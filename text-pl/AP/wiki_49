<doc id="3311741" url="https://pl.wikipedia.org/wiki?curid=3311741" title="Vílanec">
Vílanec

Vílanec – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 317 mieszkańców.

</doc>
<doc id="3311742" url="https://pl.wikipedia.org/wiki?curid=3311742" title="Otín (powiat Igława)">
Otín (powiat Igława)

Otín – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 85 mieszkańców.

</doc>
<doc id="3311743" url="https://pl.wikipedia.org/wiki?curid=3311743" title="Marek Sosenko">
Marek Sosenko

Marek Sosenko (ur. 1948) – polski antykwariusz, kolekcjoner i autor książek mieszkający w Krakowie. Specjalizuje się w filokartystyce oraz zbieraniu starych zabawek. Współpracuje z muzeami i instytucjami kultury.
Życiorys.
Od 1991 roku prowadzi w Krakowie antykwariat. Początkowo mieścił się w Podgórzu, po pięciu latach przeniósł się na plac Dominikański, a od 2011 roku znajduje się przy Rynku Głównym. Kolekcjonerstwem i rynkiem antykwarycznym zajmuje się również jego rodzina; żona, Bożena, i dzieci: Katarzyna, historyk sztuki, która kolekcjonuje buteleczki po perfumach, Magdalena, historyk sztuki i konserwator – zbiera pióra, Wojciech – aparaty fotograficzne.
Jego kolekcja w 2011 roku liczyła m.in. około 40 000 zabawek (które zbiera od 1977 roku), 700 000 pocztówek i 2 miliony guzików. W jego zbiorach znajduje się m.in. szopka królowej Bony, która należała także do Aleksandra Fredry. Przedmioty z jego zbiorów wypożyczane są na potrzeby filmów; służyły jako rekwizyty m.in. w "Liście Schindlera" Stevena Spielberga. Nazywany królem kolekcjonerów w Polsce.
Członek Stowarzyszenia Antykwariuszy Polskich.

</doc>
<doc id="3311745" url="https://pl.wikipedia.org/wiki?curid=3311745" title="Pavlov (powiat Igława)">
Pavlov (powiat Igława)

Pavlov – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 401 mieszkańców.

</doc>
<doc id="3311747" url="https://pl.wikipedia.org/wiki?curid=3311747" title="Urbanov">
Urbanov

Urbanov – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 137 mieszkańców.

</doc>
<doc id="3311748" url="https://pl.wikipedia.org/wiki?curid=3311748" title="Žatec (powiat Igława)">
Žatec (powiat Igława)

Žatec – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 114 mieszkańców.

</doc>
<doc id="3311749" url="https://pl.wikipedia.org/wiki?curid=3311749" title="Gmach Muzeum Śląskiego w Katowicach (nieistniejący)">
Gmach Muzeum Śląskiego w Katowicach (nieistniejący)

Gmach Muzeum Śląskiego w Katowicach – wzniesiony w latach 1936–1939 w Katowicach według projektu Karola Schayera modernistyczny budynek przeznaczony na potrzeby Muzeum Śląskiego. Zburzony w latach 1941–1944 zgodnie z zarządzeniem niemieckich władz okupacyjnych i nigdy nieodbudowany. W jego miejscu wybudowano gmach dawnej Okręgowej Rady Związków Zawodowych.
Budynek powstał dla istniejącego od 1929 Muzeum Śląskiego, które swe szybko rozrastające się zbiory wystawiało w zaimprowizowanych na ten cel salach w gmachu Sejmu Śląskiego. Twórcą projektu został młody awangardowy architekt zatrudniony w Śląskim Urzędzie Wojewódzkim. Stanął on wobec zadania wzniesienia nowoczesnej, wielkokubaturowej budowli i jednocześnie pomnika kultury polskiej na Śląsku. Projekt był gotowy w 1935, budowę rozpoczęto w 1936, w sierpniu 1939 finalizowano prace. Obiekt miał być otwarty dla zwiedzających wiosną 1940, co udaremniła II wojna światowa. W marcu 1940 władze hitlerowskie podjęły decyzję o całkowitym zniszczeniu gmachu. Rozbiórka została zakończona w 1944, z wyjątkiem niewielkiego skrzydła mieszkalnego.
Karol Schayer nadał budynkowi charakter funkcjonalistyczny. 7-piętrowy obiekt posiadał najnowsze rozwiązania techniczne, zarówno w aspekcie architektonicznym, budowlanym oraz jeśli idzie o elementy wystawiennicze.
Po wojnie nie podjęto próby odbudowy budynku. Na jego miejscu wzniesiono w latach 50. socrealistyczny biurowiec. Jednakże pierwszy gmach Muzeum Śląskiego pozostał w żywej pamięci społecznej. Restytuowane w 1984 Muzeum doczekało się własnego gmachu wzniesionego na cele muzealne dopiero w 2015.
Historia.
Budowa.
Po powołaniu w 1924 Towarzystwa Muzeum Ziemi Śląskiej, zajmującego się gromadzeniem pamiątek kultury śląskiej, 23 stycznia 1929 formalnie powołano Muzeum Śląskie w Katowicach. Jego zbiory eksponowano począwszy od maja 1929 w salach na piątym piętrze gmachu Śląskiego Urzędu Wojewódzkiego i Sejmu Śląskiego w Katowicach. Pomieszczenia te jednak szybko okazały się niewystarczające i dlatego władze województwa śląskiego rozpisały konkurs na projekt odrębnego gmachu muzealnego. Ze względu na to, że nie przyniósł on spodziewanego efektu wojewoda Michał Grażyński zlecił zadanie przygotowania projektu pracownikowi Urzędu Wojewódzkiego Karolowi Schayerowi. Budynek miał pełnić funkcje nie tylko obiektu muzealnego, ale również pomnika kultury polskiej na Śląsku. W obiekcie przewidziano sale ekspozycyjne, pracownie, biura, magazyny, mieszkania oraz sale reprezentacyjne.
Schayer opracował projekt gmachu w 1935, a budowa została rozpoczęta wiosną 1936. Istotną rolę w procesie budowy odegrał dyrektor Muzeum Tadeusz Dobrowolski. W sierpniu 1939 w budynku trwały ostatnie prace wykończeniowe. Jego otwarcie dla zwiedzających zaplanowano na wiosnę 1940, co uniemożliwił wybuch II wojny światowej.
Nakłady na budowę były bardzo wysokie. Do roku 1939 koszty wynosiły w ówczesnej walucie ponad 5 milionów złotych (ok. milion dolarów USA). Koszt całkowity miał przekraczać 6 milionów.
Zniszczenie.
Okupant niemiecki początkowo wykorzystywał pomieszczenia budynku jako magazyny, w marcu 1940 podjął decyzję o całkowitym zniszczeniu gmachu, który jawił mu się – zgodnie z frazą użytą na łamach „Kattowitzer Zeitung” – jako pomnik „pychy polsko-żydowskiej”. 
Zamysł zburzenia budynku popierał wyznaczony przez władze okupacyjne komisarz Muzeum Franz Pfützenreiter (1888–1968), dyrektor niemieckiego Muzeum Krajowego (Landesmuseum) w Bytomiu. Posunięcie to nie miało odpowiednika w żadnym innym okupowanym przez Niemców kraju Europy. Rozbiórkę wykonali w latach 1941–1944 więźniowie obozu koncentracyjnego Auschwitz-Birkenau.
Architektura.
Obiekt wzniesiony został w stylu funkcjonalistycznym. Wzorowany był na równolegle budowanym Muzeum Miejskim w Hadze. Plany budynku są przechowywane w archiwum Urzędu Miasta Katowice.
Była to budowla siedmiokondygnacyjna o łącznej powierzchni użytkowej około 90 tys. m². Sale ekspozycyjne miały powierzchnię około 600 m² na każdym piętrze. Gmach wzniesiono na planie zbliżonym do litery H. Od ulicy Jagiellońskiej wznosiła się – "vis-a-vis" gmachu Śląskiego Urzędu Wojewódzkiego – główna elewacja gmachu. Jej część środkową stanowiła wysoka wieża, wsparta z dwóch stron przez niższe, czterokondygnacyjne, przeszklone skrzydła z pomieszczeniami przeznaczonymi na biura i pracownie. Wieża stanowiła korpus główny budynku a zarazem największą pod względem kubatury jego część o długości 83 metrów i wysokości ok. 30 metrów. Ten element „ustawiony był prostopadle do ulicy Jagiellońskiej i biegł w linii północ-południe w głąb działki”. Znajdowały się w nim główne sale wystawiennicze. Pod korpusem głównym przebiegała równoległa do ul. Jagiellońskiej ulica otwarta dla ruchu kołowego. Od strony północnej wspierały go dwa skrzydła przeznaczone na zaplecze muzeum i mieszkania.
Obiekt miał być od strony ul. Jagiellońskiej ozdobiony dwiema płaskorzeźbami (jedna przedstawiała postać górnika, druga – postaci trzech Ślązaczek) oraz gigantycznym pomnikiem Bolesława Chrobrego, usadowionym na osi głównej budynku przed wejściem głównym. Elementy te zaprojektował i częściowo zrealizował Stanisław Szukalski.
Wyposażenie.
Na wyposażenie obiektu składały się najbardziej zaawansowane pod względem technologicznym urządzenia stosowane w muzealnictwie. Zainstalowano w nim system klimatyzacyjny wytwarzający w budynku ciśnienie większe od atmosferycznego, co miało na celu uchronienie zbiorów przed przedostawaniem się pyłu i kurzu z otoczenia zewnętrznego. Obiekt wyposażono w centralne ogrzewanie (model „cristall”), wykorzystujące system radiatorów wbudowanych w sufity i zapewniających równomierne ogrzewanie pomieszczeń. Windy osobowe i towarowe otwierały się automatycznie na sygnał fotokomórki, a wjazd dla zwiedzających na poszczególne kondygnacje zapewniały schody ruchome. Te rozwiązania technologiczne kwalifikowały obiekt do rzędu najnowocześniejszych obiektów publicznych w Europie.
Ocena.
Na witrynie internetowej architektów „Bryła” w cyklu prezentacji pt. „Brylanty polskiej moderny” na temat zburzonego gmachu wydano następującą opinię:
Pozostałości po budynku.
Planowo przeprowadzone wyburzenie gmachu nie objęło znajdującego się z tyłu budynku skrzydła mieszkalnego, położonego przy ul. Kobylińskiego 5. Z pozostałej części gmachu zachowały się fundamenty oraz część przyziemia.
Na fundamentach budynku wzniesiono w latach 1950–1954 biurowiec związków zawodowych, według projektu Henryka Buszki, Aleksandra Franty i Jerzego Gottfrieda.
Wirtualna rekonstrukcja gmachu.
W 2006 polska architekt pracująca w Niemczech Agata Jonecko opracowała wirtualną rekonstrukcję gmachu. Animacja została pokazana jako fragment filmu pt. „Dwugłowy smok” (premiera: maj 2006), poświęconego architekturze Śląska okresu międzywojennego.
Upamiętnienie.
Budowla została upamiętniona m.in. w następujący sposób:

</doc>
<doc id="3311750" url="https://pl.wikipedia.org/wiki?curid=3311750" title="Suchá">
Suchá

Suchá – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 251 mieszkańców.

</doc>
<doc id="3311751" url="https://pl.wikipedia.org/wiki?curid=3311751" title="Hjördís Eyþórsdóttir">
Hjördís Eyþórsdóttir

Hjördís Eyþórsdóttir (ur. 24 lipca 1965, Reykjavík) – islandzka (do roku 1995) i amerykańska brydżystka, World Life Master (WBF).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3311752" url="https://pl.wikipedia.org/wiki?curid=3311752" title="Mysliboř">
Mysliboř

Mysliboř – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 201 mieszkańców.

</doc>
<doc id="3311753" url="https://pl.wikipedia.org/wiki?curid=3311753" title="Volevčice (Kraj Wysoczyna)">
Volevčice (Kraj Wysoczyna)

Volevčice – miejscowość i gmina (obec) w Czechach, w kraju Wysoczyna, w powiecie Igława. W 2022 roku liczyła 71 mieszkańców.

</doc>
<doc id="3311754" url="https://pl.wikipedia.org/wiki?curid=3311754" title="Disa Eythorsdottir">
Disa Eythorsdottir



</doc>
<doc id="3311762" url="https://pl.wikipedia.org/wiki?curid=3311762" title="Polski Cmentarz Wojenny w Gʻuzor">
Polski Cmentarz Wojenny w Gʻuzor

Polski Cmentarz Wojskowy w Gʻuzor - cmentarz polskich żołnierzy należących do Armii Andersa oraz towarzyszącej im polskiej ludności cywilnej położona w miejscowości Gʻuzor, w wilajecie kaszkadaryjskim, w Uzbekistanie. Na cmentarzu pochowano Polaków zmarłych w wyniku chorób i wycieńczenia. Jest on największą polską nekropolią wojenną w Uzbekistanie. 
Historia.
Pod koniec lutego 1942 roku, w wyniku uzgodnionego z władzami radzieckimi przeniesienia polskich żołnierzy z Buzułuku, Tatiszczewa i Tockoje w Rosji do Azji Środkowej, podjęto decyzję o rozlokowaniu w Gʻuzor Ośrodka Organizacyjnego Armii Polskich Sił Zbrojnych w ZSRR pod dowództwem płk. Leona Koca. W miejscowości powstał także Ośrodek Zapasowy Pomocniczej Służby Kobiet, szpital polowy oraz główny obóz kwarantanny tyfusowej. W miejscowości Batosz, położonej w pobliżu Gʻuzor, mieściła się Szkoła Młodszych Ochotniczek oraz sierociniec dla polskich dzieci. 
Ze względu na trudne warunki sanitarne oraz klimatyczne wielu Polaków zapadło na różne choroby, m.in. tyfus plamisty, czerwonkę, żółtaczkę, dyzenterię oraz malarię. Śmiertelność wśród chorych, zwłaszcza dzieci, wynosiła kilkanaście procent. Zmarłych chowano na cmentarzu położonym przy drodze łączącej miasto z Samarkandą i Termezem, dzisiejszej drodze magistralnej M39. Na cmentarzu chowano także dzieci z sierocińca w Batosz.
W marcu i sierpniu 1942 roku, w wyniku ewakuacji Armii Polskiej do Iranu, Gʻuzor został opuszczony przez Polaków. Na cmentarzu pozostały niewykorzystane doły grzebalne. Mimo nieprzychylnego stosunku władz radzieckich polski cmentarz ocalał w dobrym stanie. Pamięć o pochowanych na nim osobach przetrwała wśród rodzin polskich żołnierzy oraz Uzbeków zamieszkujących miasto. Teren cmentarza był ogrodzony metalowym płotem i otoczony opieką przez miejscową ludność.
Na cmentarzu został pochowany m.in. płk Władysław Drozdowski.
W 1980 roku na cmentarzu ustawiono obelisk z marmurową tablicą, na której znajdowała się gwiazda radziecka oraz napis w języku rosyjskim: 
Od 1989 roku cmentarz zaczęły odwiedzać pierwsze osoby z Polski pielgrzymujące na groby bliskich. W listopadzie 1994 na cmentarz przybyła pierwsza oficjalna delegacja polska zorganizowana przez Radę Ochrony Pamięci Walk i Męczeństwa oraz Ambasadę RP w Moskwie, która odwiedziła także dziewięć innych polskich cmentarzy w Uzbekistanie. 
W 1995 roku podpisano w Warszawie Umowę o wzajemnej ochronie miejsc spoczynku i pamięci ofiar wojny i represji między Polską i Uzbekistanem. W 1997 roku otwarto Ambasadę RP w Taszkencie, która rozpoczęła działania na rzecz odbudowy polskich cmentarzy w Uzbekistanie. 
W roku 1998 władze wilajetu kaszkadaryjskiego na własny koszt postawiły na cmentarzu pomnik z napisem w językach uzbeckim oraz angielskim brzmiącym: W 2001 roku przeprowadzono prace restauracyjne na cmentarzu z inicjatywy Rady Ochrony Pamięci Walk i Męczeństwa. Ustawiono prostopadłościenny pomnik symbolizujący słup milowy, zwieńczony płaskorzeźbą Orła Białego, będący elementem charakterystycznym wszystkich polskich cmentarzy w Azji Środkowej. Wzdłuż ścieżki prowadzącej od wejścia do pomnika umieszczono tablice z nazwiskami 660 osób pochowanych na cmentarzu, które udało się ustalić. Na końcach rzędów grobów umieszczono betonowe płyty z reliefem krzyża. W czasie prac wyremontowano również oryginalne ogrodzenie. 
W dniu 14 stycznia 2007 roku na cmentarzu odbyła się uroczystość otwarcia i poświęcenia cmentarza pod patronatem prezydenta Lecha Kaczyńskiego. Otwarcia dokonał sekretarz Rady OPWiM Andrzej Przewoźnik. Uroczystościom towarzyszyła msza święta koncelebrowana przez bp. Jerzego Maculewicza, administratora apostolskiego w Uzbekistanie, oraz bp. gen. Tadeusza Płoskiego, biskupa polowego Wojska Polskiego.

</doc>
<doc id="3311763" url="https://pl.wikipedia.org/wiki?curid=3311763" title="Religia w województwie wielkopolskim">
Religia w województwie wielkopolskim

Religia w województwie wielkopolskim – lista kościołów i związków wyznaniowych działających na terenie województwa wielkopolskiego.

</doc>
<doc id="3311765" url="https://pl.wikipedia.org/wiki?curid=3311765" title="Jacek Stęszewski">
Jacek Stęszewski

Jacek Stęszewski (ur. 15 marca 1980 w Katowicach) – polski muzyk, kompozytor, wokalista i autor tekstów. Jacek Stęszewski znany jest przede wszystkim z wieloletnich występów w zespole rockowym Koniec Świata, którego był założycielem. W 2014 roku nakładem wytwórni muzycznej Lou &amp; Rocked Boys ukazał się debiut solowy muzyka zatytułowany "Księżycówka", utrzymany w stylistyce poezji śpiewanej. 

</doc>
<doc id="3311775" url="https://pl.wikipedia.org/wiki?curid=3311775" title="Młodzieżowe Drużynowe Mistrzostwa Polski na Żużlu 2002">
Młodzieżowe Drużynowe Mistrzostwa Polski na Żużlu 2002

Młodzieżowe Drużynowe Mistrzostwa Polski 2002 – zawody żużlowe, mające na celu wyłonienie medalistów młodzieżowych drużynowych mistrzostw Polski w sezonie 2002. Rozegrano eliminacje w czterech grupach oraz finał.

</doc>
<doc id="3311778" url="https://pl.wikipedia.org/wiki?curid=3311778" title="Egon (raper)">
Egon (raper)

Egon właściwie Dariusz Sienkiewicz (ur. 9 sierpnia 1983) – polski raper. Dariusz Sienkiewicz znany jest przede wszystkim z występów w zespole hip-hopowym NON Koneksja, którego był współzałożycielem. Do 2013 roku nagrał wraz z zespołem trzy albumy studyjne: "Eksplozja" (2009), "Persona NON Grata" (2010) oraz "Tylko dla prawdziwych" (2013).
6 września 2014 roku ukazał się debiutancki album solowy rapera zatytułowany "Szyfry ulic". Płyta dotarła do 39. miejsca polskiej listy przebojów (OLiS). Materiał został wyprodukowany przez duet Steel Banging Musick (Kriso i Gaca). Z kolei wśród gości na płycie znaleźli się m.in. Popek, Lukasyno oraz Nizioł. Materiał był promowany teledyskami do utworów „Żyję po to”, „Miasto przestępstw” oraz „Między niebem a piekłem”.

</doc>
<doc id="3311787" url="https://pl.wikipedia.org/wiki?curid=3311787" title="Kazimierz Jaworczykowski">
Kazimierz Jaworczykowski

Kazimierz Jaworczykowski – polski urzędnik samorządowy.
Życiorys.
W okresie zaboru austriackiego w ramach autonomii galicyjskiej wstąpił do służby państwowej. Od około 1889 był praktykantem konceptowym w urzędzie starostwa c.k. powiatu sokalskiego, od około 1892 w urzędzie starostwa c.k. powiatu kamioneckiego, w którym od około 1895 był koncepistą C.K. Namiestnictwa. Następnie od około 1897 był koncepistą w urzędzie starostwa c.k. powiatu sniatyńskiego, a od około 1899 pracował tam w randze komisarza, w kwietniu 1905 został mianowany komisarzem powiatowym i na przełomie 1905/1906 pracował tam w starostwie śniatyńskim w charakterze starszego komisarza. W okresie pracy w Śniatynie w charakterze komisarza rządowego od około 1898 zasiadał w wydziale Powiatowej Kasy Oszczędności. Na początku grudnia 1906 w charakterze starszego komisarza powiatowego został przeniesiony ze Śniatynia do Sanoka i od tego czasu pracował w tym charakterze w urzędzie starostwa c.k. powiatu sanockiego.
Następnie od około 1910 pełnił funkcję kierownika urzędu starostwa c.k. powiatu żydaczowski (wobec opróżnienia posady starosty), w czerwcu 1912 został mianowany starostą i pełnił urząd w kolejnych latach. Równolegle w tym okresie pełnił funkcję przewodniczącego Rady Szkolnej Okręgowej w Żydaczowie. Podczas I wojny światowej nadał był starostą żydaczowskim do 1916, a od 1916 sprawował posadę starosty c.k. powiatu kolbuszowskiego, u kresu wojny, po rozbrojeniu Austriaków, 27 października 1918 został zaprzysiężony przez delegata Polskiej Komisji Likwidacyjnej na urząd starosty powiatu kolbuszowskiego niepodległej II Rzeczypospolitej, który pełnił do 1919.
Po odzyskaniu przez Polskę niepodległości i nastaniu II Rzeczypospolitej został urzędnikiem w Tarnopolu. Pełnił urząd naczelnika wydziału prezydialnego, wicewojewody województwa tarnopolskiego. Był naczelnikiem (komisarz miasta) Tarnopola od 1926 do 1927. W tej funkcji w grudniu 1927 został powołany do składu okręgowej komisji wyborczej nr 54 w Tarnopolu. W kwietniu 1928 został członkiem powołanego Wydziału Wojewódzkiego. Jako emerytowany urzędnik w grudniu 1930 został mianowany przez wojewodę tarnopolskiego, Kazimierza Moszyńskiego, zastępcą delegata rady wojewódzkiej w ramach komisji do spraw kolonii letnich przy urzędzie wojewódzkim w Tarnopolu.
Jego żona była członkinią zarządu Towarzystwa św. Wincentego à Paulo w Sanoku.
Odznaczenia.
austro-węgierskie

</doc>
<doc id="3311789" url="https://pl.wikipedia.org/wiki?curid=3311789" title="Józef Wołodkowicz">
Józef Wołodkowicz



</doc>
<doc id="3311790" url="https://pl.wikipedia.org/wiki?curid=3311790" title="Christopher Dunn">
Christopher Dunn

Christopher Dunn (ur. w 1946 w Manchesterze, w Anglii) – brytyjski pisarz, autor książki "The Giza Power Plant: Technologies of Ancient Egypt", w której twierdzi, że istnieją ślady precyzyjnej obróbki maszynowej w starożytnych egipskich budowlach i strukturach, szczególnie w kompleksie piramid w Gizie. Wysunął tezę, iż cywilizacja egipska była zaawansowana technologicznie, zaś piramidy w rzeczywistości nie były grobowcami, lecz elektrowniami.
Życiorys.
Dunn urodził się w 1946 w Manchesterze, w Anglii. Pracował w Mather &amp; Platt w warsztatach Newton Health, gdzie świadczył usługi nauki rzemiosła, a następnie został czeladnikiem. W 1969 został zrekrutowany przez Altamil Corporation i wyemigrował do Stanów Zjednoczonych, aby pracować w firmie aeronautycznej Twigg Industries w Martinsville (Indiana), w stanie Indiana. Będąc zatrudnionym jako wyrobnik narzędzi w Retting Engineering w Indianapolis, Dunn zaangażował się w rozwój laserów wysokiej mocy do obróbki turbiny gazowej oraz części i podzespołów lotniczych. Został menedżerem Laser Roboting Machining. W 1986 został zatrudniony przez firmę produkującą części lotnicze i turbiny gazowe, Danville Metal Stamping, gdzie pracował na stanowisku inżyniera projektu, zarządcy pracy lasera oraz zarządcy zasobów ludzkich.
Jest mistrzem rzemiosła i starszym mechanikiem. Obecnie żyje ze swoją żoną Jeanne oraz dziećmi w Danville, Illinois.
"Kompleks energetyczny Giza".
Pierwsza książka Dunna, "The Giza Power Plant", została opublikowana w 1998 przez Inner Tradition - Bear &amp; Company. Dunn twierdzi w niej, bazując na pomiarach egipskich monumentów, że starożytni cechowali się wysoką precyzją, przekraczającą współczesne standardy budownictwa.
Dunn opublikował w gazetach wiele artykułów na temat swojej hipotezy dotyczącej starożytnej technologii, włączając w to artykuł „Advanced Machining in Ancient Egypt” w magazynie Analog Science Fiction and Fact.
Dunn napisał przedmowę do publikacji Edwarda F. Falkowskiego z 2007 roku, "The Spiritual Technology of Ancient Egypt: Sacred Science and the Mystery of Consciousness".
Sporządził również materiały dokumentalne na płytach DVD: "The Giza Power Plant" oraz "Ancient Wisdom: Christopher Dunn: Ancient Power Plants And Advanced Technology: Egypt In The New Millennium".
W 2010 Bear &amp; Company opublikowało drugą książkę Dunna, "Lost Technologies of Ancient Egypt: Advanced Engineering in the Temples of the Pharaohs". Dunn dokumentuje w niej powtarzające się precyzyjne obrabianie w trzech wymiarach, czasami wysoce symetryczne, na ogromnych statuach w egipskich świątyniach, które mogłoby zostać wykonane współcześnie przy użyciu kontrolowanych komputerowo zespołów maszyn. Dunn nie kontynuuje tematu, jak osiągnięto taką precyzję, twierdząc tylko, że tego dokonano.

</doc>
<doc id="3311793" url="https://pl.wikipedia.org/wiki?curid=3311793" title="Liu Fangzhou">
Liu Fangzhou

Liu Fangzhou (; ur. 12 grudnia 1995) – chińska tenisistka, reprezentantka kraju w Pucharze Federacji.
Kariera tenisowa.
Starty w zawodowym tenisie rozpoczęła we wrześniu 2011 roku, biorąc udział w turnieju rangi ITF w Yeongwol. W marcu 2012 roku osiągnęła finał turnieju ITF w Kofu, przegrywając w nim z Hiroko Kuwata. Na swoim koncie ma wygranych sześć turniejów singlowych i trzy deblowe tej rangi.
W styczniu 2014 roku po raz pierwszy zagrała w turnieju cyklu WTA, w Shenzhen, występując tam z dziką kartą, ale odpadła w pierwszej rundzie.

</doc>
<doc id="3311795" url="https://pl.wikipedia.org/wiki?curid=3311795" title="Błażej Król">
Błażej Król

Błażej Król (ur. 9 lutego 1984 w Gorzowie Wielkopolskim) – polski muzyk, kompozytor, wokalista i autor tekstów. Błażej Król znany jest przede wszystkim z występów w zespole muzyki alternatywnej Kawałek Kulki. Do 2010 roku muzyk nagrał wraz z grupą m.in. dwa albumy studyjne "Kawałek Kulki" (2007) oraz "Noc poza domem/error" (2010).
W latach 2011–2014 wraz z Maurycym Kiebzakiem-Górskim współtworzył duet pod nazwą UL/KR. W 2014 roku nakładem wytwórni muzycznej Thin Man Records ukazał się debiut solowy muzyka zatytułowany "Nielot". W karierze solowej używa swojego nazwiska jako pseudonimu artystycznego (z zapisem wielkimi literami).

</doc>
<doc id="3311800" url="https://pl.wikipedia.org/wiki?curid=3311800" title="Ludwik Wiśniewski (poseł)">
Ludwik Wiśniewski (poseł)

Ludwik Wiśniewski (ur. 17 września 1867 w Raciążu, zm. 16 czerwca 1942) – lekarz, ziemianin, polityk, poseł na Sejm.
Życiorys.
Urodził się 17 września 1867 w Raciążu jako syn Franciszka i Franciszki z Przedworskich. Zdobył wykształcenie medyczne, prowadził praktykę lekarską w Jadowie. Angażował się w życie polityczno-społeczne, był działaczem Związku Ludowo-Narodowego. W 1928 został wybrany posłem na Sejm Rzeczypospolitej Polskiej II kadencji. 16 grudnia 1929 zrzekł się mandatu poselskiego.
W 1898 w parafii św. Aleksandra w Warszawie zawarł związek małżeński ze Stanisławą Salomeą z Babczyńskich, córkę profesora Tytusa Babczyńskiego. Po jego śmierci w 1910, jako spadkobiercy stali się właścicielami 110-hektarowego majątku ziemskiego w Ulasku (obecnie część wsi Stryjki) k. Tłuszcza z okazałym drewnianym dworem. Wiśniewscy mieszkali jednak w Jadowie, folwark w ich imieniu prowadził administrator. Ze związku małżeńskiego synowie:
Zmarł 16 czerwca 1942 w Jadowie.

</doc>
<doc id="3311801" url="https://pl.wikipedia.org/wiki?curid=3311801" title="Filip Kapet (1116–1131)">
Filip Kapet (1116–1131)

Filip (ur. 29 sierpnia 1116, zm. 13 października 1131 w lesie pod Paryżem) – król Franków w latach 1129–1131 jako koregent swojego ojca Ludwika VI Grubego. Był jego najstarszym synem, pochodzącym z drugiego małżeństwa z Adelajdą z Maurienne, córką Humberta II Grubego, hrabiego Sabaudii. Jako że nie objął samodzielnych rządów, nie jest zaliczany do królów Francji ujętych w poczcie królów. Kolejny władca Francji o tym imieniu panował jako Filip II August.
Jako że Filip był pierwszy w linii sukcesji do tronu i cieszył się miłością swego ojca, w Wielkanoc 1120 roku uznano go za dziedzica korony, a 14 kwietnia 1129 roku został koronowany na koregenta Francji (miał wtedy 12 lat). Od tego czasu jednakże, jak podaje kronikarz Walter Map, urosła jego pycha i przestał się liczyć z ojcem, a także prowadził się gorzej od wiele wymagającego od siebie Ludwika – „tym samym wykopał sobie grób jeszcze za życia”. Nosił się z zamiarem odwiedzenia grobu Chrystusa w Jerozolimie podczas jednej z krucjat. To marzenie przejął po nim brat i późniejszy król Ludwik, który wziął udział w drugiej wyprawie krzyżowej. Ludwik podczas wyprawy oddalił się z Antiochii do Jerozolimy. Poniekąd przyczyniło się to do niepowodzenia wyprawy i rozpadu jego małżeństwa z Eleonorą z Akwitanii.
Filip zmarł niespodziewanie 13 października 1131 roku. Podczas przejazdu króla z towarzyszami nad Sekwaną na ścieżkę wpadła dzika świnia, o którą potknął się koń wiozący króla-koregenta. Ten przekoziołkował nad głową zwierzęcia i upadł na ziemię, łamiąc kończyny. Zmarł następnego dnia nie odzyskawszy przytomności. Następcą w kolejce do tronu i kolejnym królem został jego o 4 lata młodszy brat, Ludwik VII.

</doc>
<doc id="3311803" url="https://pl.wikipedia.org/wiki?curid=3311803" title="Lemeki Koroi">
Lemeki Koroi

Lemeki Koroi (ur. 29 grudnia 1969) – fidżyjski rugbysta grający w formacji ataku, reprezentant kraju zarówno w wersji piętnasto-, jak i siedmioosobowej, triumfator Pucharu Świata 1997.
Uczęszczał do Nasinu Secondary School, pracował w systemie penitencjarnym.
Jego grę charakteryzowały mocne szarże. W latach 1992 i 1998 występował w kadrze piętnastoosobowej zaliczając trzynaście spotkań, w tym cztery testmecze. Rzadko otrzymywał też powołania do reprezentacji kraju w rugby 7, bowiem jego bezpośrednimi rywalami byli wówczas Pauliasi Tabulutu, Noa Nadruku czy Samisoni Rabaka. Nieoczekiwanie udał się z nią na Puchar Świata 1997, w którym Fidżijczycy okazali się niepokonani zdobywając po raz pierwszy "Melrose Cup", a sam zawodnik zdobył osiem przyłożeń. Po tym turnieju Post Fiji wydała serię znaczków upamiętniającą zwycięską drużynę, w której znajdowali się również Waisale Serevi, Taniela Qauqau, Jope Tuikabe, Leveni Duvuduvukula, Inoke Maraiwai, Aminiasi Naituyaga, Marika Vunibaka, Luke Erenavula i Manasa Bari.

</doc>
<doc id="3311805" url="https://pl.wikipedia.org/wiki?curid=3311805" title="Burmistrzowie i prezydenci Tarnopola">
Burmistrzowie i prezydenci Tarnopola

Lista burmistrzów i prezydentów Tarnopola od 1816.
W pierwszym okresie miasto leżało na terenie zaboru austriackiego, w tym w ramach autonomii galicyjskiej, od 1918 do 1939 w polskiej II Rzeczypospolitej, po II wojnie światowej w Ukraińskiej SRR, a od 1991 r. na Ukrainie.

</doc>
<doc id="3311806" url="https://pl.wikipedia.org/wiki?curid=3311806" title="Kazimierz Waydowski">
Kazimierz Waydowski

Kazimierz Waydowski – polski urzędnik.
Życiorys.
W okresie zaboru austriackiego w ramach autonomii galicyjskiej wstąpił do służby państwowej. Od około 1888 był praktykantem konceptowym C. K. Namiestnictwa, a od około 1899 w tym charakterze pracował w urzędzie starostwa c. k. powiatu bóbreckiego, od około 1890 w urzędzie starostwa c. k. powiatu samborskiego, od około 1892 w urzędzie starostwa c. k. powiatu łańcuckiego, w którym od około 1895 był koncepistą C. K. Namiestnictwa, a od około 1899 komisarzem. W kwietniu 1905 został mianowany komisarzem powiatowym i od tego roku pracował w charakterze starszego komisarza w urzędzie starostwa c. k. powiatu stryjskiego. Od około 1907 był przydzielony do służby w C. K. Namiestnictwie, a od około 1908 pełnił funkcję kierownika urzędu starostwa c. k. powiatu kałuskiego (wobec opróżnienia posady starosty), a od około 1909 był tam etatowym starostą. Równolegle w tym okresie pełnił funkcję przewodniczącego Rady Szkolnej Okręgowej w Kałuszu.
W październiku 1912 został mianowany na urząd starosty c. k. powiatu sanockiego (stanowisko objął w listopadzie 1912) i sprawował je w kolejnych latach, także podczas jako I wojny światowej (po zmianach na stanowiskach na początku 1914 był jednym z dwóch urzędników pozostawionych na posadach w starostwie sanockim). Równolegle ze sprawowaniem urzędy starosty sanockiej pełnił funkcję przewodniczącego C. K. Rady Szkolnej Okręgowej w Sanoku. Podczas wojny m.in. przemawiał 12 listopada 1916 w Sanoku podczas uroczystości z okazji ogłoszenia Aktu 5 listopada. U schyłku cesarstwa Austro-Węgier opowiedział się po stronie nowych, polskich władz lokalnych w Sanoku. Na początku kwietnia 1919 decyzją Generalnego Delegata Rządu został przeniesiony w randze radcy namiestnictwa z Sanoka do Bochni.
Przekazywał środki finansowe na rzecz funduszu pomocy ubogim w Sanoku. Około 1911 otrzymał tytuł honorowego obywatela miasta Kałusza. W 1929 ukazała się publikacja autorstwa Kazimierza Waydowskiego pt. "Zwiędłe liście".
Ożenił się z Marią Barbarą z domu Gaweł (córka Józefa). Ich dziećmi byli: Maria Joanna (ur. 1894 w Łańcucie, od 1917 zamężna z Zenon Poźniakiem, synem Adolfa, zm. 1958 w Katowicach), Jerzy Roman (ur. 1898), dr Tadeusz Waydowski.
Odznaczenia.
austro-węgierskie

</doc>
<doc id="3311810" url="https://pl.wikipedia.org/wiki?curid=3311810" title="Alexia Fast">
Alexia Fast

Alexia Fast (ur. 12 września 1992 w Vancouver) − kanadyjska aktorka.
Życiorys.
Alexia Fast urodziła się 12 września 1992 roku w Vancouver. Aktorstwem zainteresowała się w wieku siedmiu lat, gdy napisała, wyreżyserowała i zagrała w krótkim filmie "The Red Bridge", który prezentowano na Atlantic Film Festival i Reel to Reel Festival. W następnych latach kontynuowała tworzenie krótkich opowiadań i usiłowała przekonać rodziców do znalezienia jej agenta. Po raz pierwszy w filmie wystąpiła w wieku jedenastu lat w "Fido", a rolę pierwszoplanową zagrała po raz pierwszy w niezależnym filmie "Past Tense" dwa lata później i została za nią wyróżniona "Leo Award".

</doc>
<doc id="3311811" url="https://pl.wikipedia.org/wiki?curid=3311811" title="Silent So Long">
Silent So Long

Silent So Long – drugi album projektu Emigrate, który został wydany 14 listopada 2014 roku.
Goście.
W tym albumie będzie zawartych sześciu gości. Należą do nich:

</doc>
<doc id="3311815" url="https://pl.wikipedia.org/wiki?curid=3311815" title="Tommaso da Modena">
Tommaso da Modena

Tommaso da Modena (ur. prawdopodobnie ok. 1325, zm. ok. 1379) – włoski malarz tworzący w okresie przełomu gotyku i archaicznego renesansu (Trecento), działał głównie w Wenecji.
Życiorys.
Najwcześniej udokumentowany jako twórca fresków w modeńskiej katedrze i autor malowideł zdobiących kościół San Nicoló w Treviso (datowanych na lata ok. 1352), przedstawiających zakonników z miejscowego klasztoru w trakcie wykonywania ich codziennych zajęć, takich jak modlitwa, przepisywanie ksiąg, wśród których wyróżnia się portret francuskiego kardynała Hugues de Saint-Cher, będący jednym z najwcześniejszych zachowanych przedstawień okularów w sztuce europejskiej.
Ok. 1355 roku przebywał w Pradze, gdzie wykonywał zamówienia na zlecenia cesarza Karola IV.
Do jego najbardziej znanych dzieł należą również polichromie kościoła Santa Margherita dei Eremitani i miniatury w rękopisie godzinek zwanym Ofiziolo dei Mesi, przechowywanym obecnie w bibliotece miejskiej w Forlì.

</doc>
<doc id="3311818" url="https://pl.wikipedia.org/wiki?curid=3311818" title="Lista gatunków roślin objętych ochroną częściową w Polsce (2004–2012)">
Lista gatunków roślin objętych ochroną częściową w Polsce (2004–2012)

Lista stanowi zestawienie gatunków i rodzajów roślin objętych częściową ochroną gatunkową w Polsce w latach 2004–2012. Zestawienie obejmuje gatunki chronione na podstawie rozporządzenia Ministra Środowiska z dnia 9 lipca 2004 r. w sprawie gatunków dziko występujących roślin objętych ochroną (Dz.U. Nr 168 poz.1764).

</doc>
<doc id="3311819" url="https://pl.wikipedia.org/wiki?curid=3311819" title="Le Mans Series 2011">
Le Mans Series 2011

Ósmy sezon Le Mans Series rozpoczął się 3 kwietnia w Le Castellet, a zakończył się 25 września w Estoril, Stanach Zjednoczonych. Tytuł zdobył zespół Rebellion Racing. Seria miała wspólne wyścigi z Intercontinental Le Mans Cup w Spa, Imola i na Silverstone.

</doc>
<doc id="3311820" url="https://pl.wikipedia.org/wiki?curid=3311820" title="Zenon Kembrowski">
Zenon Kembrowski



</doc>
<doc id="3311821" url="https://pl.wikipedia.org/wiki?curid=3311821" title="Waldemar Maj (fizyk)">
Waldemar Maj (fizyk)

Waldemar Tadeusz Maj (ur. 18 lutego 1956 w Kazimierzy Wielkiej) – polski fizyk, menedżer, działacz opozycji demokratycznej w PRL, partner-założyciel Metropolitan Capital Solutions.
Życiorys.
Ukończył studia na Wydziale Fizyki Technicznej i Matematyki Stosowanej Politechniki Warszawskiej (1980). Uzyskał stopień doktora w Instytucie Fizyki PAN (1989) oraz MBA w Harvard Business School w USA (1996). W latach 1981–1991 pracował na stanowisku asystenta, a następnie adiunkta w Instytucie Fizyki PAN. W tym czasie wyjechał na stypendium "postdoctoral fellow" w Laboratorium Kamerlingh Onnes w Lejdzie w Holandii. Następnie pracował jako doradca ministra finansów oraz prezes Fundacji Rozwoju Systemu Finansowego (1991–1994). Po wyjeździe do Stanów Zjednoczonych pracował jako "senior investment officer" w Międzynarodowej Korporacji Finansowej (Grupa Banku Światowego) w Waszyngtonie (1996–2000). Następnie w Warszawie jako kolejno: "senior associate" w amerykańskiej firmie doradztwa strategicznego McKinsey &amp; Company (2000–2002), członek zarządu, a następnie prezes DZ Bank Polska (d. AmerBank) (2002–2005), wiceprezes zarządu Banku BGŻ odpowiedzialny za bankowość korporacyjną oraz skarbową (2005–2007) i wiceprezes zarządu ds. finansowych w PKN Orlen odpowiedzialny za pion finansowy i relacje inwestorskie (2007/2008). W 2009 roku został partnerem-założycielem Metropolitan Capital Solutions, firmy zajmującej się doradztwem strategicznym i transakcyjnym. Był również Przewodniczącym Rady Nadzorczej PZU i członkiem rad nadzorczych Giełdy Papierów Wartościowych w Warszawie, Ciech, Banku BGŻ, TMS Brokers i Stock Spirits Group w Luksemburgu. Jest członkiem Rady Ergis. W 2018 zasiadł w radzie Fundacji Instytut Bronisława Komorowskiego.
Działalność opozycyjna w PRL.
W latach 1976–1989 zaangażował się w ruch demokratyczny w Polsce. Pełnił funkcję rzecznika stołecznego Studenckiego Komitetu Solidarności. Był współzałożycielem Niezależnego Zrzeszenia Studentów w Warszawie. W stanie wojennym współpracował z Międzyzakładowym Robotniczym Komitetem „Solidarności”. W latach 1983–1989 był współzałożycielem i redaktorem pisma „ABC. Adriatyk, Bałtyk, Morze Czarne”, publikował w „Krytyce” oraz przetłumaczył książkę Sándora Kopácsiego „W imieniu klasy robotniczej”, wydanej w wydawnictwie „Przedświt”.
W latach 2009–2014 był jednym z inicjatorów i realizatorów "pro publico bono" budowy Memoriału Wolnego Słowa w Warszawie.
19 marca 2010 został odznaczony Krzyżem Oficerskim Orderu Odrodzenia Polski za „wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej”.

</doc>
<doc id="3311822" url="https://pl.wikipedia.org/wiki?curid=3311822" title="José Bento">
José Bento

José Bento López (ur. 23 kwietnia 1882 w Placetas, zm. 5 października 1969 w Madrycie) – hiszpański strzelec, medalista mistrzostw świata, olimpijczyk.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach dziesięciu konkurencji, w tym aż ośmiu drużynowych. Najwyższe miejsce (6. pozycja) zajął w drużynowym strzelaniu z pistoletu szybkostrzelnego. W obydwóch indywidualnych konkurencjach jego wyniki są nieznane.
Był kapitanem piechoty. Zdobył w swojej karierze cztery medale mistrzostw świata, wszystkie w konkurencjach drużynowych. Wielokrotny mistrz Hiszpanii.
Medale na mistrzostwach świata.
"Opracowano na podstawie materiału źródłowego:"

</doc>
<doc id="3311823" url="https://pl.wikipedia.org/wiki?curid=3311823" title="José Benito López">
José Benito López



</doc>
<doc id="3311825" url="https://pl.wikipedia.org/wiki?curid=3311825" title="Kościół św. Leonarda w Liwie">
Kościół św. Leonarda w Liwie

Kościół świętego Leonarda w Liwie – rzymskokatolicki kościół parafialny należący do dekanatu Węgrów diecezji drohiczyńskiej.
Obecna murowana świątynia została zaprojektowana w stylu neogotyckim i wzniesiona w latach 1905-1907. Kościół został ufundowany przez: właściciela Trzebuczy - Stanisława Floriana Brogowicza, właściciela Turny - Ignacego Popiela oraz księdza Karola Rafała Leszczyńskiego herbu Habdank, wikariusza, a później proboszcza w Liwie. Świątynię zaprojektował warszawski architekt Józef Pius Dziekoński. Kamień węgielny został poświęcony w dniu 7 października 1905 roku przez księdza Michała Bartnickiego, ówczesnego proboszcza, dzięki decyzji władz diecezjalnych. Budowla została konsekrowana w dniu 24 sierpnia 1910 roku przez księdza Franciszka Leliwę Jaczewskiego, biskupa lubelskiego i administratora apostolskiego diecezji podlaskiej.
Do starszego wyposażenia świątyni należą dwa ołtarze z XVIII wieku, chrzcielnica marmurowa z herbem Ślepowron z 1646 roku. Pozostała część wystroju pochodzi z początku XX wieku. W bocznych nawach są umieszczone: marmurowa tablica fundacyjna, a także spis wszystkich proboszczów liwskich od momentu utworzenia parafii. Można w nim odnaleźć nazwisko biskupa Jana Pawła Woronicza, pełniącego później funkcję prymasa Polski, proboszcza w Liwie w latach 1784 - 1791.

</doc>
<doc id="3311826" url="https://pl.wikipedia.org/wiki?curid=3311826" title="Toronto Blizzard">
Toronto Blizzard

Toronto Blizzard – nieistniejący już kanadyjski klub piłkarski z Toronto, w prowincji Ontario. Drużyna występowała w lidze NASL, a jego domowym obiektem był Varsity Stadium. Zespół istniał w latach 1971-1984.
Historia.
Klub został założony w 1971 roku przez jako Toronto Metros i w tym samym roku przystąpił do ligi NASL. W 1975 roku drużyna przeszła za 150,000 dolarów fuzję z Toronto Croatia, w wyniku czego połowa zawodników tej drużyny do Toronto Metros i od tej chwili klub występował pod nazwą Toronto Metros-Croatia. W sezonie 1976 klub zdobył mistrzostwo ligi NASL.
Dnia 1 lutego 1979 roku stacja telewizyjna Global Television Network wykupiła 85% udziału w klubiue za 2,600,000 dolarów i od tej pory występowała w rozgrywkach pod nazwą Toronto Blizzard. W sezonach 1983 i 1984 drużyna docierała do finału Soccer Bowl. Klub został rozwiązany w 1984 roku.
W latach 1986-1993 istniała drużyna Toronto Blizzard grająca w rozgrywkach CNSL.

</doc>
<doc id="3311840" url="https://pl.wikipedia.org/wiki?curid=3311840" title="Lightning Bolt Tour">
Lightning Bolt Tour

Lightning Bolt Tour - siedemnasta trasa koncertowa grupy muzycznej Pearl Jam, w jej trakcie odbyło się pięćdziesiąt dziewięć koncertów.

</doc>
<doc id="3311841" url="https://pl.wikipedia.org/wiki?curid=3311841" title="Impromptu „Ohio”">
Impromptu „Ohio”

Impromptu „Ohio” (oryg. "Ohio Impromptu") – sztuka teatralna autorstwa Samuela Becketta. Dramat został napisany w 1980 w języku angielskim. Beckett pisał sztukę na zamówienie Stanleya E. Gontarskiego, który z ramienia Stanowego Uniwersytetu Ohio zorganizował sympozjum naukowo-literackie pod nazwą "Samuel Beckett: Humanistic Prospectives" w Stanach Zjednoczonych. Po raz pierwszy sztuka wystawiona została 9 maja 1981 w Stadium II Theater w Columbus w stanie Ohio, gdzie autor został zaproszony z okazji swoich siedemdziesiątych piątych urodzin. Reżyserem był Alan Schneider, a w rolę głównych bohaterów wcielili się David Warrilow i Rand Mitchell. Postaciami "Impromptu „Ohio”" są Słuchacz i Czytający, podobni do siebie, długowłosi starcy, którzy siedzą przy prostokątnym stole. Czytający czyta końcowy fragment opowieści Słuchającemu. Ten zaś przerywa co pewien czas opowieść poprzez stukanie w stół. Pod koniec okazuje się, że książka opowiada właśnie o siedzących przy stole mężczyznach, zatem dramat zawiera koncepcję szkatułkową. W 2002 roku reżyser Anthony Minghella zrealizował filmową wersję "Impromptu „Ohio”" w ramach projektu "Beckett on Film". Poprzez wykorzystanie nowoczesnych technik kinematografii Słuchacza i Czytającego mógł zagrać ten sam aktor, którym był Jeremy Irons.

</doc>
<doc id="3311843" url="https://pl.wikipedia.org/wiki?curid=3311843" title="Burgundia (ujednoznacznienie)">
Burgundia (ujednoznacznienie)

Administracja
Historia
Winiarstwo

</doc>
<doc id="3311844" url="https://pl.wikipedia.org/wiki?curid=3311844" title="Garcia I (hrabia Aragonii)">
Garcia I (hrabia Aragonii)

García I Galíndez zwany Złym (hiszp. "García I (Galíndez) el Malo"; zm. prawdopodobnie w 833, a na pewno przed 858 rokiem) – hrabia Aragonii oraz hrabia Conflentu w latach 820-833. Był synem Galindo Belascotenesa i wnukiem Belasco, hrabiego Pampeluny w latach 799-812, a także bratankiem Velasco Velasqueza, hrabiego Pampeluny przed 816. Został teściem drugiego hrabiego aragońskiego Aznara Galíndeza I, którego pozbawił tronu.
Garcia swój przydomek zawdzięcza incydentowi, który wydarzył się przed 820. Jego szwagrowie, Centullo i Galindo I Aznárez zamknęli go w zamku dla żartu podczas zabawy na noc świętojańską. W odwecie zabił Centullo, a także porzucił swą żonę, Matronę. W 820 sprzymierzył się z Inigo Aristą, hrabią Pampeluny (późniejsza Nawarra), i z jego zbrojną pomocą pozbawił tronu frankijskiego lennika, a zarazem swego teścia. Sam został wasalem Inigo Aristy i poślubił jego córkę o nieznanym imieniu. Od 820 roku do 833 rządził Aragonią i Conflentem, natomiast wygnany Aznar Galindez I objął w posiadanie hrabstwo Cerdanyi i Urgell, nadane prawdopodobnie przez Franków. Zmarł lub zrezygnował z władzy w 833 roku.
Następcą Garcii został Galindo, jego syn, po którego śmierci Aragonię odzyskał szwagier Garcii, Galindo I Aznárez. Prawdopodobnie jego synem (z małżeństwa z Matroną) był też Velasco (zm. po 843), który został sprzymierzeńcem Abd ar-Rahmana II i być może przez jego zdradę Galindo utracił władzę.

</doc>
<doc id="3311845" url="https://pl.wikipedia.org/wiki?curid=3311845" title="Natural Mystic">
Natural Mystic

Natural Mystic – polski zespół muzyczny wykonujący reggae. Formacja powstała w 2001 roku w Sosnowcu.

</doc>
<doc id="3311847" url="https://pl.wikipedia.org/wiki?curid=3311847" title="Michaił Malcew">
Michaił Malcew

Michaił Mitrofanowicz Malcew (ros. Михаил Митрофанович Мальцев, ur. 23 listopada 1904 w Gorłówce, zm. 25 kwietnia 1982 w Moskwie) – funkcjonariusz NKWD, generał major, komendant obozu (łagru) w Workucie, Bohater Pracy Socjalistycznej (1949).
Życiorys.
Po 4 latach nauki w szkole kolejowej wstąpił 1918 do „czerwonej” partyzantki w bachmuckim oddziale M. Kabanowa, od III 1919 w Armii Czerwonej, adiutant dowódcy zwiadu konnego 81 pułku strzeleckiego 9 Dywizji na Froncie Południowym wojny domowej. 1921 uczestnik agresji Rosji Radzieckiej na Gruzję i sowietyzacji Gruzji. 
VII 1922 zdemobilizowany, został ślusarzem-elektrykiem w zajezdni parowozów w Czerkasach, później sekretarz komitetów rejonowych i okręgowego komitetu Komsomołu w Czerkasach. Od VII 1925 w WKP(b), od VI 1929 przewodniczący kolektywu partyjnego cukrowni w Czerkasach, od 1930 studiował w Instytucie Energetyki w Dnieprostroju, później w Nowoczerkaskim Instytucie Przemysłowym, który ukończył 1935. Od V 1935 inżynier prac elektryczno-montażowych w Wołgostroju w Jarosławiu, od 1940 główny mechanik i pomocnik głównego inżyniera Wołgostroju NKWD, od IV 1941 komendant łagru i budowy węzła wodnego górnej Oki w Kałudze. 
Od VII 1941 komendant 9 Zarządu Budowlanego Głównego Zarządu Budownictwa Obronnego (GUOBR) NKWD, później komendant 51 budowy polowej i dowódca 10 Armii Saperskiej, komendant 24 Zarządu Budownictwa Obronnego na Froncie Południowo-Zachodnim, Dońskim i Stalingradzkim, od III 1946 nadzorca budowy Peczorskiego Zagłębia Węglowego; wyróżnił się wówczas zdolnościami organizacyjnymi, doprowadził do obniżenia kosztów wydobycia węgla i zwiększenia wydobycia, jednocześnie jednak doprowadzając do śmierci wielu więźniów budujących kopalnie. Od 15 X 1941 major bezpieczeństwa państwowego, od 23 III 1943 inżynier-pułkownik, od 14 IV 1945 komisarz bezpieczeństwa państwowego, od 9 VII 1945 generał major. 
Od VIII 1946 komendant Dalstroju, od IX 1946 przewodniczący Saksońskiego Zarządu Górniczego w Niemczech, gdzie kierował wydobywaniem rudy uranu na potrzeby radzieckiego projektu atomowego, od 10 V 1947 dyrektor generalny sowieckiej spółki akcyjnej Wismut. Od VI 1951 przewodniczący zarządu obozów pracy poprawczej i budowy MSW ZSRR nr 565 w obwodzie moskiewskim. Od VII 1953 do 1955 kierownik Gławspecstroju w Ministerstwie Średniego Przemysłu Maszynowego. Brał udział w projekcie tworzenia radzieckiej bomby wodorowej. Od III 1955 zastępca szefa 9 Zarządu Ministerstwa Obrony ZSRR, od 1960 szef Zarządu Zasobów Materialnych tego ministerstwa. Od 1964 kierownik inspekcji w Komitecie Państwowym, potem w Ministerstwie Energetyki i Elektryfikacji. Od 1977 szef sekretariatu i kierownik grupy naukowo-badawczej w instytucie „Gidroprojekt”. Deputowany do Rady Najwyższej ZSRR. W 2008 pośmiertnie otrzymał honorowe obywatelstwo Workuty.

</doc>
<doc id="3311849" url="https://pl.wikipedia.org/wiki?curid=3311849" title="Przewodniczący Państwowej Komisji Wyborczej">
Przewodniczący Państwowej Komisji Wyborczej

Poniższy artykuł zawiera listę przewodniczących Państwowej Komisji Wyborczej.

</doc>
<doc id="3311851" url="https://pl.wikipedia.org/wiki?curid=3311851" title="Passiflora loefgrenii">
Passiflora loefgrenii

Passiflora loefgrenii Vitta – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Brazylii (Minas Gerais, São Paulo, Paraná oraz Santa Catarina). 

</doc>
<doc id="3311854" url="https://pl.wikipedia.org/wiki?curid=3311854" title="Cmentarz w Lubowidzu">
Cmentarz w Lubowidzu

Cmentarz w Lubowidzu – ewangelicki cmentarz wiejski położony w Lubowidzu. Znajduje się około kilometra na północny wschód od centrum miejscowości w niedużym lesie.
Ostatnie pochówki miały miejsce "około" 1945 roku. Cmentarz zrujnowany, brak zabezpieczeń. Na istniejących elementach nagrobków ślady usuwania krzyży i innych elementów metalowych w celu pozyskania złomu. 

</doc>
<doc id="3311855" url="https://pl.wikipedia.org/wiki?curid=3311855" title="What Maisie Knew">
What Maisie Knew



</doc>
<doc id="3311856" url="https://pl.wikipedia.org/wiki?curid=3311856" title="Miami Toros">
Miami Toros

Miami Toros – nieistniejący już amerykański klub piłkarski z Miami, w stanie Floryda. Drużyna występowała w lidze NASL, a jego domowymi obiektami były Miami-Dade Stadium (1972), Miami Orange Bowl (1973–1975) i Tamiami Field stadium at Tamiami Park (1976). Zespół istniał w latach 1972-1976.
Historia.
Klub został założony w 1972 roku pod nazwą Miami Gatos jako kontynuator tradycji Washington Darts. W sezonie 1974 klub dotarł do finału Soccer Bowl, gdzie przegrał w nim po rzutach karnych 5:3 (w meczu 3:3) z Los Angeles Aztecs w dniu 25 października 1974 roku Orange Bowl w Miami. Po sezonie 1976 klub został rozwiązany i od tej pory występował jako Fort Lauderdale Strikers.

</doc>
<doc id="3311857" url="https://pl.wikipedia.org/wiki?curid=3311857" title="Miami Gatos">
Miami Gatos



</doc>
<doc id="3311860" url="https://pl.wikipedia.org/wiki?curid=3311860" title="Ford’s Theatre">
Ford’s Theatre

Ford's Theatre (pol. "Teatr Forda") – teatr w Waszyngtonie otwarty w 1863 roku. Miejsce zamachu na szesnastego prezydenta USA Abrahama Lincolna 14 kwietnia 1865 roku.
Historia.
Budynek początkowo pełnił funkcje kościoła baptystów. W 1861 roku został zakupiony przez Johna T. Forda i przekształcony w teatr. Nadano mu nazwę Ford’s Athenaeum. Po pożarze w 1862 roku teatr został odbudowany i nazwany Ford’s New Theatre.14 kwietnia 1865 roku John Wilkes Booth wszedł do loży prezydenckiej w trakcie trzeciego aktu i o 22.15 z odległości 10 cm strzelił w tył głowy prezydenta Lincolna. 
W 1866 roku rząd kupił teatr za 88 000 dolarów i przeniósł do niego dokumentację medyczną Armii, muzeum i National Library of Medicine, która w tym budynku funkcjonowała do 1887 roku. Na dwóch dolnych piętrach mieścił się Office of Records and Pensions. W 1928 roku budynek przejął Office of Public Buildings and Public Parks. W 1930 roku na pierwszym piętrze budynku pokazywano zbiory Osboran Oldroyda, który kolekcjonował pamiątki związane z prezydentem, a w 1932 roku w tym miejscu otwarto Muzeum Lincolna. W 1964 roku muzeum przygotowało dioramę pokazującą jak wyglądał budynek w roku śmierci Lincolna. W 1965 roku rozpoczęto prace nad przywróceniem budynkowi oryginalnego wyglądu z 1865 roku. Wymagało to przebudowy wnętrza budynku. Otwarcie teatru miało miejsce w 1968 roku. W 1988 roku Muzeum Forda zostało zmodernizowane. Kolejną modernizację ukończono w 2009 roku. 

</doc>
<doc id="3311864" url="https://pl.wikipedia.org/wiki?curid=3311864" title="Henryk Bułhak">
Henryk Bułhak

Henryk Bułhak (ur. 1 stycznia 1930 w Wilnie) – polski historyk i bibliotekoznawca.
Życiorys.
W 1941 został deportowany na Syberię. Przebywał tam do kwietnia 1946. W latach 1949–1952 studiował historię na Uniwersytecie Mikołaja Kopernika w Toruniu. Tytuł zawodowy magistra uzyskał po ukończeniu Stu­dium Bibliotekoznawstwa Uniwersytetu Warszawskiego. Po studiach został zatrudniony w Zakładzie Starych Druków Biblioteki Narodowej. Od 1969 do 1973 pracował w Instytucie Historii Polskiej Akademii Nauk. Był uczestnikiem seminarium Stanisława Herbsta. Stopień naukowy doktora uzyskał w 1978 pod kierunkiem Andrzeja Bartnickiego na podstawie pracy zatytułowanej "Polska – Francja. Studia z dziejów współpracy wojskowej w latach 1922–1936".
Zajmuje się historią polityczną i wojskową okresu międzywojennego, ze szczegól­nym uwzględnieniem stosunków polsko-francuskich, polsko-rumuńskich i polsko-czeskich oraz historią dawnej książki i bibliotekoznawstwa.
Jego dziećmi są historyk Władysław Bułhak i aktorka Ewa Konstancja Bułhak.
W 2013 "za wybitne zasługi w pracy naukowo-badawczej w dziedzinie bibliotekoznawstwa, historii drukarstwa i dziejów książki, za działalność na rzecz zachowania dziedzictwa narodowego" prezydent Bronisław Komorowski odznaczył go Krzyżem Oficerskim Orderu Odrodzenia Polski.

</doc>
<doc id="3311879" url="https://pl.wikipedia.org/wiki?curid=3311879" title="Kodeks 0226">
Kodeks 0226

Kodeks 0226 (Gregory-Aland no. 0226) – grecki kodeks uncjalny Nowego Testamentu na pergaminie, paleograficznie datowany na V wiek. Do naszych czasów zachował się fragment jednej karty kodeksu. Jest przechowywany w Wiedniu. Cytowany w krytycznych wydaniach greckiego Nowego Testamentu.
Opis.
Do naszych czasów zachował się fragment 1 karty, z tekstem Pierwszego Listu do Tesaloniczan (4,16-5,5). Oryginalne karty kodeksu miały rozmiar 17 na 12 cm.
Tekst pisany jest dwoma kolumnami na stronę, w 25 linijkach w kolumnie, 10-12 liter w linijce tekstu.
Tekst.
Fragment reprezentuje mieszaną tradycję tekstualną. Kurt Aland zaklasyfikował go do kategorii III, co oznacza, że jest ważny dla odtworzenia oryginalnego tekstu Nowego Testamentu.
Historia.
Rękopis datowany jest przez INTF na V wiek. Nieznane jest miejsce, z którego pochodzi fragment.
Na listę rękopisów Nowego Testamentu wciągnął go Kurt Aland w 1953 roku, oznaczając go przy pomocy siglum 0226.
Transkrypcję tekstu opublikował Peter Sanz w 1946. Faksymile fragmentu wydał Guglielmo Cavallo w 1967 oraz Porterowie w 2008 roku.
Rękopis przechowywany jest w Austriackiej Bibliotece Narodowej (Pap. G. 31489) w Wiedniu.

</doc>
<doc id="3311884" url="https://pl.wikipedia.org/wiki?curid=3311884" title="Papieska Międzynarodowa Akademia Mariologiczna">
Papieska Międzynarodowa Akademia Mariologiczna

Papieska Międzynarodowa Akademia Mariologiczna − jedna z siedmiu akademii papieskich podporządkowanych Papieskiej Radzie do Spraw Kultury, zajmująca się propagowaniem wiedzy o osobie i kulcie Najświętszej Maryi Panny.
Akademia odpowiada za katedrę studiów mariologicznych Błogosławionego Jana Dunsa Szkota na rzymskim Antonianum.
Cele.
Papieska Międzynarodowa Akademia Mariologiczna ma na celu:
Historia.
Zakon Braci Mniejszych powołał do istnienia 27 lipca 1946 Franciszkańską Komisję Mariologiczną (łac. Commissio Marialis Franciscana). Na jej siedzibę wybrano rzymską uczelnię franciszkanów Antonianum. Zadaniem komisji miało być koordynowanie wszystkich działań zakonu związanych z przygotowaniami do uroczystych obchodów setnej rocznicy ogłoszenia dogmatu o Niepokalanym Poczęciu Najświętszej Maryi Panny. Na przewodniczącego komisji z władze zakonne wybrały chorwackiego teologa o. Carlo Balicia OFM. Wolą wspólnoty zakonnej było utworzenie akademii mariologicznej, która byłaby w stanie organizować konferencje naukowe i publikować mariologiczną serię wydawniczą “Bibliotheca Mariana”.
Franciszkańska Akademia Maryjna została utworzona 29 kwietnia 1947 podczas Pierwszego Kongresu Mariologicznego Braci Mniejszych we Włoszech. Kongres poświęcony był dogmatowi o Wniebowzięciu Najświętszej Maryi Panny. Od tego momentu akademia rozpoczęła organizować kongresy asumpcjonistyczne: Lizbona w 1947, Madryt 1947, Montreal 1948, Buenos Aires 1948, Le Puy-en-Velay 1949. W 1950 z okazji przygotowań do obchodów ogłoszenia dogmatu o Wniebowzięciu Najświętszej Maryi Panny Akademia Maryjna, nazywana już wówczas “Academia Mariana Internationalis”, zorganizowała VIII Międzynarodowy Kongres Mariologiczny. Kongres miał charakter ściśle naukowy. W 1954 Stolica Apostolska zleciła organizację kongresu mariologicznego akademii franciszkańskiej. Kongres zorganizowano w Rzymie, trwał od 24 października do 1 listopada 1954. Uznając kompetencję Akademii Maryjnej, papież Jan XXIII w motu proprio "Maiora in dies" z 8 grudnia 1959 nadał jej tytuł akademii papieskiej. Od tego momentu Papieska Międzynarodowa Akademia Mariologiczna jest ciałem koordynującym organizację kongresów maryjnych i mariologicznych, posiadającym stałą radę naukową.
Organizacja i członkowie.
Przewodniczącego i sekretarza Papieskiej Międzynarodowej Akademii Mariologicznej powołuje papież na okres pięciu lat. Radę wybierają członkowie zwyczajni na okres pięciu lat. Członkowie akademii mogą być: zwykli (mający znaczący wkład w rozwój mariologii), korespondencyjni (badacze, wykładowcy, członkowie towarzystw mariologicznych, propagatorzy kultu maryjnego) o honorowi (władze kościelne i cywilne, darczyńcy i inni popierający studia mariologiczne). W statutach akademii, zaaprobowanych przez Jana Pawła II w 1997 udzielono pozwolenia na zaliczenie w poczet członków także chrześcijan niekatolików, by uwypuklić wymiar ekumeniczny badań nad osobą Maryi.
Przewodniczący Papieskiej Międzynarodowej Akademii Mariologicznej:
Członkami akademii byli: św. Jan XXIII, św. Jan Paweł II (od 1973), bł. Paweł VI, Stefan Wyszyński, Alfredo Ottaviani, Domenico Tardini, Pietro Parente, Eugène Tisserant, Léon-Joseph Suenens, Leo Scheffczyk, Franz König, Lino Cignelli OFM, Franz Courth SAC, Ignace de La Potterie SJ.
Akademia zrzesza narodowe towarzystwa mariologiczne:
Z akademią współpracują następująca centra studiów mariologicznych:
Kongresy mariologiczne.
Od 1950 Papieska Międzynarodowa Akademia Mariologiczna zorganizowała kilkanaście międzynarodowych kongresów. Od 2000 nazywane są Międzynarodowymi Kongresami Maryjno-Mariologicznymi:

</doc>
<doc id="3311894" url="https://pl.wikipedia.org/wiki?curid=3311894" title="Chrystus Pantokrator (fresk z San Climente)">
Chrystus Pantokrator (fresk z San Climente)

Chrystus Pantokrator – fresk przypisywany anonimowemu artyście zwanym Mistrzem z Tahull, wykonany około 1123 roku.
Fresk przedstawiający "Chrystusa Pantokratora" należy do najważniejszych ściennych malowideł Mistrza z Tahull i najważniejszych malowideł w sztuce romańskiej. Pierwotnie został wykonany w kościele San Climente w Taüll, w absydzie świątyni. W latach 1919-1923 malowidło zostało przeniesione na płótno i umieszczone w kolekcji Museu Nacional d’Art de Catalunya w Barcelonie. W miejsce oryginału zawieszono kopię fresku.
Opis fresku.
Chrystus umieszczony został w mandorli w pozycji siedzącej na łuku symbolizującym Niebo. Jego stopy spoczywają na Ziemi. Prawą ręką czyni gest błogosławieństwa, w lewej trzyma otwartą księgę, na kartach których można odczytać napis: „EGO SUM Lux Mundi” (Ja jestem światłością świata), pochodzący z Ewangelii Jana. Po prawej i lewej stronie, na wysokości głowy, widoczne są dwie litery greckie A (alfa) i Ω (omega) – pierwsza i ostatnia litera alfabetu greckiego. W ikonografii chrześcijańskiej oznaczają one początek i koniec, symbol wszechmocy Boga Chrystusa jako Stwórcy i Tego, który wszystko dopełnia. Na zewnątrz mandorli znajdują się symbole pochodzące z wczesnego średniowiecza tzw. tetramorfy, czyli symbole czterech Ewangelistów tu trzymane przez czterech aniołów. Anioł z lwem symbolizuje apostoła Marka, z wizerunkiem byka – apostoła Łukasza, ze skrzydłem – apostoła Mateusza a Anioł z orłem symbolizuje Jana Ewangelistę.Poniżej wizerunku Chrystusa, w galerii łuków, znajdują się wizerunki Dziewicy Marii i innych apostołów (Bartłomieja, Tomasza, Jana oraz Jakuba i Filipa (dwa ostatnie zachowały się w bardzo szczątkowej formie).
Na pierwszy rzut oka przedstawione postacie są dostojne i statyczne, jednakże cienie i kontrasty świetlne w fałdach szat nadają im wrażenie ruchu. Hiszpański historyk, Maurice Serullaz, na temat fresku "Chrystus Pantokrator" pisał: 
Wizerunek Pantokratora miał swoje stylistyczne i ikonograficzne echa w malowidłach ściennych w Esterri de Cardós. Siła wyrazu i kolorystyka tego fresku inspirowała takich artystów jak Picasso i Francis Picabia.

</doc>
<doc id="3311907" url="https://pl.wikipedia.org/wiki?curid=3311907" title="Cmentarz wojenny nr 195 - Szczepanowice-Granica">
Cmentarz wojenny nr 195 - Szczepanowice-Granica



</doc>
<doc id="3311909" url="https://pl.wikipedia.org/wiki?curid=3311909" title="Piotr Kamiński">
Piotr Kamiński

Piotr Kamiński (ur. 22 marca 1949 w Warszawie) – polski dziennikarz radiowy, krytyk muzyczny, znawca opery, pisarz i tłumacz literatury. Od 1981 mieszka w Paryżu.
Życiorys.
W latach 1968–1981 współpracownik Polskiego Radia.
W 1981 roku współpracował z Romanem Polańskim (jako konsultant muzyczny) przy inscenizacji "Amadeusza "Petera Shaffera w warszawskim Teatrze na Woli. Po sukcesie przedstawienia wyjechał z Polańskim do Paryża, by przygotować francuską wersję spektaklu. We Francji zastał go wybuch stanu wojennego.
W latach 1982–2010 pracował w Radio France Internationale, a od 1984 współpracował z France Musique. W latach 1996–2010 był stałym krytykiem francuskiego miesięcznika muzycznego "Diapason". Wraz z Jean-Charles'em Hoffelé sporządził cztery edycje przewodnika płytowego "Les Indispensables du CD" (Librairie Arthème Fayard, 1994–1997).
Często gości w nadawanej przez Program II Polskiego Radia audycji Jacka Hawryluka Trybunał Płytowy Dwójki.
Na język polski tłumaczył m.in. dzieła Samuela Becketta, Raymonda Chandlera i Jeana Geneta, a na francuski poezje Wisławy Szymborskiej i dramat "Wielebni "Sławomira Mrożka. Pracuje nad cyklem nowych przekładów sztuk Szekspira (we współpracy z Anną Ceterą-Włodarczyk).
Jest autorem kilku książek o operze napisanych po francusku, w tym monumentalnego przewodnika "Mille et un opéras" (Librairie Arthème Fayard. 2003; wyd. pol. "Tysiąc i jedna opera", 2008).
Jako konsultant muzyczny współpracował z Andrzejem Sewerynem ("Le Mal court" Jacques’a Audibertiego, Comédie Française – Vieux Colombier, 2000; "Tartuffe czyli Obłudnik" Moliera, Teatr Telewizji 2002; "La Nuit des Rois" Shakespeare’a, Comédie Française 2003; "Ryszard II" Shakespeare’a, Teatr Narodowy 2004) i z Janem Englertem ("Władza" Nicka Deara, Teatr Narodowy 2005), a z Agnieszką Holland – przy filmie "Kopia mistrza".
Odrestaurował i uzupełnił pierwszy polski przekład "Cyda" Corneille'a sporządzony przez Jana Andrzeja Morsztyna (Teatr Polski w Warszawie, reż. Ivan Alexandre, 2011). Utwór ukazał się drukiem w roku 2018.
Nagrody i wyróżnienia.
W 1997 został odznaczony francuskim Orderem Sztuki i Literatury.
W 2008 książka "Tysiąc i jedna opera" otrzymała nagrodę im. Wojciecha Bogusławskiego jako „najlepsza książka teatralna roku”.
W 2009 został uhonorowany Złotym Mikrofonem.
W 2013 otrzymał nagrodę ZAiKS-u za przekłady Szekspira.
W 2015 otrzymał nominację do Nagrody Literackiej Gdynia za przekład "Opowieści zimowej" Williama Szekspira.
w 2020 otrzymał Krzyż Oficerski francuskiego Orderu Sztuki i LIteratury. 

</doc>
<doc id="3311915" url="https://pl.wikipedia.org/wiki?curid=3311915" title="Męczennica wawrzynolistna">
Męczennica wawrzynolistna

Męczennica wawrzynolistna ("Passiflora laurifolia" L.) – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie na Karaibach, Kolumbii, Peru, Wenezeuli, Gujanie, Surinamie, Gujanie Francuskiej oraz Brazylii (w stanach Acre, Amazonas, Amapá, Pará, Roraima, Ceará, Maranhão, Rio Grande do Norte, Goiás i Mato Grosso). 

</doc>
<doc id="3311916" url="https://pl.wikipedia.org/wiki?curid=3311916" title="Passiflora laurifolia">
Passiflora laurifolia



</doc>
<doc id="3311919" url="https://pl.wikipedia.org/wiki?curid=3311919" title="Klasztor Jana Chrzciciela w Voskopojë">
Klasztor Jana Chrzciciela w Voskopojë

Klasztor Jana Chrzciciela (alb. "Manastiri i Shën Prodhromit", gr. "Μονή Αγίου Ιωάννου του Προδρόμου") – prawosławny klasztor w pobliżu wsi Voskopojë (gmina Voskopojë, okręg Korcza), w Albanii. Klasztor składa się z katolikonu, budynków mieszkalnych, gospodarczych bramy wejściowej znajdującej się w XIV wiecznym murze. Jest najstarszym zachowanym obiektem w Voskopojë. 
Historia.
Klasztor został założony w XIV wieku przez grupę mnichów przybyłych z klasztoru w Boboshticy. W okresie największego rozkwitu Moskopole klasztor stał się jednym z najpotężniejszych ośrodków duchowych i ekonomicznych Arcybiskupstwa Ochrydzkiego. Katolikon klasztoru został zbudowany w 1632 na ruinach wcześniej istniejącego obiektu. Cerkiew zbudowano na planie krzyża wpisanego w prostokąt, jako trójnawową bazylikę. Została pomalowana w 1659. Twórcami fresków byli Theodor Simo Grunde oraz Andon Shipskioti. Narteks dobudowano i pomalowano w końcu XVII lub na początku XVIII wieku. W czasie II wojny światowej budynki klasztoru zostały poważnie zniszczone.
Po ogłoszeniu w 1967 przez Envera Hodżę „Rewolucji Ideologicznej i Kulturalnej” i deklarowania Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zdewastowanych, a nawet zburzonych. W wyniku zniszczeń wojennych oraz rewolucji ideologicznej bogate zbiory manuskryptów, książek uległy bądź zniszczeniu, bądź zostały rozkradzione.
W 1948 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3311921" url="https://pl.wikipedia.org/wiki?curid=3311921" title="Leonid Boczarow">
Leonid Boczarow

Leonid Porfirjewicz Boczarow, (ur. w Wierchnieuralsku, zm. 19 października 1964 pod Belgradem) – radziecki generał major.
Po ukończeniu 7-klasowej szkole w Satce był tokarzem w zakładach metalurgicznych w Złatouście i Satce, od 1928 działacz Komsomołu, potem WKP(b). Od września 1931 w Armii Czerwonej, kursant 3-letniej szkoły wojskowej im. Woroszyłowa w Orenburgu, z której został wydalony z powodu wady wzroku. Od 1932 w aparacie wojskowo-politycznym, 1938 ukończył Akademię Wojskowo-Polityczną im. Lenina, 1938–1941 pracował w instytucjach wojskowo-politycznych Armii Czerwonej. Po ataku Niemiec na ZSRR był inspektorem Głównego Zarządu Politycznego Frontu Południowego i naczelnikiem Wydziału Politycznego Armii Nadmorskiej. Podczas obrony Odessy i Sewastopola kierował pracą partyjno-polityczną oddziałów i jednostek wojskowych, 10 lipca – 8 listopada 1942 naczelnik Wydziału Politycznego 4 Armii Rezerwowej, XI 1942 – VIII 1943 naczelnik Wydziału Politycznego 1 Armii Gwardyjskiej, uczestnik bitwy pod Stalingradem. VIII 1943 – VI 1946 członek Rady Wojskowej 57 Armii, później przewodniczący Rady Wojskowej 9 Armii Zmechanizowanej, 1949 ukończył Akademię Sztabu Generalnego, IV 1950 – 1955 pomocnik dowódcy 4 Armii ds. budowlanych na Północnym Kaukazie i w Zakaukaskim Okręgu Wojskowym. Zginął w katastrofie samolotu Ił-18 pod Belgradem jako członek delegacji wojskowej ZSRR udającej się na oficjalne uroczystości z okazji 20 rocznicy wyzwolenia Belgradu spod niemieckiej okupacji. Pochowany na Cmentarzu Nowodziewiczym.

</doc>
<doc id="3311923" url="https://pl.wikipedia.org/wiki?curid=3311923" title="Bułhak">
Bułhak

Osoby o nazwisku Bułhak:

</doc>
<doc id="3311926" url="https://pl.wikipedia.org/wiki?curid=3311926" title="Cmentarz w Wielistowie">
Cmentarz w Wielistowie

Cmentarz w Wielistowi – niewielki ewangelicki cmentarz wiejski dla miejscowości Wielistowo. Znajduje się niecał kilometr na południe od miejscowości w lesie.
Ostatnie pochówki miały miejsce po 1945 roku. Cmentarz zrujnowany, obecnie zabezpieczony drewnianą barierką. Na cmentarzu kilka kamiennych płyt nagrobnych.

</doc>
<doc id="3311927" url="https://pl.wikipedia.org/wiki?curid=3311927" title="Parafia św. Andrzeja Boboli w Kostomłotach Drugich">
Parafia św. Andrzeja Boboli w Kostomłotach Drugich

Parafia Świętego Andrzeja Boboli w Kostomłotach Drugich – parafia rzymskokatolicka erygowana w dniu 16 grudnia 1939 roku przez biskupa Czesława Kaczmarka. Należy do dekanatu zagnańskiego diecezji kieleckiej.

</doc>
<doc id="3311932" url="https://pl.wikipedia.org/wiki?curid=3311932" title="Państwo Odoakra">
Państwo Odoakra

Państwo Odoakra, in. Królestwo Italii () – królestwo powstałe w 476 w wyniku upadku cesarstwa zachodniorzymskiego (476) na terenie dawnej rzymskiej prowincji "Italia", oprócz niej obejmowało również ziemie dawnych rzymskich prowincji: Ilirii, Noricum, Recji.
Historia.
Likwidacja cesarstwa na zachodzie.
Wódz rzymski Odoaker stanął na czele spisku wojska i 23 sierpnia 476 został obwołany królem barbarzyńskich oddziałów zbrojnych w Italii. 4 września 476 zdetronizował ostatniego cesarza zachodniorzymskiego Romulusa Augustulusa. W 480 odesłał insygnia cesarskie do Konstantynopola, cesarzowi Zenonowi na znak, że czuje się zależny od władzy cesarzy wschodniorzymskich. W zamian zażądał przyznania mu tytułu patrycjusza. Cesarz Zenon odpowiedział, że Odoaker musi przedłożyć swoje żądania byłemu cesarzowi Juliuszowi Neposowi i przywrócić mu tron cesarstwa zachodniorzymskiego. W liście Zenon zwracał się do Odoakra tytułując go patrycjuszem, tak więc Odoaker uznał, że osiągnął swój cel, czyli podstawę do formalnego sprawowania władzy w Italii jako reprezentant cesarzy wschodniorzymskich. Dla podkreślenia tej sytuacji wybijał na podległym sobie terytorium monety z wizerunkami cesarzy wschodniorzymskich, a nawet przebywającego w Dalmacji cesarza Neposa. Po śmierci Neposa (480) włączył Dalmację do rządzonego przez siebie państwa. Następnie zdobył Sycylię pokonując Wandalów.
Upadek.
Kolejne sukcesy Odoakra w walce z plemionami Rugiów zaniepokoiły cesarza Zenona, który wykorzystując pretekst skargi syna zabitego przez Odoakra króla Rugiów zachęcił króla Ostrogotów Teodoryka do zaatakowania Italii. 28 sierpnia 489 wojska Odoakra przegrały bitwę nad rzeką Isonzo, w wyniku czego Teodoryk opanował północne Włochy. Odoaker bronił się jeszcze do marca 493 w dobrze ufortyfikowanej Rawennie. W wyniku zawartego ostatecznie porozumienia obaj wodzowie mieli sprawować władzę wspólnie. Po kilku dniach Odoaker został jednak razem z żoną, bratem Onuflem i synem Telą zamordowany przez swego rywala podczas uroczystej uczty. Całość terytorium państwa weszła w skład państwa Ostrogotów.
Organizacja państwa.
Odoaker zachował całą rzymską armię i administrację. Stosowano także nadal rzymskie prawo.

</doc>
<doc id="3311933" url="https://pl.wikipedia.org/wiki?curid=3311933" title="Vincenzo Battaglia">
Vincenzo Battaglia

Vincenzo Battaglia OFM (ur. 26 lipca 1950 w Trypolisie) – włoski franciszkanin, duchowny katolicki, teolog, od 2002 do 2017 przewodniczący Papieskiej Międzynarodowej Akademii Mariologicznej.
Życiorys.
Vincenzo Battaglia urodził się w Trypolisie 26 lipca 1950. Po utworzeniu Królestwa Libii rodzina przeniosła się do Włoch. Po ukończeniu w 1970 Państwowego Liceum “Augusto” w Rzymie Vincenzo Battaglia wstąpił do Zakonu Braci Mniejszych w prowincji rzymskiej pw. Apostołów Piotra i Pawła. Śluby wieczyste złożył 13 października 1974. Studia filozoficzno-teologiczne odbył na rzymskim Antonianum. Święcenia kapłańskie przyjął 28 czerwca 1975. Następnie kontynuował studia teologiczne na Papieskim Uniwersytecie Gregoriańskim. W 1982 obronił pracę doktorską o chrystologii Christiana Duquoca napisaną pod kierunkiem Jeana Galota. Od 1979 jest wykładowcą Papieskiego Uniwersytetu Antonianum. Kilkakrotnie pełnił urząd dziekana wydziały teologicznego tej uczelni. W 2002 papież Jan Paweł II mianował o. Bataglię przewodniczącym Papieskiej Międzynarodowej Akademii Mariologicznej. Benedykt XVI ponowił nominację w 2007 oraz w 2012 do 2017.

</doc>
<doc id="3311937" url="https://pl.wikipedia.org/wiki?curid=3311937" title="Gmina Edison (New Jersey)">
Gmina Edison (New Jersey)



</doc>
<doc id="3311938" url="https://pl.wikipedia.org/wiki?curid=3311938" title="Aleksandr Rudakow">
Aleksandr Rudakow

Aleksandr Pawłowicz Rudakow (ros. Александр Павлович Рудаков, ur. w Bugulmie, zm. 14 lutego 1979 tamże) – młodszy porucznik Armii Czerwonej, Bohater Związku Radzieckiego (1944).
Życiorys.
Po ukończeniu 7 klas szkoły powszechnej był pomocnikiem maszynisty parowozu, 1934-1936 odbywał służbę w Armii Czerwonej. Po ataku Niemiec na ZSRR zmobilizowany, ukończył Czkałowską Uczelnię Pancerną, od VIII 1942 na froncie wojny z Niemcami. Dowódca czołgu 142. batalionu czołgowego 95 Brygady Pancernej 9 Korpusu Pancernego 65 Armii Frontu Białoruskiego, X 1943 wyróżnił się podczas bitwy o Dniepr; w nocy 19/20 X 1943 wraz z załogą czołgu przekroczył Dniepr w rejonie homelskim, brał aktywny udział w walkach o zdobycie i utrzymanie przyczółku, wyzwalając okoliczne miejscowości Horodok i Starodubka i odpierając wszystkie niemieckie kontrataki; w tych walkach Rudakow osobiście zabił kilkudziesięciu żołnierzy i oficerów wroga. Uchwałą Prezydium Rady Najwyższej ZSRR z 15 stycznia 1944 otrzymał Złotą Gwiazdę Bohatera ZSRR i Order Lenina. 1946 zwolniony do rezerwy, mieszkał i pracował w rodzinnym mieście, gdzie zmarł. Był odznaczony również wieloma medalami.

</doc>
<doc id="3311939" url="https://pl.wikipedia.org/wiki?curid=3311939" title="Meretz">
Meretz



</doc>
<doc id="3311940" url="https://pl.wikipedia.org/wiki?curid=3311940" title="Cmentarz w Dzięcielcu">
Cmentarz w Dzięcielcu

Cmentarz w Dzięcielcu – ewangelicki cmentarz wiejski położony we wsi Dzięcielec. Cmentarz znajduje się w centrum wsi przy poewangelickim obecnie katolickim kościele na niewielkim wzniesieniu. Pierwotnie cmentarz ogrodzony był murkiem z polnych kamieni.
Ostatnie pochówki miały miejsce "około" 1945 roku. Cmentarz zrujnowany, brak zabezpieczeń częściowo porośnięty starym lasem. Istniejące płyty nagrobne i krzyże wyjęte na skraj cmentarza od strony kościoła.
W bezpośrednim sąsiedztwie cmentarza istnieje budynek dawnej kaplicy cmentarnej.

</doc>
<doc id="3311941" url="https://pl.wikipedia.org/wiki?curid=3311941" title="Seweryn Wielanier">
Seweryn Wielanier

Seweryn Wielanier (ur. 3 stycznia 1903, zm. 23 września 1993 w Warszawie) – polski inżynier, współkonstruktor pistoletu maszynowego „Błyskawica”, który dzięki prostej konstrukcji był produkowany w zakładach rzemieślniczych. Polska była jedynym z okupowanych krajów, który w warunkach kospiracji produkował broń własnej konstrukcji. Uczestnik powstania warszawskiego.
W czasie II wojny światowej czynnie zaangażowany był w działania Armii Krajowej. Trafił do Oddziału IV Kwatermistrzowskiego. Posługiwał się pseudonimami "Sapieżyński", "Witold" i "PR". W latach 1943-44 kierował konspiracyjną produkcją części pistoletu maszynowego Błyskawica w kilkunastu warszawskich warsztatach, które znajdowały się w rękach niemieckiego okupanta. Po zakończeniu powstania warszawskiego opuścił miasto razem z ludnością cywilną.
Po wojnie mieszkał przy ul. Londyńskiej 9 na Saskiej Kępie w Warszawie.

</doc>
<doc id="3311942" url="https://pl.wikipedia.org/wiki?curid=3311942" title="Meretz-Yachad">
Meretz-Yachad



</doc>
<doc id="3311946" url="https://pl.wikipedia.org/wiki?curid=3311946" title="D.P.B.Cz.">
D.P.B.Cz.

D.P.B.Cz. (biał. "Д.П.Б.Ч.") – siódmy studyjny album białoruskiego zespołu rockowego N.R.M., zapisany i wydany w 2013 roku. Tytuł płyty i zarazem jej końcowego utworu jest skrótem od białoruskiego wyrażenia „да пабачэння” („da pabaczennia”, pol. „do zobaczenia”). Album powstał po odejściu z zespołu jego dotychczasowego lidera – Lawona Wolskiego.

</doc>
<doc id="3311947" url="https://pl.wikipedia.org/wiki?curid=3311947" title="Nikołaj Szkodunowicz">
Nikołaj Szkodunowicz

Nikołaj Nikołajewicz Szkodunowicz (ros. Николай Николаевич Шкодунович, ur. w Twerze, zm. 19 października 1964 pod Belgradem) – radziecki dowódca wojskowy, generał-lejtnant.
Życiorys.
W maju 1919 wstąpił do Armii Czerwonej, uczestnik wojny domowej w Rosji na Froncie Południowym, później pomocnik komisarza pułku. 1921-1926 komendant sztabu dywizji strzeleckiej, 1927 ukończył kurs „Wystrieł”, a 1931 kursy doskonalące dla wyższego dowództwa. W latach 1927–1930 dowódca batalionu, szef sztabu pułku strzeleckiego, dowódca batalionu szkolnego. Od 1931 komisarz pułku strzeleckiego, od 1937 szef sztabu dywizji strzeleckiej, VII 1938 aresztowany przez NKWD, I 1940 zwolniony. I 1940 – VII 1941 zastępca komendanta Kujbyszewskiej Szkoły Broni Pancernej ds. szkolenia, 25 XII 1941 – 10 XI 1942 dowódca 58 Dywizji Strzeleckiej, od IV 1942 na froncie wojny z Niemcami, odegrał dużą rolę w wyzwalaniu z niemieckiej okupacji obwodu kałuskiego. W 1943 dowódca 233 Dywizji Strzeleckiej, 1943–1945 dowódca 68 Korpusu Strzeleckiego, walczył na 3 Froncie Ukraińskim od momentu jego utworzenia, biorąc udział we wszystkich bitwach na nim; szczególne męstwo i umiejętności dowódcze wykazał podczas dowodzenia 68 Korpusem Strzeleckim, wykazując inicjatywę, zdolność przewidywania zamiarów przeciwnika i podejmowania adekwatnych działań, szczególnie podczas operacji jassko-kiszyniowskiej. Od 1943 generał-major, od 1949 generał-lejtnant. Po wojnie starszy wykładowca Wyższej Akademii Wojskowej, w latach 1952–1964 zastępca komendanta Akademii Wojskowej im. Frunzego w Moskwie. Autor "Krótkiego słownika operacyjno-taktycznych i popularnych słów (terminów) wojskowych" wydanego w 1958. Zginął w katastrofie samolotu Ił-18 pod Belgradem jako członek delegacji wojskowej ZSRR na obchody 20 rocznicy wyzwolenia Belgradu spod niemieckiej okupacji. Pochowany na cmentarzu Nowodziewiczym.

</doc>
<doc id="3311955" url="https://pl.wikipedia.org/wiki?curid=3311955" title="Ilja Głazunow">
Ilja Głazunow

Ilja Siergiejewicz Głazunow (ros. Илья́ Серге́евич Глазуно́в, ur. 10 czerwca 1930 w Leningradzie, zm. 9 lipca 2017 w Moskwie) – rosyjski artysta malarz. Autor licznych portretów bohaterów Związku Radzieckiego, a także współczesnych przywódców Rosji. Udekorowany licznymi odznaczeniami państwowymi, w tym m.in. Orderem Za Zasługi dla Ojczyzny I klasy. Pochowany na Cmentarzu Nowodziewiczym w Moskwie.

</doc>
<doc id="3311956" url="https://pl.wikipedia.org/wiki?curid=3311956" title="Królestwo Ostrogotów">
Królestwo Ostrogotów

Królestwo Ostrogotów () – państwo, powstałe w 493 roku na Półwyspie Apenińskim, po likwidacji dotychczasowego państwa Odoakra przez Teodoryka Wielkiego, wodza barbarzyńskiego plemienia germańskich Ostrogotów.
Historia.
Powstanie państwa.
Kolejne sukcesy Odoakra w walce z plemionami Rugiów zaniepokoiły cesarza Zenona, który wykorzystując pretekst skargi syna zabitego przez Odoakra króla Rugiów zachęcił króla Ostrogotów Teodoryka do zaatakowania Italii. Pierwszą z bitew wojny było, zwycięskie dla Teodoryka, starcie pod Isonzo 28 sierpnia 489. Wojna trwała cztery lata, a większość tego czasu wypełniało przedłużające się oblężenie Rawenny. Teodoryk ogłosił się panem Włoch, ale Odoaker zdołał utrzymać się w dawnej stolicy cesarskiej aż do 493 r. Wtedy osiągnięto porozumienie co do podziału władzy. Jednak w niespełna dziesięć dni po tym, jak Teodoryk został wpuszczony do miasta, kazał zamordować Odoakra.
Panowanie Teodoryka.
Teodoryk przyjął, podobnie jak Odoaker, tytuł patrycjusza i uznawał cesarza za swojego nominalnego zwierzchnika. Powstało państwo, w którym dzięki zręcznej polityce Teodoryka, udało się żyć w pokojowym współistnieniu dwóch całkowicie odmiennych nacji. Sam władca porzucił germańskie zwyczaje i otoczył swój dwór przepychem na wzór Bizancjum, a sam nosił się w kolorze cesarskiej purpury. Znajomość obu dworów cesarskich pomagała mu w kontaktach z Rzymianami, a za pośrednictwem swego urzędu realizował oczekiwania ludu w zakresie ciągłości struktur państwowych.
Po śmierci Teodoryka.
Następcy Teodoryka nie potrafili utrzymać w ryzach swoich poddanych i zachować pokojowych relacji z cesarzem. Wojna z Bizancjum rozpoczęła się w 535 r., po zamordowaniu sprawującej władzę w Italii córki Teodoryka Amalasunty przez jej kuzyna Teodahada, z którym dzieliła władzę. Zbrodnia popełniona na Amalusancie stanowiła dla bizantyjskiego cesarza Justyniana Wielkiego okazję do likwidacji władzy Ostrogotów, i doprowadziła w końcu do ostatecznego upadku państwa. Najważniejsze bitwy stoczono pod Brundisium (547 rok), pod Sena Gallica (551 rok) i pod Busta Gallorum (552 rok). Po ostatniej bitwie w 553 rok, kiedy to ostatni król Teja zginął w bitwie pod Mons Lactarius, Ostrogoci zostali ostatecznie pokonani. Ziemie królestwa zostały przez Justyniana włączone do Cesarstwa Wschodniorzymskiego.
Mimo tego walki trwały jeszcze kilka lat, ale ograniczały się głównie do zdobywania twierdz będących w posiadaniu niedobitków armii Gotów. Ostatnim miastem w rękach Gotów była Werona, która padła dopiero w 562 roku. Zdobyli ją Longobardowie Alboina, którzy wspierali Bizantyńczyków w wojnie.
Mieszkańcy państwa.
Teodoryk stał się, jak podają oficjalne dokumenty, królem zarówno Rzymian, jak i barbarzyńców italskich. Państwo zamieszkiwali, obok potomków mieszkańców cesarstwa rzymskiego, barbarzyńcy Germanie. Istniały między nimi oczywiste różnice. Rzymianie byli katolikami, a Goci arianami. Gotów i Rzymian różnił też język. Ci pierwsi w połowie VI wieku mieli zarówno formę ustną, jak i pisemną swojego języka, używaną w celach świeckich oraz religijnych. Język Rzymian był natomiast ujednolicony. Większość pozostałych różnic koncentrowała się wokół prawa i gospodarki.
Organizacja państwa.
Królowie ostrogoccy zachowali rzymską administrację i prawo. Na początku VI w. Teodoryk ogłosił swój Edykt składający się z 154 reguł i przepisów. Z jednym lub dwoma wyjątkami nie były to nowe prawa, lecz skrótowo przedstawione prawa rzymskie napisane prostym i zrozumiałym językiem. Edykt był niejako podręcznikiem wydanym dla sędziów i obejmował sprawy, które, zdaniem króla, najczęściej toczyły się przed sądami. Od tej chwili Goci stali się podmiotami prawa rzymskiego, ale nie sędziami rzymskimi. W Edykcie nie było też wzmianki o uznaniu ich własnych zwyczajów i świąt. Było to wyrazem pewnych niespójności w polityce Teodoryka, który starał się utrzymać odrębność Gotów i Rzymian i nie dopuścić do asymilacji obu nacji. Władza królewska miała pewne ograniczenia. Władca mógł wydawać edykty, ale nie mógł nadawać obywatelstwa rzymskiego ani mianować konsulów bez uprzedniego potwierdzenia cesarza; jego lud zaś nie mógł zawierać związków małżeńskich z Rzymianami i Rzymiankami. Nadal funkcjonował też Senat rzymski i pełnił rolę konsultacyjną w sprawach prawa i nominacji rzymskich urzędników cywilnych.
Architektura i kultura.
Teodoryk Wielki na wielką skalę przystąpił do odbudowy i remontu rzymskich budowli m.in.: akweduktów, łaźni publicznych czy murów miejskich. Mocno została rozbudowana stolica państwa – Rawenna. Powstały w niej liczne kościoły i monumentalne budowle, z których kilka przetrwało do naszych czasów. Jednym z nich jest bazylika Sant’Apollinare Nuovo z baptysterium i kaplicą arcybiskupią. Inny obiekt to Mauzoleum Teodoryka w Rawennie.
Teodoryk przywrócił starą tradycję cesarską rozdawnictwa zboża biedocie rzymskiej oraz reaktywował niezwykle popularne i zarazem bardzo kosztowne igrzyska cyrkowe.

</doc>
<doc id="3311958" url="https://pl.wikipedia.org/wiki?curid=3311958" title="Magazyn muzyczny">
Magazyn muzyczny



</doc>
<doc id="3311959" url="https://pl.wikipedia.org/wiki?curid=3311959" title="Gideon Saar">
Gideon Saar



</doc>
<doc id="3311962" url="https://pl.wikipedia.org/wiki?curid=3311962" title="Awraham Poraz">
Awraham Poraz

Awraham Poraz (hebr. אברהם פורז, ur. 9 sierpnia 1945 w Bukareszcie) – izraelski prawnik i polityk, długoletni członek Knesetu oraz minister spraw wewnętrznych w latach 2003–2004.
Życiorys.
Urodzony w Rumunii do Izraela wyemigrował jako dziecko w 1950. W czasie służby wojskowej służył w żandarmerii. Ukończył prawo na Uniwersytecie Hebrajskim w Jerozolimie.
W latach 80. zasiadał w radzie miejskiej Tel Awiwu oraz był szefem projektu, który doprowadził do uruchomienia drugiego kanału telewizji państwowej w Izraelu.
Kariera polityczna.
Początkowo swoją drogę polityczną związał z Szinui, z której ramienia został posłem w 1988 roku.
W 1992 nastąpiło zjednoczeniu partii i członkowie Szinui przystąpili do Merecu.
W kolejnych wyborach startował już jako poseł Merecu, z którego listy dostał się do parlamentu również w 1996 roku.
W 1997 na czele grupy działaczy odłączył się od Merecu ponownie tworząc Szinui i po raz czwarty dostał się do parlamentu w 1999 roku.
W wyborach w 2003 roku Szinui uzyskało 15 miejsc na 120 w Knesecie, stając się trzecią siłą, po Likudzie i Partii Pracy i weszło do koalicji rządowej, a Poraz otrzymał tekę ministra spraw wewnętrznych Izraela w rządzie Ariela Szarona. Utracił stanowisko gdy Szinui zagłosowało przeciw budżetowi w grudniu 2004 roku.
W 2006 dokonał rozłamu w Szinui tworząc partię Hetz. Partia nigdy nie dostała się do parlamentu.
Życie prywatne.
Jest żonaty, ma dwoje dzieci.

</doc>
<doc id="3311963" url="https://pl.wikipedia.org/wiki?curid=3311963" title="Avraham Poraz">
Avraham Poraz



</doc>
<doc id="3311964" url="https://pl.wikipedia.org/wiki?curid=3311964" title="Seria GP2 – Yas Marina 2014">
Seria GP2 – Yas Marina 2014

Runda GP2 na torze Yas Marina Circuit – jedenasta runda mistrzostw serii GP2 w sezonie 2014.
Wyniki.
Kwalifikacje.
Źródło: Wyprzedź Mnie!
Główny wyścig.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Sprint.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="3311965" url="https://pl.wikipedia.org/wiki?curid=3311965" title="Gideon Sa'ar">
Gideon Sa'ar



</doc>
<doc id="3311966" url="https://pl.wikipedia.org/wiki?curid=3311966" title="Ling Kang">
Ling Kang

Ling Kang (; ur. 14 marca 1997 roku w Jiangsu) – chiński kierowca wyścigowy.
Życiorys.
Początki kariery.
Ling rozpoczął karierę w międzynarodowych wyścigach samochodowych w 2013 roku od startów w Francuskiej Formule 4, gdzie w ciągu dziewiętnastu wyścigów, w których wystartował, uzbierał łącznie jedenaście punktów. Dało mu to dwudzieste miejsce w końcowej klasyfikacji kierowców.
Formuła 3.
W 2014 roku Chińczyk dołączył do stawki Niemieckiej Formuły 3 oraz Brytyjskiej Formuły 3. W edycji niemieckiej nie zdobywał punktów, a w brytyjskiej z dorobkiem pięciu punktów został sklasyfikowany na siedemnastej pozycji w klasyfikacji generalnej.
Seria GP3.
Podczas ostatniej rundy sezonu 2014, na torze Yas Marina Circuit, Ling Kang dołączył do stawki serii GP3 z włoską ekipą Trident. W pierwszym wyścigu uplasował się na dwudziestej pozycji, a w drugim był szesnasty. Został sklasyfikowany na 28 miejscu w końcowej klasyfikacji kierowców.

</doc>
<doc id="3311967" url="https://pl.wikipedia.org/wiki?curid=3311967" title="Jicchak Perec (ur. 1938)">
Jicchak Perec (ur. 1938)

Jicchak Chajjim Perec (hebr.: יצחק חיים פרץ, ang.: Yitzhak Peretz, ur. 26 marca 1938 w Casablance) – izraelski polityk i rabin, członek Knesetu i minister.
Życiorys.
Urodzony w ówczesnym francuskim protektoracie Maroka wyemigrował do Izraela w 1950. Uczył się w jesziwach. Był głównym rabinem Ra’ananny w latach 1962-1984.
Członek Knesetu od 1984 do 1992 roku, kiedy zrezygnował wkrótce po wybraniu go na posła po raz trzeci. Zastąpił go wówczas Awraham Rawic
Od 1984 do 1987 minister spraw wewnętrznych Izraela, a w latach 1988-1992 minister ds. absorpcji imigrantów. Ponadto w 1984 i 1987 – minister bez teki.
Polityk partii Szas, następnie od 1992 w Zjednoczonym Judaizmie Tory.

</doc>
<doc id="3311968" url="https://pl.wikipedia.org/wiki?curid=3311968" title="Yitzhak Peretz">
Yitzhak Peretz



</doc>
<doc id="3311969" url="https://pl.wikipedia.org/wiki?curid=3311969" title="Icchak Peretz">
Icchak Peretz



</doc>
<doc id="3311970" url="https://pl.wikipedia.org/wiki?curid=3311970" title="Seria GP3 – Yas Marina 2014">
Seria GP3 – Yas Marina 2014

Runda GP3 na torze Yas Marina Circuit – dziewiąta runda mistrzostw serii GP3 w sezonie 2014.
Wyniki.
Kwalifikacje.
Źródło: Autosport
Wyścig 1.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Wyścig 2.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="3311971" url="https://pl.wikipedia.org/wiki?curid=3311971" title="EPrix Putrajaya 2014">
EPrix Putrajaya 2014

ePrix Putrajaya 2014 (oryg. Formula E Putrajaya ePrix 2014) – druga runda Formuły E w sezonie 2014/2015. Zawody odbyły się 22 listopada 2014 roku na ulicznym torze w Putrajaya.
Wyniki.
Kwalifikacje.
Źródło: Autosport
Wyścig.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3311972" url="https://pl.wikipedia.org/wiki?curid=3311972" title="Susanne Riess">
Susanne Riess

Susanne Riess (ur. 3 stycznia 1961 w Braunau am Inn) – austriacka polityk i prawniczka, działaczka Wolnościowej Partii Austrii (FPÖ) i jej przewodnicząca w latach 2000–2002, od 2000 do 2003 wicekanclerz Austrii. Do czasu rozwodu w 2011 używała nazwiska Riess-Passer.
Życiorys.
Z wykształcenia prawniczka, w 1984 ukończyła studia na Universität Innsbruck. Pracowała jako prawniczka, następnie była etatową działaczką Wolnościowej Partii Austrii.
Pełniła mandat deputowanej do Rada Federalnej (1991–1998), Parlamentu Europejskiego IV kadencji w ramach delegacji krajowej (1995–1996) i Rady Narodowej (1999–2000). W FPÖ zajmowała stanowiska przewodniczącej frakcji parlamentarnej (1993–1995, 1997–1998) oraz wiceprzewodniczącej partii (1995–1996). W 2000 zastąpiła Jorga Haidera na stanowisku przewodniczącej tego ugrupowania, funkcję tę pełniła do 2002. W latach 2000–2003 sprawowała urzędy wicekanclerza Austrii oraz ministra służb publicznych i sportu. Przeszła później do pracy w sektorze prywatnym, w 2004 została dyrektorem generalnym w przedsiębiorstwie doradztwa finansowego Wüstenrot-Gruppe.

</doc>
<doc id="3311973" url="https://pl.wikipedia.org/wiki?curid=3311973" title="Cmentarz w Dąbrówce Wielkiej">
Cmentarz w Dąbrówce Wielkiej

Cmentarz w Dąbrówce Wielkiej – niewielki ewangelicki cmentarz wiejski położony w pobliżu wsi Dąbrówka Wielka. Znajduje się niecały kilometr na północ od miejscowości w lesie.
Ostatnie pochówki miały miejsce "około" 1945 roku. Cmentarz zrujnowany. 
Na cmentarzu zachowane pojedyncze płyty nagrobne i nagrobki.

</doc>
<doc id="3311978" url="https://pl.wikipedia.org/wiki?curid=3311978" title="Polski Komitet Demokratyczny">
Polski Komitet Demokratyczny

Polski Komitet Demokratyczny – legalna reprezentacja polskich partii i stronnictw demokratycznych w Rosji działająca w latach 1917–1918.
PKL został zawiązany 18 marca 1917 roku w Piotrogrodzie. Weszły do niego początkowo: Polskie Zrzeszenie Niepodległościowe, Polskie Towarzystwo Patriotyczne, Związek Radykalno-Demokratyczny na Litwie i Białorusi, Polskie Stronnictwo Ludowe, Polska Partia Socjalistyczna (Frakcja Rew.) PKD chcąc odgrywać rolę większą niż jedynie przedstawicielstwo ruchu demokratycznego w Piotrogrodzie, zaczął szukać porozumienia z innymi ośrodkami imperium, przede wszystkim z Moskwą, w której od 20 marca działał Polski Klub Demokratyczny. W rezultacie podjętych działań sześciu delegatów z Moskwy weszło do PKD w Piotrogrodzie, który wobec tego zaczął być uznawany przez wiele ugrupowań demokratycznych za swoją centralę. Podporządkowały mu się poza Polskimi Klubami Demokratycznymi w Moskwie i Petersburgu przede wszystkim Kluby Demokratyczne z mniejszych ośrodków. Jednocześnie wobec szybkiego krystalizowania się polskich ugrupowań politycznych z PKD pod koniec marca ustąpili socjaliści (B. Siwik, H. Piotrowicz i S. Budkiewicz) i komitet stał się ciałem bardziej jednorodnym. 5 kwietnia oficjalnie zrezygnował z członkostwa także najwybitniejszy reprezentant tego środowiska Aleksander Lednicki, który został prezesem Komisji Likwidacyjnej do spraw Królestwa Polskiego. Od II Zjazdu Demokracji Polskiej w Rosji (19–25 października 1917) po wejściu w jego skład poza przedstawicielami Moskwy i Petersburga także mniejszych środowisk zarówno na ziemiach zabranych jak i w głębi Rosji zaczął używać nazwy Naczelny Komitet Demokratyczny. Składał się wówczas z 25 osób. Środowisko petersburskie reprezentowali w nim: Aleksander Babiański, Hipolit Gliwic, Jan Dąbrowski, Stefan Grostern, Witold Jarkowski, Stefan Jabłoński, Seweryn Ludkiewicz (sekretarz), Stefan Mickiewicz, Władysław Rawicz-Szczerbo, Aleksander Więckowski (prezes), Leon Wasserberger, Józef Ziabicki; moskiewskiego: Ludwik Darowski, Feliks Kierski, Ludwik Józef Ewert (Evert), Wacław Purski; kijowskiego: Józef Bromirski, Roman Knoll, Eugeniusz Starczewski (wiceprezes), Karol Waligórski, winnickiego: Franciszek Ciągliński, żytomierskiego: Michał Skokowski ; mohylewskiego: Konstanty Gordziałkowski i Kazimierz Wimbor, oraz mińskiego: Zygmunt Nagórski.
Aktywność PKD w całym okresie jego istnienia koncentrowała się na dwóch aspektach. Pierwszym było koordynowanie działalności polskiego ruchu demokratycznego w Rosji. Drugim zaś szerzenie w kręgach władzy rosyjskiej oraz wśród społeczności polskiej własnych celów oraz zwalczanie wpływów przeciwników politycznych. W celu realizacji tych zadań PKD prowadził akcję informacyjno-propagandową, udzielał porad innym organizacjom demokratycznym, publikował różne materiały programowe i odezwy. Najważniejsze było jednak wydawanie własnych tytułów prasowych które stanowiły "Echo Polskie" i "Dziennik Narodowy" Polski Komitet Demokratyczny reprezentował sprawę polską wobec Rządu Tymczasowego. Początkowo był przeciwny tworzeniu odrębnych polskich formacji wojskowych w Rosji. Po przewrocie bolszewickim (rewolucji październikowej) uznał Radę Regencyjną i Radę Stanu i podporządkował się im. Współpracował także z Blokiem Jedności Narodowej i wraz z nim poparł wojskową działalność Polskiego Komitetu Wojskowego. W tym okresie nawiązał także współpracę z Radą Polską Zjednoczenia Międzypartyjnego celem obrony polskiego stanu posiadania w Rosji. Działalność PKD w wyniku represji władz bolszewickich zakończyła się w drugiej połowie kwietnia 1918 r.

</doc>
<doc id="3311981" url="https://pl.wikipedia.org/wiki?curid=3311981" title="Polski Klub Demokratyczny">
Polski Klub Demokratyczny

Polski Klub Demokratyczny – organizacja przedstawicieli polskich stronnictw demokratycznych, powołana w marcu 1917 roku w Moskwie. Jego członkami byli m. in: Aleksander Lednicki, Ludwik Józef Evert, Ludwik Darowski.

</doc>
<doc id="3311982" url="https://pl.wikipedia.org/wiki?curid=3311982" title="Należności">
Należności



</doc>
<doc id="3311985" url="https://pl.wikipedia.org/wiki?curid=3311985" title="Kang Ling">
Kang Ling



</doc>
<doc id="3311992" url="https://pl.wikipedia.org/wiki?curid=3311992" title="Jisra’el Rokach">
Jisra’el Rokach

Jisra’el Rokach (hebr. ישראל רוקח, ang. Israel Rokach, ur. 31 grudnia 1886 w Newe Cedek, wówczas części Jafy, zm. 13 września 1959 w Tel Awiwie) – izraelski inżynier i polityk, wieloletni burmistrz Tel Awiwu, członek Knesetu z ramienia Ogólnych Syjonistów, minister spraw wewnętrznych Izraela w latach 1952-1955.
Życiorys.
Urodził się jako jedno z pięciorga dzieci Szimona i Racheli Rokach w rodzinie osiadłej już od kilku pokoleń w Palestynie, choć wywodzącej się z Galicji. Miał dwóch braci Jicchaka i Josefa oraz dwie siostry Hannę i Miriam.
Uczył się w chederze, a potem w świeckiej szkole. Następnie kontynuował naukę w Szwajcarii, najpierw w szkole średniej w Lozannie, a potem – od 1915 roku – na Politechnice w Zurychu. W latach 1920-1922 mieszkał w Wielkiej Brytanii i pracował jako inżynier.
Od młodości związany z ruchem syjonistycznym, działacz społeczny i polityczny.
Był prezesem klubu sportowego Maccabi Tel Awiw.
Kariera polityczna.
Był działaczem ruchu syjonistycznego, a wolnym Izraelu partii Ogólni Syjoniści.
Od 1929 do 1936 roku był zastępcą burmistrza (za kadencji Meira Dizengoffa), a od 1936 do 1952 roku burmistrzem Tel Awiwu. Za swoją działalność otrzymał Order Imperium Brytyjskiego
W sierpniu 1946 został aresztowany przez sprawujących mandat nad Palestyną Brytyjczyków i do września 1947 był internowany w obozie w Rafah.
Po uzyskaniu przez Izrael niepodległości, wystartował w pierwszych wyborach parlamentarnych zdobywając mandat z ramienia Ogólnych Syjonistów. Podczas pierwszej kadencji Knesetu równocześnie sprawował funkcję burmistrza Tel Awiwu.
W kolejnych wyborach ponownie dostał się do Knesetu, a gdy w 1952 Ogólni Syjoniści weszli w koalicję z Mapai to Rokach został minister spraw wewnętrznych w rządzie Dawida Ben Guriona. Funkcję sprawował od 24 grudnia 1952 do upadku rządu. 26 stycznia 1954 kiedy premierem został Mosze Szaret, Rokach ponownie objął to samo stanowisko i sprawował ją do 29 czerwca 1955, kiedy to Ogólni Syjoniści opuścili koalicję.
Jisra’el Rokach po raz trzeci dostał się do Knesetu w wyborach w 1955 roku, w kadencji tej pełnił funkcję zastępcy przewodniczącego parlamentu.
Zmarł pełniąc funkcje parlamentarne 13 września 1959 w Tel Awiwie w wieku 73 lat.
Życie prywatne.
Od 1933 był żonaty z Esterą Epstein i miał dwoje dzieci: Liwię i Ricciego.

</doc>
<doc id="3311993" url="https://pl.wikipedia.org/wiki?curid=3311993" title="Israel Rokach">
Israel Rokach



</doc>
<doc id="3311997" url="https://pl.wikipedia.org/wiki?curid=3311997" title="Grupa „Teraz”">
Grupa „Teraz”

Grupa „Teraz” – polska grupa poetycka istniejąca w latach 70. XX w. związana z Nową Falą.
Grupa „Teraz”, działająca w Krakowie, była najistotniejszą częścią Nowej Fali. Współtworzyli ją autorzy, tacy jak Julian Kornhauser, Adam Zagajewski, Stanisław Stabro, Jerzy Kronhold, Jerzy Piątkowski, Wit Jaworski.
Grupa akcentowała potrzebę ingerencji w życie społeczne, zwrócenia się literatury ku rzeczywistości, mówienia wprost, bez zbędnych metafor, odrzucała poezję nastrojową. Konwencje poetyckie powinny być dostosowane do wymogów epoki. Istotnymi pojęciami w twórczości grupy były nowoczesność i współczesność. Członkowie grupy krytycznie odnosili się do Pokolenia „Współczesności”, zarzucając autorom z nim związanym tworzenie poezji bezpiecznej, uciekającej od trudnej współczesności.
Pod względem językowym grupa zbliżała się do ekspresjonizmu. Zdaniem twórców grupy poezja winna pełnić funkcje perswazyjne i mobilizujące, stąd autorzy chętnie wykorzystywali lirykę apelu, odezwy, tryb rozkazujący. W wierszach istotniejszy okazywał się nie podmiot mówiący, ale adresat.

</doc>
<doc id="3311998" url="https://pl.wikipedia.org/wiki?curid=3311998" title="Krzysztof Leśniewski">
Krzysztof Leśniewski

Krzysztof Paweł Leśniewski (ur. 10 kwietnia 1960 w Łodzi) – polski teolog katolicki specjalizujący się w teologii ekumenicznej i teologii prawosławnej, profesor nauk teologicznych, profesor Katolickiego Uniwersytetu Lubelskiego.
Życiorys.
W 1987 ukończył magisterskie studia teologiczne na Wydziale Teologii Katolickiego Uniwersytetu Lubelskiego Jana Pawła II (KUL). W latach 1989-1991 odbył studia podyplomowe w St. Vladimir's Orthodox Theological Seminary w Creswood (stan Nowy York), zakończone uzyskaniem tytułu Master of Theology. W 1995 na podstawie rozprawy pt. "Ekumenizm w czasie według Georges'a Florovsky'ego" napisanej pod kierunkiem ks. prof. Wacława Hryniewicza uzyskał stopień doktora nauk teologicznych. W 2007 na podstawie dorobku naukowego i rozprawy pt. ""Nie potrzebują lekarza zdrowi...". Hezychastyczna metoda uzdrawiania człowieka" otrzymał na tym samym Wydziale stopień doktora habilitowanego nauk teologicznych w specjalności ekumenizm. 9 lipca 2018 prezydent Andrzej Duda nadał mu tytuł profesora nauk teologicznych.
W 2019 został członkiem Rady Naukowej czasopisma „Studia i Dokumenty Ekumeniczne”.

</doc>
<doc id="3311999" url="https://pl.wikipedia.org/wiki?curid=3311999" title="Leopold Kielanowski">
Leopold Kielanowski

Leopold Pobóg-Kielanowski (ur. 18 lutego 1907 we Lwowie, zm. 18 stycznia 1988 w Londynie) – doktor filozofii, polski aktor, reżyser teatralny, pisarz, dziennikarz i działacz emigracyjny.
Życiorys.
Syn Bolesława Kielanowskiego, lekarza, i Marii z domu Lityńskiej. Kształcił się w VIII Państwowym Gimnazjum im. Króla Kazimierza Wielkiego we Lwowie. Na losy Leopolda Kielanowskiego duży wpływ wywarł Kazimierz Brończyk, wychowawca i nauczyciel języków polskiego i francuskiego w tej szkole, który zainteresował go teatrem i literaturą i nakłonił na studia polonistyczne. Po zdaniu egzaminu maturalnego, w latach 1925–29 Leopold studiował polonistykę na Uniwersytecie Jana Kazimierza we Lwowie. Jednocześnie uczył się aktorstwa. W czerwcu 1927 zdał egzamin przed komisją Związku Artystów Scen Polskich (ZASP), 3 września 1927 debiutował na scenie Teatru Wielkiego we Lwowie w "Księciu Niezłomnym" rolą Don Henryka, u boku Juliusza Osterwy. Używał wówczas pseudonimu scenicznego "Pobóg". Od 1929 pracował w Teatrze Wielkim. 22 czerwca 1932 uzyskał stopień naukowy doktora filozofii na podstawie rozprawy "Wizja malarska w utworach dramatycznych Stanisława Wyspiańskiego", promotorem pracy był Juliusz Kleiner. W roku akademickim 1931/32 objął lektorat wymowy Uniwersytetu Jana Kazimierza, w jego ramach prowadził też Koło Artystyczne.
W latach 1931–33 sekretarz literacki w Teatrach Miejskich we Lwowie i redaktor "Sceny Lwowskiej". Współpracował równolegle z Polskim Radiem Lwów, dla którego wraz z Marią Grzędzielską napisał słuchowiska "Jako drzewiej miłowano" i "Majówkę filomatów".
21 czerwca 1933 w Państwowym Instytucie Sztuki Teatralnej w Warszawie zdał eksternistyczny egzamin reżyserski przed komisją pod kierownictwem Leona Schillera. Przedmiotem opracowania reżyserskiego było "Wyzwolenie". Uzyskał stypendium Narodowego Funduszu Kultury i od 27 października 1933 do 14 czerwca 1934 przebywał za granicą – pięć miesięcy we Francji, prawie dwa miesiące we Włoszech, wreszcie w Austrii. W Paryżu napisał rozprawę "Les lois psycho-physiologiques du style orale" (pol. "Prawa języka mówionego"), był asystentem .
Swoje życie zawodowe związał z teatrem – był aktorem, reżyserem teatralnym, uczył wymowy, pisał scenariusze teatralne i radiowe, redagował pisma teatralne. Od 1929 występował we Lwowie, Toruniu, w latach 1935–38 reżyserował w Teatrze Polskim w Katowicach, gdzie wystawił "Wyzwolenie" Stanisława Wyspiańskiego (1936), "Księcia niezłomnego" Juliusza Słowackiego według Calderóna de la Barca (1938).
Od 1 września 1938 dyrektor Teatru na Pohulance w Wilnie, funkcję sprawował również w okresie okupacji litewskiej miasta i po zajęciu Litwy przez Armię Czerwoną w czerwcu 1940 (wówczas jako p.o. dyrektora) do 18 września 1940. W Wilnie wyreżyserował 15 przedstawień, zagrał raz: Stanisława Augusta (inscenizacja "Rejtana" Kazimierza Brończyka 11 XI 1939). Do wybuchu wojny niemiecko-sowieckiej wyreżyserował dwie sztuki w Państwowym Polskim Teatrze Dramatycznym, w jaki przekształcono Teatr na Pohulance po aneksji Litwy przez ZSRR.
Po ataku Niemiec na ZSRR i niemieckiej okupacji Wilna przedostał się do Warszawy. Podczas okupacji niemieckiej związany z kierowaną przez Jerzego Brauna „Unią”, żołnierz Armii Krajowej. Pracował w kawiarni. Po aresztowaniu żony Walentyny Aleksandrowicz, zamordowanej w 1943 w KL Auschwitz, był zatrudniony jako bibliotekarz w Instytucie Rolniczym w Puławach. Podczas powstania warszawskiego zatrzymany w sierpniu na terenie nieobjętym powstaniem i wywieziony na roboty przymusowe do Niemiec. Od maja 1945 w Teatrze Dramatycznym II Korpusu Polskiego we Włoszech.
Od 1946 w Wielkiej Brytanii, gdzie był jednym z organizatorów polskiego życia teatralnego. W latach 1948–61 i 1965–78 dyrektor Teatru Polskiego ZASP i jego reżyser w Ognisku Polskim w Londynie. Wystawił m.in. "Wesele" (1948) i "Wyzwolenie" (1957) Wyspiańskiego, "Tango" (1965) i "Ambasador" (1982) Sławomira Mrożka, "Świecę na wietrze" Aleksandra Sołżenicyna (1974), "Przed sklepem jubilera" Karola Wojtyły (prapremiera światowa 1979). W 1966 otrzymał nagrodę teatralną londyńskiego „Dziennika Polskiego”.
Od 1975 wykładał na Polskim Uniwersytecie na Obczyźnie historię kultury polskiej. W sierpniu 1977 został powołany przez Senat PUNO na stanowisko profesora zwyczajnego historii kultury i literatury polskiej na Wydziale Humanistycznym uczelni. Był wielokrotnie wybieranym prezesem Związku Artystów Scen Polskich za Granicą, w 1980 wybrany prezesem honorowym Związku. W latach 1952-1972 redaktor londyńskiego studia Rozgłośni Polskiej Radia Wolna Europa.
Odznaczony Medalem Wojska (dwukrotnie), Krzyżem Armii Krajowej, Krzyżem Oficerskim, Krzyżem Komandorskim Orderu Odrodzenia Polski (za zasługi dla teatru), złotą odznaką honorową Koła Lwowian w Londynie (1970).
Brat Jana Kielanowskiego (1910–1989) i Tadeusza Kielanowskiego (1905–1992).

</doc>
<doc id="3312000" url="https://pl.wikipedia.org/wiki?curid=3312000" title="Lista gatunków roślin objętych ochroną w Polsce (2004-2012)">
Lista gatunków roślin objętych ochroną w Polsce (2004-2012)



</doc>
<doc id="3312001" url="https://pl.wikipedia.org/wiki?curid=3312001" title="Hiszpania na Letnich Igrzyskach Olimpijskich 1932">
Hiszpania na Letnich Igrzyskach Olimpijskich 1932

Hiszpania na Letnich Igrzyskach Olimpijskich 1932 reprezentowało 7 zawodników. Był to piąty start reprezentacji Hiszpanii na letnich igrzyskach olimpijskich. Sportowcy Hiszpanii zdobyli jeden brązowy medal.
Najmłodszym reprezentantem Hiszpanii na tych igrzyskach był 25-letni strzelec – José González, zaś najstarszym 52-letni strzelec – Julio Castro.

</doc>
<doc id="3312006" url="https://pl.wikipedia.org/wiki?curid=3312006" title="Talia al Ghul">
Talia al Ghul

Talia al Ghul (arab. تاليا الغول) – fikcyjna postać (złoczyńca lub antybohaterka) występująca w różnych komiksach z udziałem Batmana, które wydaje DC Comics. Została stworzona przez scenarzystę Dennisa O’Neila i rysownika Boba Browna. Talia al Ghul pierwszy raz pojawiła się w magazynie "Detective Comics vol. 1 #411" (maj 1971). W zamyśle O’Neila postać Talii al Ghul miała być kombinacją dwóch bohaterek kobiecych z książek autorstwa Saxa Rohmera: Karamanehy i Fah lo Suee – córki złowrogiego dr. Fu Manchu (na którym był wzorowany Ra’s al Ghul). Kolejną ważną inspiracją były motywy zaczerpnięte z szóstego filmu o przygodach Jamesa Bonda pod tytułem "W tajnej służbie Jej Królewskiej Mości" ("On Her Majesty's Secret Service") z 1969 roku.
Talia jest córka Ra’s al Ghula, potężnego ekoterrorysty i przywódcy zbrojnej organizacji Ligi Zabójców (League of Assassins), który to znany jest jako jeden z największych wrogów Batmana. Ukazywana jest zarówno jako wróg człowieka nietoperza, jak również jako kochanka superbohatera z Gotham City. Z ich związku narodzili się Damian Wayne (piąty Robin). Jej przyrodnią siostrą jest Nyssa Raatko, ma także brata – Dusana al Ghula. Jest piękna i inteligentna. Jest sprawną bizneswoman, co udowodniła kierując należącą do Lexa Luthora korporacją LexCorp (Talia stała się przewodniczącą firmy Luthora, kiedy ten objął urząd Prezydenta Stanów Zjednoczonych). Podobnie jak swój ojciec korzysta z Jam Łazarza (Lazarus Pits), zdolnych ożywić martwą osobę i przedłużyć jej życie.
Poza komiksem Talia al Ghul gościła również w kilku adaptacjach przygód Batmana. Pierwszy raz w wersji aktorskiej pojawiła się w filmie "Mroczny rycerz powstaje" ("The Dark Knight Rises"), gdzie „Mirandę Tate”/Talię zagrała Marion Cotillard, zaś młodą Talię Joey King. W grze komputerowej ' głosu użyczyła jej aktorka Stana Katic. W filmie animowanym ' ("Son of Batman") głosu postaci użyczyła aktorka Morena Baccarin.

</doc>
<doc id="3312011" url="https://pl.wikipedia.org/wiki?curid=3312011" title="Mateusz Wardecki">
Mateusz Wardecki

Mateusz Wardecki (ur. 24 października 1988) – polski hokeista.
Kariera klubowa.
Wychowanek klubu Mazowsze Warszawa. Wieloletni zawodnik Legii Warszawa. Od reaktywacji klubu w 2005 do 2012 rozegrał w barwach zespołu 230 (najwięcej ze wszystkich hokeistów). W I-ligowych sezonach klubu 2011/2012 i 2012/2013 pełnił funkcję kapitana drużyny. Od połowy roku do listopada 2013 zawodnik Unii Oświęcim, a od końca tego miesiąca w Polonii Bytom. W obu klubach występował w sezonie 2013/2014 Polskiej Hokej Ligi. Od 2014 ponownie zawodnik Legii.

</doc>
<doc id="3312016" url="https://pl.wikipedia.org/wiki?curid=3312016" title="Passiflora jilekii">
Passiflora jilekii

Passiflora jilekii Wawra – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Brazylii (w stanach Espírito Santo, Minas Gerais, Rio de Janeiro, São Paulo, Paraná oraz Santa Catarina). 

</doc>
<doc id="3312018" url="https://pl.wikipedia.org/wiki?curid=3312018" title="Nagroda Historyczna im. Kazimierza Moczarskiego">
Nagroda Historyczna im. Kazimierza Moczarskiego

Nagroda Historyczna im. Kazimierza Moczarskiego – polskie wyróżnienie przyznawane corocznie „dla najlepszej książki historycznej ubiegłego roku”, przy zastrzeżeniu, iż musi to być praca autora żyjącego i dotycząca dziejów Polski od 1918 roku. 21 listopada 2014 roku nagroda została przyznana po raz szósty, a instytucjami nadającymi były: Narodowe Centrum Kultury i Fundacja im. Kazimierza i Zofii Moczarskich. Laureat nagrody otrzymuje statuetkę („temperówkę” Kazimierza Moczarskiego) oraz kwotę pieniężną w wysokości 50 tysięcy złotych.
Jury.
2014: Henryk Samsonowicz (przewodniczący), Władysław Bartoszewski, Krzysztof Dudek, Jan Kofman, Andrzej Krzysztof Kunert, Tomasz Łubieński, Tomasz Makowski, Daria Nałęcz i Andrzej Wielowieyski.
2015: Henryk Samsonowicz (przewodniczący jury), Krzysztof Dudek, Jerzy Kofman, Andrzej Krzysztof Kunert, Daria Nałęcz, Tomasz Łubieński, Tomasz Makowski, Piotr Nehring, Andrzej Wielowieyski.
2016: Henryk Samsonowicz (przewodniczący), Adolf Juzwenko, Jan Kofman, Andrzej Krzysztof Kunert, Tomasz Łubieński, Tomasz Makowski, Daria Nałęcz, Piotr Nehring.
2017: Henryk Samsonowicz (przewodniczący), Antoni Dudek, Andrzej Friszke, Adolf Juzwenko, Jan Kofman, Andrzej Krzysztof Kunert, Tomasz Łubieński, Anna Machcewicz, Tomasz Makowski, Daria Nałęcz, Piotr Nehring, Andrzej Wielowieyski.
2020: Andrzej Friszke (przewodniczący jury), Antoni Dudek, Dobrochna Kałwa, Jan Kofman, Andrzej Krzysztof Kunert, Tomasz Łubieński, Anna Machcewicz, Katarzyna Madoń-Mitzner, Tomasz Makowski, Daria Nałęcz, Małgorzata Szejnert, Andrzej Wielowieyski.
2021: Andrzej Friszke (przewodniczący jury), Antoni Dudek, Dobrochna Kałwa, Jan Kofman, Andrzej Krzysztof Kunert, Anna Landau-Czajka, Tomasz Łubieński, Anna Machcewicz, Tomasz Makowski, Daria Lipińska-Nałęcz, Małgorzata Szejnert, Andrzej Wielowieyski.

</doc>
<doc id="3312019" url="https://pl.wikipedia.org/wiki?curid=3312019" title="Karol Wąsiński">
Karol Wąsiński

Karol Wąsiński (ur. 19 stycznia 1995 w Bytomiu) – polski hokeista.
Ukończył Liceum Ogólnokształcące im. I Dywizji Kościuszkowskiej w Piasecznie. Jego brat Patryk (ur. 1990) także został hokeistą.
Kariera.
Wieloletni zawodnik Legii Warszawa. Od 2014 zawodnik Polonii Bytom. Od lipca 2015 do stycznia 2016 zawodnik Zagłębia Sosnowiec. W sezonie 2016/2017 ponownie zawodnik Polonii Bytom. Od czerwca 2017 zawodnik Orlika Opole. Przed sezonem 2018/2019 ponownie został graczem Polonii Bytom.
W barwach reprezentacji Polski do lat 18 uczestniczył w turnieju mistrzostw świata juniorów do lat 18 w 2012. W barwach reprezentacji Polski do lat 20 uczestniczył w turnieju mistrzostw świata juniorów do lat 20 w 2015.

</doc>
<doc id="3312027" url="https://pl.wikipedia.org/wiki?curid=3312027" title="Saison 5">
Saison 5

Saison 5 – piąty studyjny album francuskiego zespołu hip-hopowego IAM. Premiera wydawnictwa odbyła się 2 kwietnia 2007 roku.
Płyta zadebiutowała na 2. miejscu notowania SNEP we Francji.
Lista utworów.
Źródło.

</doc>
<doc id="3312032" url="https://pl.wikipedia.org/wiki?curid=3312032" title="Order Korony Włoskiej">
Order Korony Włoskiej



</doc>
<doc id="3312037" url="https://pl.wikipedia.org/wiki?curid=3312037" title="Cesarstwo rzymskie">
Cesarstwo rzymskie



</doc>
<doc id="3312040" url="https://pl.wikipedia.org/wiki?curid=3312040" title="El Dorado (film 1988)">
El Dorado (film 1988)

El Dorado – hiszpański dramat historyczny w reżyserii Carlosa Saury z 1988 roku.
Fabuła.
Hiszpańscy konkwistadorzy wyruszają we wrześniu 1560 roku na poszukiwanie rzekomo istniejącej krainy złota, Eldorado. Przebywają na statkach trudną trasę z biegiem Amazonki i Orinoko. W ekspedycji bierze udział wiele setek osób, żołnierze zabierają rodziny. Początkowo przywódcą jest Pedro de Ursúa, lecz zostaje zamordowany przez ambitnego i okrutnego Lopego de Aguirre. Wroga dżungla, choroby tropikalne, plemiona indiańskie, brak sukcesów, starcia między Hiszpanami i atmosfera szaleństwa dziesiątkują oddział. W marcu 1561 roku zbuntowany przeciw koronie hiszpańskiej Aguirre ogłasza się księciem Peru...
Patrz także: "Aguirre, gniew boży" – niemiecki dramat historyczny z 1972 roku, w reżyserii Wernera Herzoga
Był to film hiszpański o największym budżecie do tamtej pory, miliard peset, czyli ok. 6 milionów euro. Został nakręcony w Kostaryce.
Obsada.
W filmie zagrali:

</doc>
<doc id="3312042" url="https://pl.wikipedia.org/wiki?curid=3312042" title="Passiflora haematostigma">
Passiflora haematostigma

Passiflora haematostigma Mart. ex Mast. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Brazylii (w stanach Amazonas, Pará, Goiás, Mato Grosso, Minas Gerais, Rio de Janeiro, São Paulo, Paraná oraz Santa Catarina). 

</doc>
<doc id="3312043" url="https://pl.wikipedia.org/wiki?curid=3312043" title="Puchar Świata w biathlonie 2014/2015 – Hochfilzen">
Puchar Świata w biathlonie 2014/2015 – Hochfilzen

Zawody pucharu świata w biathlonie w Hochfilzen były drugimi w sezonie 2014/2015 w tej dyscyplinie sportu. Konkurencje rozegrano w dniach 12 grudnia – 14 grudnia. Rywalizacja odbywała się będzie w sprincie, biegu pościgowym oraz w sztafecie.

</doc>
<doc id="3312044" url="https://pl.wikipedia.org/wiki?curid=3312044" title="Jisra’el Bar-Jehuda">
Jisra’el Bar-Jehuda

Jisra’el Bar-Jehuda (hebr.: ישראל בר-יהודה, ang.: Yisrael Bar-Yehuda, ur. 15 listopada 1895 w Konotopie, zm. 4 maja 1965 w kibucu Jagur) – izraelski polityk, minister spraw wewnętrznych w latach 1955–1959, minister transportu w latach 1962–1965, poseł do Knesetu w latach 1949–1965 z list Mapam i Achdut ha-Awoda.
Życiorys.
Urodził się 15 listopada 1895 w Konotopie, w Imperium Rosyjskim (obecnie Ukraina). Od młodości działał ruchu syjonistycznym. W latach 1922–1924 na zesłaniu na Syberii, skąd wydostał się dzięki wstawiennictwu żony Maksima Gorkiego.
W 1926 wyemigrował do Palestyny i działał w ruchu kibucowym. Był posłem do Zgromadzenia Reprezentantów Mandatu Palestyny. Od lat czterdziestych członek Mapam, od 1955 Achdut ha-Awoda.
W wyborach w 1949 dostał się do Knesetu i zasiadał w nim aż do śmierci w 1965. W trzecim Knesecie był zastępcą przewodniczącego parlamentu. W latach 1955–1959 minister spraw wewnętrznych, a latach 1962–1965 minister transportu. Po jego śmierci mandat parlamentarny objął po nim Mosze Aram.
W Knesecie zasiadała także jego była żona Beba Idelson.
Upamiętnienie.
Jego imieniem nazwano lotnisko nad Morzem Martwym.

</doc>
<doc id="3312045" url="https://pl.wikipedia.org/wiki?curid=3312045" title="Yisrael Bar-Yehuda">
Yisrael Bar-Yehuda



</doc>
<doc id="3312048" url="https://pl.wikipedia.org/wiki?curid=3312048" title="Namri">
Namri

Namri, też Namru i Namar – starożytna kraina leżąca w górnym biegu rzeki Dijali, na zachodnich obrzeżach gór Zagros.
Jej nazwa, w formie Namar (sum. namarki), pojawia się już w pochodzących z okresu wczesnodynastycznego (ok. 2900-2334 p.n.e.) sumeryjskich listach geograficznych odnalezionych w Ebli i Abu Salabich. W jednym z listów z Tell Shemshara z okresu starobabilońskiego (1 połowa II tys. p.n.e.) wymieniana jest ona jako kraina leżąca pomiędzy Elamem a królestwem Nikkum (Niqqu). O krainie Namar (zapisywane kur"Na-mar") wspominają też teksty z okresu średniobabilońskiego (2 połowa II tys. p.n.e.), w tym inskrypcje na kudurru z czasów panowania Marduk-apla-iddiny I (1171-1159 p.n.e.) i Nabuchodonozora I (1126-1105 p.n.e.). W jednym z dokumentów mowa jest o gubernatorze (akad. "šakin māti") Namar i Halman. 
Pod nazwą Namri/Namru (zapisywane kur"Nam-ri" lub kurzálag) kraina ta pojawia się w źródłach asyryjskich z 1 połowy I tys. p.n.e., gdzie głównie występuje jako cel wypraw wojennych asyryjskich władców. Po raz pierwszy wzmiankowana jest w rocznikach Adad-nirari II (911-891 p.n.e.), który w trakcie jednej ze swych wypraw na wschód przeprawić się miał przez Mały Zab, przebyć krainy Lullumu (Lullubu), Habhu i Zamua, docierając do przełęczy krainy Namru. Inny asyryjski król, Salmanasar III (858-824 p.n.e.), w 843 r. p.n.e. pokonać miał w bitwie Marduk-mudammiqa, króla Namri, splądrować jego ziemie i deportować pojmanych tam jeńców do Asyrii. Na miejsce Marduk-mudammiqa, który uniknął pojmania uciekając w góry, Salmanasar III ustanowił królem Namri niejakiego Janzu. Ten jednak musiał wkrótce potem zbuntować się, gdyż w 834 r. p.n.e. Salmanasar III poprowadził kolejną wyprawę przeciw Namri, zdobywając, plądrując i niszcząc tamtejsze miasta. Janzu, podobnie jak jego poprzednik, ratować się musiał ucieczką w góry. W 828 r. p.n.e. następną wyprawę przeciw Namri poprowadził Dajan-Aszur, "turtānu" („naczelny dowódca wojsk”) Salmanasara III. W 814 r. p.n.e. Namri dołączyło do wojskowej koalicji wspierającej babilońskiego króla Marduk-balassu-iqbi w czasie starcia z asyryjskim królem Szamszi-Adadem V (823-811 p.n.e.) w bitwie pod Dur-Papsukkal. Ciągłe bunty i niepokoje w Namri zmusiły następnych władców asyryjskich do poprowadzenia kolejnych wypraw wojennych przeciw tej krainie. Zgodnie z asyryjską kroniką eponimów przeciw Namri wyprawiali się: Adad-nirari III (810-783 p.n.e.) w 797 r. p.n.e., Salmanasar IV (782-773 p.n.e.) w 774 r. p.n.e. i Aszur-nirari V (754-745 p.n.e.) w 749 i 748 r. p.n.e. Przeciw Namri i innym zbuntowanym krainom w jej pobliżu wyprawił się też w drugim roku swego panowania Tiglat-Pileser III (744-727 p.n.e.), w którego inskrypcjach Namri wymieniane jest już wśród „prowincji potężnych Medów”. Ostatnie wzmianki o krainie Namri w źródłach asyryjskich pochodzą z czasów panowania Sargona II (721-705 p.n.e.). Zgodnie z jego inskrypcjami, przebywając w 714 r. p.n.e. w krainie Parsua, miał on otrzymać trybut i przyrzeczenie lojalności od wysłanników z Namri.

</doc>
<doc id="3312049" url="https://pl.wikipedia.org/wiki?curid=3312049" title="Namar">
Namar



</doc>
<doc id="3312051" url="https://pl.wikipedia.org/wiki?curid=3312051" title="Rather Be">
Rather Be

Rather Be – singlowa piosenka i przebój brytyjskiej grupy Clean Bandit z udziałem wokalistki Jess Glynne. To czwarty singel z debiutanckiego albumu zespołu pt. "New Eyes". Został wydany 17 stycznia 2014 przez Warner Music.

</doc>
<doc id="3312052" url="https://pl.wikipedia.org/wiki?curid=3312052" title="Ludwig Foglár">
Ludwig Foglár

Ludwig Stephan Foglár (ur. 24 grudnia 1819 w Wiedniu, zm. 15 sierpnia 1889 w Kammer nad jeziorem Attersee) – austriacki prawnik i pisarz, używający też pseudonimu Leberecht Flott.
Życiorys.
Foglár był synem cesarsko-królewskiego urzędnika i starszym bratem pisarza Adolfa Foglára. Foglár po maturze zapisał się na Uniwersytet w Wiedniu na kierunki: filozofia, muzyka i języki współczesne. Po ukończeniu studiów został urzędnikiem Österreichischen ersten Donaudampfschifffahrtsgesellschaft (to znaczy: Pierwszego Austriackiego Towarzystwa Dunajskiej Żeglugi Parowej), ta praca wiązała się z licznymi podróżami.
W roku 1843 ożenił się z siostrzenicą radcy stanu, Leopoldine Schulz von Straßnitzky (1823-1865); początkowo małżonkowie mieszkali przez 5 lat (1845-1850) w Peszcie a następne przez 15 lat w Wiedniu, w roku 1860 doczekał się syna Friedricha von Foglár Deinhardstein (1860-1919), a w roku 1865 jego żona zmarła. Dzięki swej pracy Foglár objechał prawie całą Europę, a wrażenia ze swych podróży w postaci felietonów i esejów publikował w różnych gazetach i czasopismach. W roku 1857 Ludwig Foglár został wyróżniony tytułem doktora honoris causa w dziedzinie filozofii przez Universität Gießen. W roku 1870, mając 51 lat, ożenił się z córką poety Ludwiga von Deinhardstein. Ludwig Stephan Foglár zmarł 15 sierpnia 1889 w wieku z 70 lat w Kammer am Attersee.
Dzieła.
Pieśni z tekstem Ludwiga Foglára.
Ludwig Foglár był też autorem słów do sporej liczby pieśni, do których muzykę komponowali różni muzycy, bodaj najciekawsza jest polka opublikowana w latach 80. XX wieku, gdyż muzykę do niej skomponował Johann Strauss.

</doc>
<doc id="3312053" url="https://pl.wikipedia.org/wiki?curid=3312053" title="Skala twardości Knoopa">
Skala twardości Knoopa

Skala twardości Knoopa – skala oznaczania twardości metali i ceramiki na podstawie testu dokonanego metodą opracowaną w 1939 r. przez Fredericka Knoopa w NIST. Twardość w skali Knoopa oznacza się symbolem HK.

</doc>
<doc id="3312055" url="https://pl.wikipedia.org/wiki?curid=3312055" title="Aecjusz, ostatni Rzymianin">
Aecjusz, ostatni Rzymianin

Aecjusz, ostatni Rzymianin – powieść historyczna Teodora Parnickiego wydana w 1937.
Akcja powieści rozgrywa się w V w. w Starożytnym Rzymie. Głównym bohaterem powieści jest Aecjusz Flawiusz, próbujący zachować integralność upadającego Cesarstwa Rzymskiego podczas walk z Wizygotami i Hunami. Powieść skupia się na portrecie psychologicznym bohatera, zrywając z sienkiewiczowską tradycją powieści historycznej nakierowanej na wątki przygodowe.
Kontynuację powieści stanowiła wydana w 1966 książka "Śmierć Aecjusza". Do tematyki obu książek nawiązywał także cykl "Twarz Księżyca" (1961-1967).

</doc>
<doc id="3312056" url="https://pl.wikipedia.org/wiki?curid=3312056" title="Diego Alejandro Torres">
Diego Alejandro Torres



</doc>
<doc id="3312057" url="https://pl.wikipedia.org/wiki?curid=3312057" title="K.C. nastoletnia agentka">
K.C. nastoletnia agentka

K.C. nastoletnia agentka (ang. "K.C. Undercover") – serial Disney Channel wytwórni Disney Channel Original Series. Twórcą serialu jest Corinne Marshall. W tytułową rolę wciela się Zendaya. Premiera serialu odbyła się na amerykańskim Disney Channel 18 stycznia 2015 roku, a polska premiera odbyła się 12 czerwca 2015 roku jako zapowiedź serialu. Oficjalna polska premiera serialu odbyła się 26 września 2015 roku. Początkowo pierwszy sezon miał liczyć 22 odcinki, ale 3 kwietnia 2015 roku został wydłużony do 29.
15 maja 2015 roku oficjalnie ogłoszono, że powstanie 2. sezon serialu, liczący 26 odcinków. Premiera drugiego sezonu w Polsce odbyła się 29 sierpnia. Dnia 1 listopada 2016 roku został oficjalnie ogłoszony 3 sezon serialu.
Fabuła.
K.C. Cooper jest matematycznym geniuszem oraz posiadaczką czarnego pasa w karate. Pewnego razu dowiaduje się, że jej rodzice, Kira i Craig są szpiegami. K.C. postanawia pójść w ich ślady. Do rodziny K.C. należą także jej nastoletni brat Ernie, który jest komputerowym geniuszem, stara się zostać szpiegiem tak jak K.C., oraz Judy, która jest robotycznym szpiegiem.
Wersja polska.
Lektor:

</doc>
<doc id="3312060" url="https://pl.wikipedia.org/wiki?curid=3312060" title="Katedra Zaśnięcia Najświętszej Maryi Panny w Voskopojë">
Katedra Zaśnięcia Najświętszej Maryi Panny w Voskopojë

Katedra Zaśnięcia Najświętszej Maryi Panny (alb. "Kisha e Shën Marisë") – prawosławna cerkiew we wsi Voskopojë, Gmina Voskopojë, okręg Korcza, w Albanii. Katedra znajduje się na terenie kompleksu otoczonego murem. Prowadzi do niej droga poprzez bramę, nad którą zbudowana jest trzypiętrowa kamienna dzwonnica. Jest największą z zachowanych cerkwi w Voskopojë. W latach świetności na początku XVIII wieku, obok znajdowała się tymczasowa rezydencja biskupów oraz kaplica świętych Kosmy i Damiana. Świątynia mogła pomieścić 1000 osób.
Historia.
Kompleks został zbudowany w latach 1694–1699 jako trójnawowa bazylika. Kościół został ozdobiony freskami w 1712 przez trzech greckich malarzy – Theodora, Anagnosta i Steriana z Agrafy. Wieża dzwonnicy została dobudowana do kompleksu w 1887 przez mistrzów Niko, Koli i Anastas Veria. Położony od wschodu narteks oraz południowe arkady uległy prawie całkowitemu zniszczeniu w czasie trzęsienia ziemi w 1960. Zachował się tylko niewielki fragment arkad, na ścianach których pozostały fragmenty fresków.
Po ogłoszeniu w 1967 przez Envera Hodżę „Rewolucji Ideologicznej i Kulturalnej” i ogłoszenia Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i Kościołów w Albanii. Obiekty sakralne przejęło państwo, większość z nich zostało zdewastowanych, a nawet zburzonych. Katedra przetrwała, jednak wspaniałe freski oraz prawie całe jej wyposażenie uległo zniszczeniu i rozgrabieniu.
W 1948 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3312061" url="https://pl.wikipedia.org/wiki?curid=3312061" title="Atak Anglików na Kadyks">
Atak Anglików na Kadyks



</doc>
<doc id="3312063" url="https://pl.wikipedia.org/wiki?curid=3312063" title="Matthew Brabham">
Matthew Brabham

Matthew Chase „Matt” Brabham (ur. 25 lutego 1994 roku w Boca Raton) – amerykańsko-australijski kierowca wyścigowy.
Życiorys.
Formuła Ford.
Brabham rozpoczął karierę w międzynarodowych wyścigach samochodowych w 2009 roku od startów w Formule Ford Wiktoria w Australii. W ciągu sześciu wyścigów, w których wystartował, dwukrotnie stawał na podium. Z dorobkiem 110 punktów został sklasyfikowany na dziewiątej pozycji w klasyfikacji generalnej. Rok później w tej samej serii odniósł pierwsze zwycięstwo. Dorobek 194 punktów dał mu piąte miejsce. W 2010 roku Amerykanin dołączył również do stawki Australijskiej Formuły Ford, w której zakończył mistrzostwa na czternastej pozycji.
W sezonie 2011 kontynuował starty w Australii zarówno w serii Wiktoria, jak i w narodowych rozgrywkach. W edycji Wiktoria odniósł sześć zwycięstw. Wystarczyło to jednak jedynie na szóstą pozycję w końcowej klasyfikacji kierowców. W edycji narodowej w ciągu dziewięciu wyścigów, w których wystartował, czterokrotnie stawał na podium, w tym dwukrotnie na jego najwyższym stopniu. Uzbierał łącznie 95 punktów. Wystarczyło to na dziewiąte miejsce w klasyfikacji generalnej.
W 2012 roku Brabham rozpoczął starty w amerykańskiej serii rozgrywanej według regulaminu Formuły Ford, w U.S. F2000 National Championship. Już w edycji zimowej odniósł pierwsze zwycięstwo oraz stanął na trzecim stopniu podium klasyfikacji generalnej. W głównej serii wystartował w czternastu wyścigach. W czterech spośród nich Australijczyk odnosił zwycięstwa, a w jedenastu plasował się w czołowej trójce. Uzbierane 339 punktów zapewniło mu tytuł mistrzowski.
Formuła Renault.
W sezonie 2012 Brabham wystartował gościnnie w wybranych wyścigach Brytyjskiej Formuły Renault Protyre BARC. Największym jego osiągnięciem w tej serii było drugie miejsce podczas drugiego wyścigu na torze w Rockingham, zaliczanego do klasyfikacji edycji zimowej.
Pro Mazda Championship.
W 2013 roku Australijczyk kontynuował starty w Stanach Zjednoczonych, gdzie podpisał kontrakt z amerykańską ekipą Andretti Autosport na starty w mistrzostwach Pro Mazda Championship. Wziął udział łącznie w szesnastu wyścigach, spośród których jedynie w jednym nie stanął na podium. Wśród wyścigów ukończonych na podium można wyróżnić dwa, które ukończył na trzeciej pozycji. W pozostałych trzynastu wyścigach Brabham odnosił zwycięstwa. Dorobek 339 punktów pozwolił mu świętować drugi tytuł mistrzowski w karierze.
Indy Lights.
W sezonie 2014 Amerykanin kontynuował współpracę z zespołem Andretti Autosport, tym razem w stawce mistrzostw Indy Lights. W pierwszym wyścigu na torze Indianapolis Motor Speedway odniósł zwycięstwo, a w trzecim był drugi. Poza tym stanął jeszcze dwukrotnie na podium. Z dorobkiem 426 punktów został sklasyfikowany na czwartej pozycji w klasyfikacji generalnej.
Formuła E.
Po dołączeniu zespołu Andretti Autosport do stawki nowo utworzonej Formuły E, Brabham został ogłoszony kierowcą testowym ekipy. Jednak już podczas drugiego wyścigu sezonu 2014/2015 Amerykanin zmienił Charlesa Pica za kierownicą elektrycznego bolidu wyścigowego. Wystartował łącznie w dwóch wyścigach, jednak nie zdobył punktów. Został sklasyfikowany na 31 pozycji.
Życie prywatne.
Matthew Brabham pochodzi ze słynnej rodziny "Brabham" kierowców wyścigowych. Jest synem Geoffa Brabhama, zwycięzcy 24-godzinnego wyścigu Le Mans z 1993 roku oraz bratankiem Gary'ego Brabhama i Davida Brabhama. Jego dziadek, Jack Brabham, to trzykrotny mistrz świata Formuły 1 (z sezonów 1959, 1960 i 1966).

</doc>
<doc id="3312064" url="https://pl.wikipedia.org/wiki?curid=3312064" title="Matt Brabham">
Matt Brabham

Matthew Brabham

</doc>
<doc id="3312065" url="https://pl.wikipedia.org/wiki?curid=3312065" title="Kaplica Narodzenia Bożego w Kamieńcu">
Kaplica Narodzenia Bożego w Kamieńcu

Kaplica Narodzenia Bożego w Kamieńcu – rzymskokatolicka kaplica znajdująca się Kamieńcu, w dekanacie Pyskowice, w diecezji gliwickiej. Jest filią parafii Narodzenia św. Jana Chrzciciela w Kamieńcu.
Msze święte.
W kaplicy msze dla dzieci odbywają się w środę o godzinie 16:00.
Historia.
Kamieniecka kaplica pałacowa stanowi element XVIII-wiecznego pałacu Loewenckronów. Została wzniesiona w czasie ostatniej przebudowy pałacu w 1910 r. Właścicielem dóbr kamienieckich był hrabia Stoolberg.
Kaplica jest obiektem murowanym, na planie koła, przykrytym kopułą. W jej elewację wmurowana została informacja o jej fundatorze w postaci kaplicy z inskrypcją: „GUNTHERUS / COMES DE STOLBERG – STOLBERG / HOC SACRARIUM AEDIFICAVIT / ARCEMOUE REFECIT / ET AXORNAVIT / A.D. MCMX”.
Jej wnętrze jest późnobarokowe. Dawniej było pełne przepychu i zdobień. Na podłodze do dziś można podziwiać marmurową posadzkę, a na ścianach sztukaterie z ornamentem regencyjnym.
Uratowany neorokokowy ołtarz można zobaczyć w kościele parafialnym pw. Narodzenia św. Jana Chrzciciela w Kamieńcu.
Kaplica pełniła funkcje sakralne aż do 1944 r., kiedy Stoolbergowie utracili dobra kamienieckie na mocy dekretu o reformie rolnej. Po II wojnie światowej została pozbawiona cennego wyposażenia, przez lata służyła jako magazyn i popadła w ruinę.
Z inicjatywy dyrektor Ośrodka rehabilitacyjnego, na terenie którego znajduje się kaplica i Kurii w Gliwicach w 2004 roku powstał projekt aranżacji wnętrza, autorstwa mgr inż. arch. Anny Szadkowskiej, zrealizowany przez pracownię Mariusza Urbańczyka z Piasku.
Swój dawny blask odzyskała w 2005 r.
Poświęcenia dokonał biskup Gerard Kusz 26 października tego samego roku.

</doc>
<doc id="3312069" url="https://pl.wikipedia.org/wiki?curid=3312069" title="Lista odcinków serialu Beverly Hills 90210">
Lista odcinków serialu Beverly Hills 90210



</doc>
<doc id="3312073" url="https://pl.wikipedia.org/wiki?curid=3312073" title="Storsjön (Gästrikland)">
Storsjön (Gästrikland)

Storsjön – jezioro w Szwecji, w prowincji historycznej ("landskap") Gästrikland, w granicach gmin Sandviken i Gävle. Położone jest na wysokości ok. 62 m n.p.m. Powierzchnia wynosi ok. 70,67 km², średnia głębokość ok. 4,7 m, maksymalna dochodzi do ok. 12,5 m.
Jezioro odwadnia rzeka Gavleån. Największą miejscowością położoną nad Storsjön jest Sandviken.

</doc>
<doc id="3312074" url="https://pl.wikipedia.org/wiki?curid=3312074" title="Nowe pokolenie 14/44">
Nowe pokolenie 14/44

Nowe pokolenie 14/44 - kompilacja nagrań wyprodukowana przez Mateusza „Matheo” Schmidta i Grzegorza „Grzech” Piotrowskiego. Wydawnictwo ukazało się 3 października 2014 roku nakładem Agencji Muzycznej Polskiego Radia. Album został zarejestrowany z okazji obchodów siedemdziesiątej rocznicy wybuchu powstania warszawskiego. 
W nagraniach płyty wzięli udział m.in. Tadek, Sławomir Uniatowski, Waldemar Kasta, Joanna Kulig oraz Kari Amirian.
Płyta dotarła do 24. miejsca polskiej listy przebojów (OLiS). Pewną popularność w Polsce zyskał pochodzący z płyty utwór „Dziś idę walczyć - Mamo!”, nagrany przez O.S.T.R.-a, Waldemara Kastę, Joannę Kulig i Joannę Lewandowską. Piosenka dotarła do 16. miejsca Szczecińskiej Listy Przebojów Polskiego Radia.

</doc>
<doc id="3312076" url="https://pl.wikipedia.org/wiki?curid=3312076" title="Procent wagowy">
Procent wagowy



</doc>
<doc id="3312078" url="https://pl.wikipedia.org/wiki?curid=3312078" title="Tulipan dziki">
Tulipan dziki

Tulipan dziki ("Tulipa sylvestris" L.) – gatunek rośliny wieloletniej z rodziny liliowatych. 
Rozmieszczenie i środowisko.
Występuje w całej Europie i północnej Afryce oraz w Turcji. Populacje dziko rosnące zagrożone wyginięciem. Występuje również w Stanach Zjednoczonych i Kanadzie, gdzie został introdukowany.
Rośnie w lasach, zaroślach i winnicach.

</doc>
<doc id="3312079" url="https://pl.wikipedia.org/wiki?curid=3312079" title="Grupa Operacyjna">
Grupa Operacyjna



</doc>
<doc id="3312084" url="https://pl.wikipedia.org/wiki?curid=3312084" title="Rajd Cieszyńska Barbórka 2014">
Rajd Cieszyńska Barbórka 2014

40 Rajd Cieszyńska Barbórka – 40. edycja Rajdu Cieszyńska Barbórka. Był to rajd samochodowy rozgrywany od 21 do 22 listopada 2014 roku. Bazą rajdu był Cieszyn. Rajd był dziewiątą rundą Rajdowego Pucharu Polski w roku 2014. 
Zwycięzcy odcinków specjalnych.
Klasyfikacja generalna kierowców RPP po 9 rundach.
Punkty przyznawano według klucza:
W przypadku gdyby do danego rajdu zgłosiło się mniej niż 10 załóg, klucz punktacji w takim rajdzie zostałby zmieniony. Do klasyfikacji wliczanych będzie 7 z 9 najlepszych wyników (licząc według zdobyczy punktowych w każdym rajdzie). W klasyfikacji rocznej uwzględnieni będą tylko zawodnicy, którzy zostaną sklasyfikowani w minimum dwóch rundach.

</doc>
<doc id="3312086" url="https://pl.wikipedia.org/wiki?curid=3312086" title="Procent objętościowy">
Procent objętościowy



</doc>
<doc id="3312090" url="https://pl.wikipedia.org/wiki?curid=3312090" title="Ireneusz Konior">
Ireneusz Konior

Ireneusz Konior (ur. 25 sierpnia 1970) − polski grafik, ilustrator i autor komiksów.
Życiorys.
Pracuje jako grafik i ilustrator. Jest autorem okładek do książek fantasy i science-fiction, w szczególności do serii "Uczta wyobraźni" Wydawnictwa Mag, za które został wyróżniony nagrodą Śląkfa. Brał udział w pracach nad kilkoma grami komputerowymi.
Komiksy publikował w antologiach, m.in.: "44 antologia komiks", "Komiksowy Przewodnik po Warszawie" czy "City Stories #03: Rekonstrukcja".
Jest scenarzystą i rysownikiem autorskiej serii komiksowej "Opowieść rybaka", wydanej najpierw we Francji.

</doc>
<doc id="3312094" url="https://pl.wikipedia.org/wiki?curid=3312094" title="Postacie instant Davida Černego">
Postacie instant Davida Černego

Postacie instant – grupa instalacji artystycznych autorstwa czeskiego artysty Davida Černego.
Grupa postaci do samodzielnego składania została po raz pierwszy wystawiona w Pradze w 1993, a wkrótce potem w "Ronald Feldman Gallery" w Nowym Jorku. Najbardziej kontrowersyjnym modelem był "Syn Boży - model do sklejania" - rzeźba ukrzyżowanego Jezusa Chrystusa w wymiarze 2x2 metry, która została zakupiona przez Muzeum Sztuki Nowoczesnej w San Diego. Oprócz tego artysta wykonał "Ewę", "Adama", "Gwiazdę Rocka", "Stojącego Artystę", czy "Martwą Zgwałconą Kobietę instant". Specjalnie, podczas pobytu w USA, zaproponował jeszcze rzeźbę "George Washington instant dla każdego amerykańskiego miasta". Wszystkie te rzeźby przedstawiały osobno części danej postaci, podobnie jak części modeli okrętów lub samolotów do sklejania. Rzeźby Chrystusa nie pokazano podczas wystawy "SHADOWS OF HUMOR / przykra sprawa CzeSka wystawa" w 2006 we Wrocławiu, ograniczając się tylko do "Adama" i "Ewy", obawiając się kontrowersji religijnych.

</doc>
<doc id="3312099" url="https://pl.wikipedia.org/wiki?curid=3312099" title="Natale Bellocchi">
Natale Bellocchi

Natale H. Bellocchi (ur. 5 lipca 1926 w Little Falls, Nowy Jork, zm. 17 listopada 2014 w Bethesda) – amerykański dyplomata, ambasador USA w Botswanie.
Studiował na Georgia Institute of Technology (bakalaureat z zarządzania w przemyśle w 1948) oraz na Georgetown University (dyplom w 1954). W latach 1948–1950 pracował jako inżynier w Burlington Mills Corporation w Allentown (Pensylwania), następnie odbywał służbę wojskową w okresie wojny koreańskiej (1950–1953). Z dyplomem uniwersyteckim rozpoczął w 1955 pracę w służbie dyplomatycznej. Specjalizował się w zagadnieniach azjatyckich, uzyskał dodatkowe przygotowanie zawodowe w zakresie ekonomii i znajomości języka chińskiego (mandaryńskiego). Pracował m.in. w Laosie, Hongkongu, Wietnamie, Japonii, Indiach, pełniąc funkcje attaché handlowego w Sajgonie (1971–1972) oraz radcy handlowego w Tokio (1973–1974) i Nowym Delhi (1975–1979); w latach 1981–1985 był zastępcą asystenta sekretarza stanu USA ds. bieżących analiz. W 1985 zastąpił Theodore’a C. Maino na stanowisku ambasadora USA w Botswanie, misję tę pełnił do 1988.
Był wieloletnim rzecznikiem spraw Tajwanu w USA. W latach 1963–1964 był zastępcą attaché handlowego w Tajpej, poznał w tym czasie swoją przyszłą żonę Lilan Lu. Już po odejściu ze służby dyplomatycznej kierował Amerykańskim Instytutem Tajwanu w Waszyngtonie (1990–1995).

</doc>
<doc id="3312101" url="https://pl.wikipedia.org/wiki?curid=3312101" title="Linia kolejowa Neratovice – Kralupy nad Vltavou">
Linia kolejowa Neratovice – Kralupy nad Vltavou

Linia kolejowa Neratovice – Kralupy nad Vltavou – jednotorowa, regionalna i niezelektryfikowana linia kolejowa w Czechach. Łączy stację Neratovice i Kralupy nad Vltavou. W całości znajduje się na terytorium kraju środkowoczeskiego.

</doc>
<doc id="3312102" url="https://pl.wikipedia.org/wiki?curid=3312102" title="Trybunał Wodny w Walencji">
Trybunał Wodny w Walencji

Trybunał Wodny w Walencji (hiszp. " El Tribunal de las Aguas de la Vega de Valencia") – trybunał rozstrzygający kwestie związane z dostępem i wykorzystaniem zasobów wodnych w regionie Walencji na obszarze Vega de Valencia. Złożony z 8 wybieranych członków, reprezentujących interesy prawie 12 tysięcy mieszkańców terenów nawadnianych przez system irygacyjny rozprowadzający wodę z rzeki Turii. Najstarsza instytucja wymiaru sprawiedliwości w Europie.
W 2009 roku Trybunał Wodny w Walencji wraz z Radą Mędrców w Murcji został wpisany na listę niematerialnego dziedzictwa UNESCO.
Opis.
Rolnictwo w regionie Walencji uzależnione jest od wody dostarczanej poprzez rozbudowany system irygacyjny z rzeki Turii uchodzącej do Morza Śródziemnego w Walencji. Dziewięć kanałów irygacyjnych rozprowadza wodę – sześć po terenach prawobrzeżnych: Quart, Benácher-Faitanar, Mislata, Chirivella, Favara i Rovella i trzy na terenach lewobrzeżnych: Tormos, Mestalla i Rascaña. 
Trybunał dba o zapewnienie równego dostępu do wody wszystkim społecznościom terenów nawadnianych przez system irygacyjny wodą z Turii (3471 ha) i reprezentuje ich interesy wobec innych stron. Trybunał sprawuje dwie funkcje: sadowniczą i administracyjną. W okresach nadzwyczajnej suszy (hiszp. "tandeo extraordinario") Trybunał może nakazać regionowi Moncada otwarcie jednego lub dwóch z czterech jazów, by zapewnić dopływ wody do kanałów pod jego jurysdykcją – przywilej nadany przez króla Jakuba II w 1321 roku. 
Trybunał jest najstarszą instytucją wymiaru sprawiedliwości w Europie, a jego korzenie sięgają czasów Al-Andalus. Został założony po zajęciu Półwyspu Iberyjskiego przez Arabów w VIII w. – niektórzy podają 960 rok jako datę jego powstania. Założyli go osadnicy – użytkownicy kanałów, a nie władze. Pierwsze pisemne wzmianki o Trybunale pochodzą z początku XIII wieku. W XIII wieku król Jakub I Zdobywca po podbiciu tych terenów, w ustanowionym prawie tzw. "Els Furs" nadał mieszkańcom Walencji i Królestwa Walencji prawo do kontroli nad wodami i rzekami.
W Trybunale zasiada 8 wybieranych członków, reprezentujących interesy prawie 12 tysięcy mieszkańców terenów nawadnianych przez system irygacyjny wodą z Turii. Członkowie Trybunału mają zastępców, również wybranych przez mieszkańców terenów nawadnianych, którzy mogą ich zastępować w pracach Trybunału. Poprzez głosowanie członkowie wyłaniają przewodniczącego i wiceprzewodniczącego Trybunału na dwuletnią kadencję. Tradycyjnie, gdy przewodniczący reprezentuje społeczność z terenów prawobrzeżnych, wiceprzewodniczący musi być ze społeczności z terenów lewobrzeżnych - i vice versa. Przewodniczący musi wstrzymać się od prowadzenia spraw i wydawania werdyktu w sprawach dotyczących społeczności, którą reprezentuje. Podobnie inni członkowie Trybunału nie mogą decydować w sprawach dotyczących ich społeczności. 
Trybunał obraduje publicznie w każdy czwartek w południe przy bramie apostolskiej Katedry Wniebowzięcia Najświętszej Maryi Panny. Obrady prowadzone są wyłącznie w języku walenckim, bez sporządzania dokumentów procesowych i udziału prawników. Funkcje prokuratora sprawuje "Guarda", prace Trybunału wspomagają rzeczoznawcy "Veedores" obliczający kwoty odszkodowań. 
Trybunał i Rada Mędrców w Murcji to jedyne instytucje prawa zwyczajowego uznane za prawomocne sądy w hiszpańskim systemie sprawiedliwości. Od wyroków Trybunału nie ma możliwości apelacji do sądów innych instancji.

</doc>
<doc id="3312104" url="https://pl.wikipedia.org/wiki?curid=3312104" title="Kolegiata św. Patroclusa">
Kolegiata św. Patroclusa

Kolegiata św. Patroclusa w Soest – romański kościół katolicki pod wezwaniem św. Patroclusa z Troyes, nazywany „katedrą” (niem. "St.-Patrokli-Dom") choć katedrą nie jest. 
Historia.
W 962 roku arcybiskup Kolonii Bruno I sprowadził do Soest relikwie św. Patroclusa a w 965 roku w swoim testamencie zapisał 100 funtów w srebrze na fundację świątyni, obecnej kolegiaty św. Patroclusa.

</doc>
<doc id="3312107" url="https://pl.wikipedia.org/wiki?curid=3312107" title="Bezgrzeszne lata">
Bezgrzeszne lata

Bezgrzeszne lata – wspomnienia Kornela Makuszyńskiego wydane w 1925.
Książka opisywała szkolne lata autora – dzieciństwo spędzone w Stryju, dorastanie we Lwowie. Wspomnienia utrzymane były w formie żartobliwej gawędy z elementami humoru szkolnego. Zawierały anegdoty o pierwszych próbach pisarskich autora i fascynacjach teatralnych. Książka zasadniczo kierowana była do dorosłych, jednak cieszyła się dużą popularnością wśród młodzieży. Zarówno w dwudziestoleciu, jak i po wojnie miała wiele wydań.

</doc>
<doc id="3312108" url="https://pl.wikipedia.org/wiki?curid=3312108" title="Enrique Calvet Chambon">
Enrique Calvet Chambon

Enrique Calvet Chambon (ur. 28 października 1950 w Al-Ara’isz) – hiszpański ekonomista i polityk, członek Europejskiego Komitetu Ekonomiczno-Społecznego, deputowany do Parlamentu Europejskiego VIII kadencji.
Życiorys.
Ukończył studia filologiczne w Tuluzie, a także fizykę na Uniwersytecie Complutense w Madrycie. Odbył też studia podyplomowe w zakresie ekonomii i zarządzania (m.in. w IESE Business School). Pracował jako wykładowca akademicki, a także w sekretariacie ministra handlu (1980–1983) i w centrali związkowej UGT (1983–1989). Później zatrudniony w przedsiębiorstwach prywatnych i państwowych. od 1986 do 1990 zasiadał w Europejski Komitecie Ekonomiczno-Społecznym, ponownie wszedł w skład tej instytucji w 2004.
Od 1968 związany z hiszpańskimi socjalistami, po odejściu z Hiszpańskiej Socjalistycznej Partii Robotniczej w 2008 dołączył do ugrupowania Związek, Postęp, Demokracja. W wyborach w 2014 kandydował z ramienia tej partii do Parlamentu Europejskiego. Mandat eurodeputowanego objął 20 listopada tego samego roku, gdy z zasiadania w PE zrezygnował Francisco Sosa Wagner. Dołączył do frakcji Porozumienia Liberałów i Demokratów na rzecz Europy.

</doc>
<doc id="3312110" url="https://pl.wikipedia.org/wiki?curid=3312110" title="But w butonierce">
But w butonierce

But w butonierce. Poezje futurystyczne – debiutancki tom wierszy Brunona Jasieńskiego wydany w 1921.
Jasieński w 1921 wydał swój tomik dwukrotnie, a miejscem pierwszego z wydań było Chełmno, w którym autor odbywał służbę wojskową. Wydania różniły się wymiarami oraz liczbą stron, jednak ze względu na fakt, iż nie zachował się żaden egzemplarz wydania chełmińskiego nie sposób stwierdzić czy różnice dotyczyły także zawartości i układu wierszy. 
Tom jest sztandarowym przykładem polskiej poezji futurystycznej. W wierszach obecne są charakterystyczne cechy tego nurtu, jak antyestetyzm (Ż"ygające posągi"), egotyzm ("But w butonierce"), zabawy słowem ("Panienki w lesie"), zainteresowanie miastem ("Morga", "Marsz"), odwołania do kultury masowej ("Przejechali", "Trupy z kawiorem"). Obecne są też nawiązania do rosyjskiego egofuturysty Igora Siewierianina.
W zakresie wersyfikacji Jasieński wykorzystuje technikę sylabotoniczną, zwłaszcza metrum anapestyczne.
Tomik Jasieński zadedykował samemu sobie. 

</doc>
<doc id="3312111" url="https://pl.wikipedia.org/wiki?curid=3312111" title="Samochód pułapka">
Samochód pułapka

Samochód pułapka – samochód lub inny pojazd z zainstalowaną bombą, którego celem jest zabicie ludzi wewnątrz pojazdu czy też w jego otoczeniu lub wyrządzenie szkody materialnej (np. zniszczenie budynku lub innego mienia). Samochód pułapka jest bronią w zamachach, w aktach terroru oraz działaniach partyzanckich. Samochody pułapki mogą posiadać zegar odmierzający czas do wybuchu lub być zdalnie uruchamiane; samochód taki może być też prowadzony przez zamachowca samobójcę. Pojazd taki może przewozić duże ilości materiałów wybuchowych nie zwracając na siebie podejrzenia.
Historia.
Pierwsze wykorzystanie samochodów do zabójstw lub zniszczeń pojawiło się na początku XX w., choć jeszcze przed okresem pojawienia się pierwszych pojazdów mechanicznych można było zauważyć podobne próby wykorzystywania pojazdów konnych do podobnych celów, jak np. w przypadku nieudanego zamachu na Napoleona Bonapartego w 1800, do którego wykorzystano tzw. „maszynę piekielną”.
Jednym z pierwszych zamachów wykorzystujących pojazd była nieudana próba zabicia w 1905 roku sułtana Abdülhamida II, w wyniku której zginęło 26 osób.
Natomiast pierwszym znanym zamachem samobójczym z wykorzystaniem samochodu była w 1927 roku masakra w Bath w Michigan, kiedy to zamachowiec używając detonatora odpalił dynamit w szkole, po czym w trakcie następującej akcji ratunkowej, zdetonował samochód ginąc na miejscu, zabijając w sumie 45 osób, w tym 38 dzieci.
Samochody pułapki były wykorzystywane przez wiele organizacji i grup na terenie całego świata. Korzystali z nich partyzanci Wietkongu podczas wojny wietnamskiej, służyły one do zamachów cosa nostry na sędziów na Sycylii w latach 90. XX wieku, czy też do zamachów Real Irish Republican Army podczas konfliktu w Irlandii Północnej.
W XXI wieku samochody pułapki wykorzystywane przez organizacje terrorystyczne (jak np. Al-Ka’ida) powodowały już dużo większe straty w ludności jak i materialne. Do największych zalicza się zamach bombowy w Bombaju 12 marca 1993, podczas którego zdetonowano 13 ładunków wybuchowych umiejscowionych w samochodach i skuterach, zabijając 257 osób; innym jest zamach bombowy w Bejrucie 28 października 1983, do którego wykorzystano 2 ciężarówki z zawartością około 9 tys. kg materiałów wybuchowych, zabijając 307 osób. Jednak najtragiczniejszy zamach, do którego doszło 14 sierpnia 2007 roku, miał miejsce w Al-Kahtanijji. Do zamachu wykorzystano 3 samochody pułapki oraz zbiornik z paliwem, łącznie szacując ilość materiałów wybuchowych na 2 tony. Podczas zamachu zginęło 796 osób, a 1562 zostały ranne.

</doc>
<doc id="3312112" url="https://pl.wikipedia.org/wiki?curid=3312112" title="Samochód-pułapka">
Samochód-pułapka



</doc>
<doc id="3312117" url="https://pl.wikipedia.org/wiki?curid=3312117" title="Jakub (markiz Baux)">
Jakub (markiz Baux)

Jakub, dziedziczny książę Monako, markiz Baux ("Jacques Honoré Rainier Grimaldi", ur. 10 grudnia 2014 w Monako) – monakijski książę z dynastii Grimaldich; następca monakijskiego tronu.
Jakub urodził się w Monte Carlo jako drugie dziecko Alberta II, księcia Monako i Charlene, księżnej Monako.
Po urodzeniu otrzymał tytuł markiza Baux. Zajmuje pierwsze miejsce w linii sukcesji monakijskiego tronu.
Poprzez swojego przodka, Jana Wilhelma Friso, księcia Oranii spokrewniony jest ze wszystkimi rodzinami królewskimi i książęcymi panującymi w Europie.
Okoliczności narodzin.
Albert II, który panuje w księstwie Monako od kwietnia 2005 roku, w 2011 poślubił południowoafrykańską pływaczkę Charlene Wittstock. Władca, pomimo swojego wieku, nie miał jeszcze legalnych potomków, a jego następczynią była starsza siostra, Karolina, księżna Hanoweru, i jej descendenci.
30 maja 2014 Pałac Książęcy ogłosił, że księżna Charlene jest w ciąży ze swoim pierwszym dzieckiem, a potomek ma przyjść na świat pod koniec roku. W czerwcu ojciec księżnej poinformował na jednym z portali społecznościowych, że para książęca zostanie rodzicami bliźniąt. Księżna Monako miała potwierdzić tę wiadomość 7 października w rozmowie z dziennikarzami magazynu "Hello!" podczas pobytu w Nowym Jorku. Dwa dni później, wobec rosnących spekulacji, Pałac Książęcy w specjalnym oświadczeniu przyznał, że Charlene i Albert spodziewają się narodzin dwojga dzieci.
19 listopada książę sprecyzował, że pozna płeć swoich potomków dopiero przy narodzinach; wyjaśnił również kwestię sukcesji – jeżeli dzieci będą tej samej płci, to jego następcą zostanie starsze z nich, jeżeli zaś będzie to chłopiec i dziewczynka, to pierwszeństwo dziedziczenia tronu przypada mężczyźnie.
22 listopada Pałac Książęcy wydał specjalne oświadczenie, w którym poinformował, że narodziny nowych członków rodziny książęcej zostaną uczczone wystrzeleniem czterdziestu dwóch strzałów z Fortu Antoine, a dzwony kościelne będą dzwonić przez piętnaście minut. Książę Albert podpisze specjalną proklamację, potwierdzającą to wydarzenie, która zostanie wystawiona przed wejściem do pałacu. W ustalonym dniu dzieci zostaną przedstawione mieszkańcom Monako. Tego dnia flagi będą wywieszone na maszty, tak jak w czasie obchodów Narodowego Dnia Monako. Para książęca poprosiła również, by zamiast prezentów dla dzieci przekazać pewną kwotę pieniędzy na wybrane przez nich fundacje charytatywne.
Powiązania rodzinne.
Książę Jakub urodził się 10 grudnia 2014 o godzinie 17:06 w klinice imienia księżnej Grace w Monte Carlo i jest o dwie minuty młodszy od swojej siostry bliźniaczki, księżniczki Gabrieli. Jego narodziny zostały uczczone przez wystrzelenie czterdziestu dwóch armat z Fortu Antoine i włączenie dzwonów kościelnych na piętnaście minut. Flagi w całym państwie zostały zawieszone na masztach.
Jego rodzicami są Albert II, książę Monako od 2005 roku i Charlene, księżna Monako, była pływaczka pochodząca z Republiki Południowej Afryki.
Jego dziadkami są ze strony ojca Rainier III, władca Monako w latach 1949–2005 i Grace, księżna Monako, amerykańska aktorka, zdobywczyni Nagrody Akademii Filmowej, natomiast ze strony matki Michael Wittstock i Lynette Wittstock.
Ma starszą siostrę bliźniaczkę księżniczkę Gabrielę oraz dwoje starszego przyrodniego rodzeństwa z poprzednich relacji ojca: Jaśminę Grimaldi i Aleksandra Grimaldi-Coste.
Chłopiec otrzymał imiona na cześć swoich przodków i poprzednich książąt Monako: księcia Jakuba I, seniora Honoriusza I, księcia Honoriusza II, księcia Honoriusza III, księcia Honoriusza IV, księcia Honoriusza V, admirała Rainiera I, seniora Rainiera II i księcia Rainiera III. Jego pierwsze imię, we francuskiej wersji Jacques, zostało wybrane również ze względu na to, że jest popularne w ojczyźnie księżnej Charlene, Republice Południowej Afryki.
Jakub i Gabriela są pierwszymi bliźniętami urodzonymi w historii rodu Grimaldich. Książę jest też pierwszym mężczyzną urodzonym jako członek monakijskiej rodziny książęcej od czasów narodzin swojego ojca w 1958 roku.
Narodziny księcia to pierwsza sytuacja w europejskiej monarchii od 1979 roku, kiedy panujący zostaje ojcem swojego następcy. Ostatnie takie wydarzenie miało miejsce, gdy w Szwecji przyszedł na świat syn króla Karola XVI Gustawa, Karol Filip, książę Värmland. Kilka lat później wprowadzono jednak zmiany w prawie, które spowodowały, że Karol Filip musiał ustąpić pierwsze miejsce w linii sukcesji swojej starszej siostrze, Wiktorii, księżnej Västergötland.
2 marca 2015 poinformowano, że ceremonia chrztu księcia Jakuba i księżniczki Gabrieli odbędzie się 10 maja. 7 maja ogłoszono, że rodzicami chrzestnymi księcia zostali Christopher Levine, kuzyn księcia Alberta i Diane de Polignac Nigra. Z tej okazji odznaczono ich oficerami Orderem Świętego Karola.
Uroczystość była jedną z największych w ostatnich latach w księstwie; uczestniczyli w niej członkowie rodzin Grimaldi i Wittstock i obywatele państwa. Wśród zaproszonych gości znaleźli się również: Karol, książę Castro z żoną, księżną Kamilą, książę Sergiusz z Jugosławii i jego żona, księżna Eleonora, modelka Victoria Silvstedt, francuski piłkarz Ludovic Giuly. Pierwsze czytanie odczytał Andrea Casiraghi, a drugie Diana de Polignac Nigra.
Edukacja.
12 września 2018 rozpoczął naukę w La Petite Ecole w Monako.
Od września 2019 uczęszcza do przedszkola Stella w Condamine.
Członek rodziny książęcej.
Narodziny dzieci pary książęcej rozwiązały kwestię sukcesji monakijskiego tronu. Książę Jakub wstąpił na pozycję następcy tronu, zgodnie z prawem primogenitury, obowiązującym w Księstwie Monako. Zastąpił na tym miejscu swoją ciotkę, księżną Hanoweru. Jakub otrzymał tradycyjny tytuł Jego Książęcej Wysokości dziedzicznego księcia Monako, markiza Baux. Jeżeli w przyszłości zostanie księciem Monako, prawdopodobnie przyjmie imię Jakub II. Jedynym władcą księstwa noszącym to imię był Jakub I z dynastii Goyon de Matignon, mąż księżnej Ludwiki Hipolity Grimaldi, panujący w latach 1731–1733.
Istnieje hipotetyczna możliwość, że chłopiec zostanie wyprzedzony w linii sukcesji, ale może się tak stać wyłącznie wtedy, gdy książę Albert wstąpi w legalny związek małżeński z matką swojego starszego syna, Aleksandra.
22 grudnia 2014 opublikowano pierwsze fotografie pary książęcej z dziećmi.
Zgodnie z zapowiedziami, dnia 7 stycznia 2015 książę Jakub razem z rodzicami, siostrą i krewnymi z rodu Grimaldich po raz pierwszy pojawił się na balkonie Pałacu Książęcego. Oficjalna prezentacja bliźniąt była w Monako świętem publicznym. Na placu przed budynkiem znalazło się około pięciu tysięcy osób, w tym przedstawiciele rodziny de Massy i Wittstock.
10 maja został odznaczony przez ojca Krzyżem Wielkim Orderu Świętego Karola.
Działalność w Monako.
Książę Jakub uczestniczy w wydarzeniach, odbywających się regularnie w Księstwie Monako, do których należą:
12 lipca 2015 wystąpił podczas obchodów dziesięciu lat panowania księcia Alberta, a 19 listopada po raz pierwszy uczestniczył w Narodowym Dniu Monako. 29 listopada razem z rodzicami i siostrą wziął udział w marszu, którego tematyka skierowana była na zmiany klimatu na kuli ziemskiej.
27 lutego 2016 pojawił się z rodzicami na Stadionie Księcia Ludwika II w Monako, aby wziąć udział w 6. Turnieju Rugby Świętej Dewoty.
23 sierpnia 2017 towarzyszył mamie i siostrze podczas wizyty w Fundacji Hectora Otto i odwiedził starszych podopiecznych tej organizacji.
Oficjalne wizyty zagraniczne.
14 listopada 2018 w czasie swojej pierwszej podróży do Paryża uczestniczył w oficjalnym spotkaniu w Pałacu Elizejskim z pierwszą damą Francji, Brigitte Macron.
W marcu 2019 uczestniczył w oficjalnej wizycie przewodniczącego Chińskiej Republiki Ludowej do Księstwa Monako.
Związki z Południową Afryką.
W lutym 2019 po raz pierwszy pojechał do ojczyzny matki, Południowej Afryki. W trakcie wizyty w Benoni odwiedził szkołę, którą księżna Charlene objęła swoim patronatem.
Religia.
Zgodnie z tradycją obowiązującą w dynastii Grimaldich, książę Jakub został ochrzczony i jest wychowywany w wierze katolickiej.
Genealogia.
Książę Jakub należy do dynastii Grimaldich, ale w linii męskiej jest potomkiem francuskich hrabiów de Polignac. Jego pradziadek, Pierre, urodził się we francuskiej miejscowości Hennebont i wstąpił do monakijskiej rodziny książęcej po ślubie z Charlotte, nieślubną córką Ludwika II, księcia Monako.
Jego babka ze strony ojca, Grace, pochodziła z Filadelfii w Stanach Zjednoczonych. Była znaną aktorką, a 30 marca 1955 w czasie 27. ceremonii wręczenia Oscarów otrzymała Nagrodę Akademii Filmowej w kategorii Najlepszej Aktorki za rolę Georgie Elgin w filmie "Dziewczyna z prowincji". Ojciec Jakuba, książę Albert, zrzekł się swojego amerykańskiego obywatelstwa w wieku dwudziestu jeden lat.
Jego pradziadek John Brendan Kelly został mistrzem olimpijskim w wioślarstwie trzykrotnie w czasie igrzysk olimpijskich w Antwerpii w 1920 roku i w Paryżu w 1924.
Poprzez swojego przodka, Jana Wilhelma Friso, księcia Oranii, Jakub spokrewniony jest ze wszystkimi europejskimi rodami królewskimi i książęcymi.
Matka księcia, Charlene urodziła się na terenie obecnego Zimbabwe, a wychowywała w Republice Południowej Afryki. Rodzina Wittstock ma pochodzenie głównie europejskie, a ich przodkowie wyemigrowali do Afryki w XIX wieku. Pałac Książęcy nie wyjaśnił, czy dzieci księżnej Charlene posiadają obywatelstwo południowoafrykańskie.
Odznaczenia.
Lista odznaczeń przyznanych księciu Jakubowi:

</doc>
<doc id="3312118" url="https://pl.wikipedia.org/wiki?curid=3312118" title="Lucjusz Nadbereżny">
Lucjusz Nadbereżny

Lucjusz Nadbereżny (ur. 21 maja 1985 w Stalowej Woli) – polski samorządowiec, polityk, politolog i prawnik. Od 2014 prezydent Stalowej Woli.
Życiorys.
Syn Ireny i Włodzimierza. Absolwent Liceum Ogólnokształcącego im. Komisji Edukacji Narodowej w Stalowej Woli. Ukończył politologię na Uniwersytecie Marii Curie-Skłodowskiej, a następnie prawo na Wydziale Zamiejscowym Prawa i Nauk o Społeczeństwie KUL w Stalowej Woli.
W 2006 wstąpił do Prawa i Sprawiedliwości. W latach 2006–2014 przez dwie kadencje był radnym miejskim w Stalowej Woli, pełnił funkcję przewodniczącego klubu radnych PiS. Pracował jako dyrektor biur parlamentarzystów Janiny Sagatowskiej i Antoniego Błądka. Przez niespełna rok był dyrektorem Wojewódzkiego Ośrodka Ruchu Drogowego w Tarnobrzegu, a w 2014 objął stanowisko dyrektora jednego z departamentów w podkarpackim Urzędzie Marszałkowskim w Rzeszowie, gdzie był odpowiedzialny za organizację zadań w jednostce.
W 2014 wystartował w wyborach na urząd prezydenta Stalowej Woli, wygrywając w pierwszej turze głosowania, w której pokonał m.in. ubiegającego się o reelekcję Andrzeja Szlęzaka. Otrzymał 12 005 głosów, co stanowiło ponad 52% poparcia. Zaprzysiężony został 28 listopada 2014. W październiku 2015 został członkiem Narodowej Rady Rozwoju powołanej przez prezydenta Andrzeja Dudę. W 2018 z powodzeniem ubiegał się o reelekcję w wyborach samorządowych na prezydenta miasta. W pierwszej turze głosowania otrzymał 17 136 głosów, co stanowiło blisko 73% poparcia. Drugą kadencję rozpoczął po zaprzysiężeniu 19 listopada 2018.
Życie prywatne.
Żonaty z Aleksandrą, ma dwóch synów: Miłosza i Gabriela.

</doc>
<doc id="3312120" url="https://pl.wikipedia.org/wiki?curid=3312120" title="Roman Tarkowski">
Roman Tarkowski

Roman Tarkowski (ur. 17 października 1912 w Posadzie Jaćmierskiej, zm. 30 stycznia 1999) – polski artysta rzeźbiarz, nauczyciel.
Życiorys.
Urodził się 17 października 1912 w Posadzie Jaćmierskiej w rodzinie od lat zamieszkującej w tej wsi. Miał czterech braci i dwie siostry (m.in. Władysław, Paweł, Ludwik, Zdzisław, Helena, Maryla). Jego rodzice zmarli przed 1949. Od 1918 uczył się w szkole w pobliskim Jaćmierzu. Wykazywał już wtedy zainteresowania artystyczne, w tym głównie w lepieniu z gliny, wobec czego miał chęć podjęcia nauki w szkole rzemiosł ojców Michalitów w Miejscu Piastowym. Ostatecznie jednak zdecydowano w rodzinie, że będzie się kształcił tak jak jego starszy brat w zawodzie kucharza, po czym podjął praktykę w dworze Kraińskich w Jabłonkach, z której zrezygnował po dwóch tygodniach. Następnie miał się kształcić dalej w szkole w Orzechówce z myślą o seminarium nauczycielskim. Ostatecznie za sprawą swojego wuja Koniecznego (kierownika szkoły w Klikuszowej) podjął naukę w Państwowej Szkole Przemysłu Drzewnego w Zakopanem. Uczył się tam w latach 1928-1932. W całym tym okresie należał do harcerstwa. Następnie w latach 1932-1934 kształcił się w Miejskiej Szkole Sztuk Zdobniczych i Malarstwa w Warszawie przy ul. Myśliwieckiej u boku dyrektora tej placówki, prof. Jana Szczepkowskiego. Po ukończeniu nauki tam pierwotnie planował podjęcie studiów na Akademii Sztuk Pięknych, jednak otrzymał powołanie do odbycia służby wojskowej i w 1935 służył w Szkole Podchorążych Rezerwy Piechoty przy 82 pułku piechoty w Brześciu. W tym czasie otrzymał stopnie starszego strzelca, a potem kaprala podchorążego. Na koniec pobytu w szkole otrzymał przydział do 83 pułku piechoty w Kobryniu, gdzie w kolejnych latach przebywał na ćwiczeniach. Po ostatnich z nich w latach 30. otrzymał mianowanie na podporucznika rezerwy piechoty.
Pod koniec 1935 przybył do Warszawy, gdzie podjął studia na Akademii Sztuk Pięknych, otrzymując w tym czasie zakwaterowanie i utrzymanie od swojego profesora Jana Szczepkowskiego, zamieszkującego w Milanówku. Zarabiał też jako asystent techniczny przy realizacji jego prac (m.in. brał udział w tworzeniu sarkofagu Marszałka Józefa Piłsudskiego). Od 1937, za wstawiennictwem prof. Szczepkowskiego, kontynuował studia na Wydziale Rzeźby Akademii Sztuk Pięknych w Krakowie, gdzie był uczniem Xawerego Dunikowskiego. W tym czasie mieszkał przy ul. Długiej 65.
W obliczu zagrożenia wybuchu konfliktu zbrojnego latem 1939 działał w szeregach Legii Akademickiej ASP (był zastępcą dowódcy obozu w Kamieniu Pomorskim). W okresie mobilizacji otrzymał powołanie na ćwiczenia wojskowe do 39 pułku piechoty w Jarosławiu. Stamtąd został skierowany do Lubaczowa, gdzie objął stanowisko oficera służbowego jednostki, a dalej został wysłany z żołnierzami koleją w stronę Tarnowa. Po wybuchu II wojny światowej w trwającej kampanii wrześniowej 1939 zmuszony opuścić transport pociągiem pokonał drogę marszem, dotarł do rodzinnym stron w okolicach Brzozowa. Tam nie udało mu się przeprawić przez rzekę San na wschód, jako wraz z towarzyszami fbrał udział w potyczce z Niemcami, on sam został ranny i następnie był leczony w niemieckim szpitalu w Krośnie (groziła mu amputacja prawej nogi). Następnie przebywał w szpitalu w Sanoku oraz tymczasowo przez tydzień w tamtejszym więzieniu. Od początku stycznia 1940 przez sześć miesięcy był leczony w Szpitalu Św. Łazarza w Krakowie. Po wprowadzeniu obowiązku rejestracji oficerów rezerwy wyjechał z Krakowa i wrócił do rodzinnej Posady Jaćmierskiej. Tam zaangażował się w działalność Związku Walki Zbrojnej (od 1942 Armii Krajowej), a spotkania ze swoim dowódcą w stopniu podpułkownika odbywał w ASP w Krakowie, gdzie często podróżował podczas trwającej okupacji niemieckiej. W działalności konspiracyjnej współdziałał z zamieszkującym nieopodal Józefem Stachowiczem, pomagał też Żydom do czasu ich zamknięcia w getcie w 1942. Jako student został autorem wizerunku orła polskiego na stronie tytułowej pisma Oddziału Sanockiego Armii Krajowej „Przegląd Tygodniowy”, redagowanego przez Jana Radożyckiego. Wobec zagrożenia aresztowaniem i rewizjami czasowo ukrywał się w Górkach do wiosny 1944, kiedy powrócił do rodzinnej wsi. W czasie nadejścia frontu wschodniego latem 1944 chronił się z rodziną w Humniskach. Po zakończeniu wojny odczuwał skutki odniesionej kontuzji, poruszał się o lasce, doznał 50% inwalidztwa.
W 1945 postanowił kontynuować przerwane przez wojnę studia na krakowskiej ASP. Ponownie trafił do pracowni prof. Dunikowskiego, której został gospodarzem. W 1946 ukończył studia na Wydziale Rzeźby ASP w Krakowie z wyróżnieniem i nagrodą, uzyskując wydawane wtedy wyłącznie absolutorium. W następnym roku bez powodzenia kandydował na stanowisko asystenta-instruktora od technik rzeźbiarskich w pracowni Dunikowskiego, pierwotnie obiecującego mu tę posadę, po czym odszedł z ASP. W tym samym 1947 roku zastąpił na stanowisku Jerzego Bandurę i podjął pracę w Państwowym Liceum Sztuk Plastycznych w Krakowie (na roku ulic Urzędniczej i Lea - potem Dzierżyńskiego, od 1969 przy ul. Mlaskotów). Do 1982 wykładał tam rzeźbę (obecnie jest to Zespół Państwowych Szkół Plastycznych w Krakowie). Od końca lat 40. prowadził samodzielną działalność artystyczną w dziedzinie rzeźbiarstwa. Od 1950 do 1958 działał w urządzonej przez siebie pracowni w ogrodzie przy ul. Batorego 12. Na podstawie rzeźby pt. „Nasza młodość”, uznanej za pracę dyplomową, w 1956 otrzymał dyplom na Wydziale Rzeźby ASP, gdzie jednocześnie uznano jego kilkuletnią aktywność twórczą. Po 30 latach pracy w szkolnictwie artystycznym z dniem 1 września 1977 odszedł na emeryturę, aczkolwiek w późniejszym czasie nadal wykładał w Liceum w godzinach nadliczbowych aż do 1983.
Na przestrzeni lat brał udział w wielu wystawach (w tym indywidualnych) i konkursach, otrzymywał stypendia (m.in. z Ministerstwa Kultury i Sztuki), należał do krakowskiego Okręgu Związku Polskich Artystów Plastyków i był działaczem tej organizacji, w tym w Zarządzie Głównym. Organizował wystawy, był laureatem nagród. Rzeźbił w drewnie, gipsie, metalu, żelazo-betonie. Jako główne zainteresowanie w swojej twórczości artysta wskazał człowieka i współczesne życie. Jego prace były przedstawiane m.in. w Muzeum Historycznym w Sanoku (na wystawach w 1964 i 1978, w 1982). Do tej placówki w latach 1981-1982 przekazał ponad 50 swoich prac, pochodzących z lat 1948-1980. Będąc na emeryturze twórczej nadal oddawał się rzeźbiarstwu. W 1976 został członkiem zarządu krakowskiego oddziału Towarzystwa Rozwoju i Upiększania Miasta z Sanoka. W 1977 otrzymał nominację na rzeczoznawcę dzieł sztuki w Ministerstwie Kultury i Sztuki. Do 1990 jego dzieła przedstawiono łącznie na 134 wystawach (z tego 13 indywidualne, 12 zagraniczne). Poza Muzeum Historycznym w Sanoku prace Romana Tarkowskiego trafiły też do Muzeum Narodowego w Krakowie, Muzeum Narodowego w Poznaniu, Muzeum Narodowego w Szczecinie, Galerii Współczesnej w Rzeszowie, Ministerstwie Kultury i Sztuki.
Została wydana publikacja pt. "Roman Tarkowski. Rzeźba" (1980). Roman Tarkowski wydał książki: "Metodyka nauczania rzeźby w liceum sztuk plastycznych: (próba uogólnienia doświadczeń własnych)" (1977) i "Kartki ze wspomnień" (1992).
Od 15 sierpnia 1948 był żonaty z Reginą Strupińską, pochodzącą z Grodna, którą poznał jako studentkę w pracowni ASP (zm. 1979). Miał z nią syna Jana (ur. 1949, absolwent Wydziału Chemii UJ). Wraz z rodziną od 1959 zamieszkiwał przy ul. Chopina. Był spowinowacony z Kazimierzem Wnękowskim (ożenił się on z jego kuzynką). Zmarł 30 stycznia 1999. Został pochowany na Cmentarzu Rakowickim w Krakowie (kw. CI-VI-8).
Twórczość.
Prace Romana Tarkowskiego:
Odznaczenia i nagrody.
Ordery i odznaczenia (w precedencji)
nagrody i wyróżnienia (chronologicznie)

</doc>
<doc id="3312124" url="https://pl.wikipedia.org/wiki?curid=3312124" title="Passiflora glandulosa">
Passiflora glandulosa

Passiflora glandulosa Cav. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Wenezueli, Gujanie, Surinamie, Gujanie Francuskiej oraz Brazylii (w stanach Acre, Amazonas, Amapá, Pará, Rondônia, Roraima, Tocantins, Ceará, Maranhão, Paraíba, Pernambuco, Piauí, Goiási Mato Grosso). 
Biologia i ekologia.
Występuje w lasach na wysokości do 1200 m n.p.m.

</doc>
<doc id="3312125" url="https://pl.wikipedia.org/wiki?curid=3312125" title="Myrtle Beach">
Myrtle Beach

Myrtle Beach – miasto ("city") w hrabstwie Horry, we wschodniej części stanu Karolina Południowa, w Stanach Zjednoczonych, położone pomiędzy wybrzeżem Oceanu Atlantyckiego a kanałem Intracoastal Waterway. W 2013 roku miasto liczyło 29 175 mieszkańców.
Założone w 1938 roku Myrtle Beach rozwinęło się jako ośrodek turystyczny. Miejscowość uzyskała prawa miejskie w 1957 roku.
Nazwa Myrtle Beach pochodzi od porastających w regionie krzewów woskownicy amerykańskiej (ang. "myrtle"; "beach" – plaża).

</doc>
<doc id="3312128" url="https://pl.wikipedia.org/wiki?curid=3312128" title="Elektroniczny dziennik lekcyjny">
Elektroniczny dziennik lekcyjny



</doc>
<doc id="3312130" url="https://pl.wikipedia.org/wiki?curid=3312130" title="HMS Spica (1966)">
HMS Spica (1966)

HMS Spica (T121) – szwedzki kuter torpedowy, pierwszy z sześciu jednostek swej klasy.
Historia powstania.
Pod koniec lat 50 XX wieku w Szwecji zaczęto szukać następcy dla okrętów typu Pleiad. Porównywano okręty norweskie, brytyjskie i niemieckie. W końcu zdecydowano zakupić dokumentację kutrów typu Jaguar z niemieckiej stoczni Lürssen. Na ich podstawie w stoczni Götaverken AB w Göteborgu opracowano typ Spica. Projekt ten był przełomem w rozwoju kutrów torpedowych. Zastosowano (za przykładem brytyjskim) turbiny gazowe jako napęd główny, osiągając wysoką prędkość i łatwe manewrowanie. Wnętrze okrętu mogło być hermetyzowane, a powietrze dostarczane przez odpowiednie filtry. Umożliwiało to działanie okrętu w strefie skażonej bronią masowego rażenia. Zainstalowano komputerowy (cyfrowy) system kierowania uzbrojeniem. Kształt podwodzia zapewniał, że okręt był stabilną platformą co ułatwiało użycie uzbrojenia. Centrum dowodzenia umieszczono tak, aby ruchy okrętu jak najmniej wpływały na komfort załogi.
Okręt klasyfikowano jako kuter torpedowy, mógł jednak pełnić zadania patrolowca, a po szybkiej rekonfiguracji (zdjęcie wyrzutni torpedowych) stawiać miny lub zrzucać bomby głębinowe. Na okręcie nie zainstalowano jednak sonaru.
Stocznia w Göteborgu wyprodukowała 3 takie okręty (Spica, Sirius, Capella). Dalsze 3 (Castor, Vega i Virgo) były zbudowane w stoczni w Karlskronie.
Karol XVI Gustaw służył na okręcie w 1967 jako podchorąży.
Uzbrojenie.
Głównym uzbrojeniem było 6 wyrzutni torped kalibru 533 mm. Zastosowano nowoczesne torpedy napędzane nadtlenkiem wodoru (nie zostawiające śladu na powierzchni wody), zdalnie sterowane przewodowo z możliwością samonaprowadzania.
Na okręcie zainstalowano automatyczną armatę Bofors kalibru 57 mm, zasilaną z ręcznie zmienianych magazynków. W 1975 armatę wymieniono na nowszy model.
Do oświetlania pola walki zastosowano wyrzutnię rakiet oświetlających kalibru 57 mm. Zainstalowano też 2 wyrzutnie celów pozornych kalibru 103 mm po 11 pocisków w każdej.
Po demobilizacji.
W 1989 roku Spica została przekazana do Marinmuseum, gdzie pozostawała do 2002. Obecnie armatorem jest fundacja "Föreningen T121 Spica Vänner". Okręt należy do Flotylli Weteranów.

</doc>
<doc id="3312131" url="https://pl.wikipedia.org/wiki?curid=3312131" title="Jerzy Guttry">
Jerzy Guttry

Jerzy Guttry (Guthrie of Elgin) herbu Guttry (ur.ok. 1635; zm.po 1699) – podpułkownik piechoty wojsk koronnych.
Życiorys.
Urodził się ok. 1635 w rodzinie szlacheckiej pochodzenia szkockiego , osiadłej w XVI wieku w Gdańsku, był synem Jakuba i Elżbiety Leslie.
Karierę w wojsku koronnym rozpoczął w 1654, w 1658 służył w regimencie piechoty generała majora Krzysztofa Koryckiego, który był wówczas komendantem twierdz pruskich. W latach 1660-1663, jako oficer w randze kapitana, dowodził kompanią piechoty tej formacji, utrzymywał ją w tym czasie w gotowości bojowej, częściowo własnym sumptem. Jego kompania wchodziła w skład załogi twierdzy Malbork.
Był uczestnikiem wyprawy zadnieprzańskiej (1663-1664), podczas wojny z Rosją. W czasie rokoszu Lubomirskiego należał do stronnictwa wiernego królowi Janowi Kazimierzowi. Wziął udział w wojnie z koalicją kozacko-tatarską, walczył w bitwie pod Podhajcami (1667). 
W grudniu 1671 zaciągnął się do regimentu piechoty Jana Fryderyka von Grabena, jako major i dowódca kompanii. 
W 1673 podczas sejmu pacyfikacyjnego z polecania hetmanów koronnych , w uznaniu męstwa i waleczności, otrzymał indygenat i herb. Król Jan III Sobieski potwierdził szlachectwo przywilejem z 3 czerwca 1681 . 
Walczył z Turkami podczas wojny w latach 1672-1676, w 1683 podczas kampanii wiedeńskiej odnotowany jako oberszter-lejtnant (podpułkownik) piechoty koronnej, był uczestnikiem bitew pod Wiedniem i Parkanami.
W następnym okresie dowodził regimentem piechoty, uczestniczył w starciach z wojskami tureckimi i tatarskimi na polskim pograniczu.
W 1691 podczas wyprawy Jana III Sobieskiego do Mołdawii, został mianowany komendantem Neamt, garnizonu w północnej Mołdawii.
Zmarł po 1699.

</doc>
<doc id="3312133" url="https://pl.wikipedia.org/wiki?curid=3312133" title="Héctor Arroyo">
Héctor Arroyo

Héctor Arroyo (ur. 30 maja 1966) – portorykański bokser, uczestnik Igrzysk Olimpijskich w Seulu.
Kariera amatorska.
W 1987 Arroyo zdobył brązowy medal na Igrzyskach Panamerykańskich w Indianapolis. W półfinale w kategorii lekkiej pokonał go zdobywca złotego medalu, Kubańczyk Julio Gonzalez. Portorykańczyk dzięki zdobyciu brązowego medalu został zakwalifikowany na Igrzyska Olimpijskie w Seulu (1988). W pierwszej walce Portorykańczyk został wylosowany jako uczestnik, który bez walki przechodzi do następnej rundy. W drugim pojedynku, 1/16 finału rywalem Arroyo był reprezentant Turcji Kibar Tatar. Arroyo zwyciężył 5:0. W tej rundzie prawie wszystkie pojedynki w kategorii lekkiej zakończyły się najwyższymi zwycięstwami – 5:0. W 1/8 finału Arroyo przegrał 0:5 z reprezentantem Maroka – Kamalem Marjouanem.
Kariera zawodowa.
Jako zawodowiec Arroyo zadebiutował w 1990 r. Największym jego sukcesem było zdobycie pasa WBA Fedecentro w kategorii lekkiej. 1 listopada 1994 r. zwyciężył przyszłego, tymczasowego mistrza świata kategorii superpiórkowej Antonio Hernandeza. Podczas swojej kariery zawodowej walczył z takimi zawodnikami jak: Floyd Mayweather Jr., Vivian Harris, Diego Corrales oraz Lovemore N'Dou.

</doc>
<doc id="3312135" url="https://pl.wikipedia.org/wiki?curid=3312135" title="Black (utwór Pearl Jam)">
Black (utwór Pearl Jam)

Black – ballada rockowa grupy Pearl Jam pochodząca z ich debiutanckiego albumu "Ten" (1991). Utwór miał zostać singlem, lecz wytwórnia Epic Records nie zgodziła się na wydanie go, mimo to utwór osiągnął ogromny sukces komercyjny i jest jedną z najbardziej lubianych kompozycji grupy. Tekst utworu został napisany przez ich frontmana - Eddiego Veddera, z kolei muzyka w całości przez Stone Gossarda.
Odbiór krytyków i ocena.
Kompozycja Black stała się jedną z najbardziej znanych i lubianych utworów grupy. Jest także czwartą najczęściej ogrywaną piosenką przez Pearl Jam na koncertach. Utwór został także doceniony przez krytyków muzycznych. W 1993 roku Billboard umieścił tę piosenkę na 3. miejscu na liście US "Mainstream Rock Tracks". W 2011 roku wydawnictwo Rolling Stone umieściło Black na 9. pozycji w rankingu najlepszych ballad, ta sama gazeta w liście 10 najsmutniejszych utworów wszech czasów "Black" umieściła na siódmej pozycji. Wraz z dziewięcioma innymi utworami Pearl Jam, Black został umieszczony w DLC do serii gier Rock Band.

</doc>
<doc id="3312144" url="https://pl.wikipedia.org/wiki?curid=3312144" title="Giwat ha-Radar">
Giwat ha-Radar

Giwat ha-Radar (hebr. גבעת הרדאר; arab. جبل الرادار, "Dżabal ar-Radar") – góra położona w masywie tzw. Wzgórz Jerozolimy, na południowej krawędzi Samarii w centralnej części Izraela. Wznosi się na wysokość 880 metrów n.p.m.
Geografia.
Giwat ha-Radar leży w paśmie wzniesień nazywanych Wzgórzami Jerozolimy, które jednocześnie stanowią południową krawędź Samarii. Większą część wzgórza zajmuje miejscowość Har Adar. W kierunku południowym teren opada ku dolinie, którą przebiega autostrada nr 1, prowadząca z równiny przybrzeżnej do Jerozolimy. Południowe i wschodnie zbocza porośnięte są lasem. W kierunku zachodnim spływa strumień Kefira, a w kierunku południowo-wschodnim – strumień Kesalon. Po stronie południowo-zachodniej położony jest kibuc Ma’ale ha-Chamisza, a na południu kibuc Kirjat Anawim. Od wschodu, północy i zachodu wzgórze jest otoczone murem bezpieczeństwa, który oddziela Izrael od terytorium Autonomii Palestyńskiej. Po stronie palestyńskiej znajdują się miejscowości Katanna i Biddu oraz wioski Al-Kubajba i Bajt Surik.
Historia.
Historia oraz nazwa wzgórza związane są z wybudowaniem w tym miejscu przez Brytyjczyków podczas II wojny światowej stacji radiolokacyjnej. Zadaniem radaru miało być wykrywanie włoskich i niemieckich samolotów, usiłujących zbombardować cele w Brytyjskim Mandacie Palestyny. Jednak najnowsze badania wskazują, że na wzgórzu znajdował się jedynie przekaźnik radiowy, który z wyglądu przypominał radar. Z tego powodu okoliczna ludność nazwała wzniesienie "Giwat ha-Radar".
Przyjęta 29 listopada 1947 roku Rezolucja Zgromadzenia Ogólnego ONZ nr 181 zakładała, że na terenie byłego Mandatu Palestyny miały powstać dwa państwa (żydowskie i arabskie) oraz mała międzynarodowa strefa, obejmująca Jerozolimę i Betlejem. Giwat ha-Radar miało znaleźć się w państwie arabskim. Społeczność żydowska zaakceptowała plan podziału Palestyny, jednak Arabowie odrzucili go i dzień później doprowadzili do wybuchu wojny domowej w Mandacie Palestyny. Od samego początku, walki o Jerozolimę stanowiły najważniejszą część wojny. Po wielokrotnych uszkodzeniach linii telefonicznych, tutejszy przekaźnik radiowy zwiększył znaczenie strategiczne wzgórza. Z tego powodu Brytyjczycy stale utrzymywali posterunek wojskowy, chroniący stację i przekaźnik. Z czasem siły brytyjskie zostały zastąpione przez jednostkę pomocniczą jordańskiego Legionu Arabskiego. W drugiej połowie kwietnia 1948 roku siły żydowskie przeprowadziły operację „Jewusi”, podczas której doszło do bitwy o An-Nabi Samu’il (23 kwietnia 1948 roku). Jeden z nacierających żydowskich oddziałów usiłował przebić się tędy w kierunku arabskiej wsi An-Nabi Samu’il. Został jednak powstrzymany i po stracie 15 własnych żołnierzy zmuszony do wycofania się. W dniu 11 maja 1948 roku Brytyjczycy zdemontowali urządzenia radiowe i opuścili wzgórze. Dwa dni później to strategiczne miejsce zajęli żołnierze 61 Batalionu Brygady „Ecjoni”. W dniu 26 maja Jordańczycy odbili wzgórze i natychmiast je ufortyfikowali. Chroniło ono strategiczną drogę z Ramallah do Latrun, którą dostarczano siłom arabskim amunicję, żywność i wodę. Dzięki tej drodze siły jordańskie zdołały przez całą wojnę utrzymać enklawę Latrun. Kolejne próby odbicia Gwiat ha-Radar zakończyły się niepowodzeniem i ostatecznie pozostało ono pod kontrolą Jordanii.
Podczas wojny sześciodniowej siły żydowskie postanowiły zająć wzgórze. W dniu 5 czerwca 1967 roku, po kilku godzinach walki, Brygada „Harel” przejęła kontrolę nad Giwat ha-Radar. W 1982 roku na wzgórzu powstało żydowskie osiedle Har Adar.
Turystyka.
Wzgórze znajduje się w samym centrum miejscowości Har Adar. Na szczycie wzgórza w 1975 roku wystawiono symboliczny pomnik upamiętniający Brygadę „Harel”. Spiralne schody prowadzą na szczyt betonowej wieży widokowej, z której rozciąga się panorama na okoliczne wzgórza. Pomnik wznosi się na wysokość 16 metrów i wyróżnia się w krajobrazie.
Transport.
Na wzgórze dojeżdża się drogą nr 425 z miejscowości Abu Ghausz.

</doc>
<doc id="3312145" url="https://pl.wikipedia.org/wiki?curid=3312145" title="Boswellia papyrifera">
Boswellia papyrifera

Boswellia papyrifera (Caill. ex Delile) Hochst.
– gatunek rośliny z rodziny osoczynowatych. Występuje w Afryce (Czad, Erytrea, Etiopia, Sudan, Kamerun, Republika Środkowoafrykańska). 

</doc>
<doc id="3312149" url="https://pl.wikipedia.org/wiki?curid=3312149" title="Antonio Bonilla">
Antonio Bonilla

Antonio Bonilla Sanmartín (ur. 6 grudnia 1882 w Guadalajarze, zm. 9 listopada 1937 w Madrycie) – hiszpański strzelec, medalista mistrzostw świata, olimpijczyk.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach dziesięciu konkurencji, w tym aż ośmiu drużynowych. Najwyższe miejsce (6. pozycja) zajął w drużynowym strzelaniu z pistoletu szybkostrzelnego. W obydwóch indywidualnych konkurencjach jego wyniki są nieznane.
Był dowódcą (albo komendantem) piechoty. Zdobył w swojej karierze jeden medal mistrzostw świata.
Zginął podczas hiszpańskiej wojny domowej.
Medale na mistrzostwach świata.
"Opracowano na podstawie materiału źródłowego:"

</doc>
<doc id="3312153" url="https://pl.wikipedia.org/wiki?curid=3312153" title="Antonio Moreira">
Antonio Moreira

Antonio Moreira Montero (ur. 20 stycznia 1897, zm. 28 stycznia 1937) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach ośmiu konkurencji, w tym aż sześciu drużynowych. Najwyższe miejsce (7. pozycja) zajął w drużynowym strzelaniu z karabinu wojskowego leżąc z 300 m. W obydwóch indywidualnych konkurencjach jego wyniki są nieznane.

</doc>
<doc id="3312156" url="https://pl.wikipedia.org/wiki?curid=3312156" title="Antônio Moreira">
Antônio Moreira



</doc>
<doc id="3312157" url="https://pl.wikipedia.org/wiki?curid=3312157" title="Gibson Gowland">
Gibson Gowland

Gibson Gowland (ur. 4 stycznia 1877, zm. 9 września 1951) – brytyjski aktor filmowy, który grywał głównie w filmach amerykańskich.
Początkowo pracował jako marynarz. Jakiś czas później wyjechał do Południowej Afryki, gdzie imał się różnych zajęć, takich jak myślistwo, czy poszukiwanie diamentów. W Johannesburgu działał w założonym tam towarzystwie teatralnym. Później przeniósł się do Kanady, gdzie również grywał na scenie.
W 1913 roku, podczas krótkiego pobytu w Stanach Zjednoczonych poznał Beatrice Bird, Brytyjkę mieszkającą w USA, którą później poślubił. Razem osiedlili się w Hollywood. W 1915 roku zagrał w filmie D.W. Griffitha: "Narodziny narodu". Pojawiał się później wielu innych produkcjach filmowych. Jako aktora często obsadzano go w roli czarnych charakterów.
W 1924 roku pojawił się w filmie "Chciwość" (1924), w reżyserii Ericha von Stroheim, na podstawie powieści Franka Norrisa. Film uchodzi dziś za klasyczny, ale w momencie powstania wzbudzał duże kontrowersje i został znacznie okrojony.
Zagrał też w takich filmach, jak "Ślepi mężowie" oraz "Upiór w operze".
Po dwóch rozwodach (drugą żoną była Sylvia Andrew) aktor powrócił do Wielkiej Brytanii. W 1951 roku zmarł w Londynie w wieku 74 lat w wyniku śmiertelnego przypadku biegunki.

</doc>
<doc id="3312159" url="https://pl.wikipedia.org/wiki?curid=3312159" title="Zakażone piosenki">
Zakażone piosenki

Zakażone piosenki – pierwszy album grupy Zuch Kazik wydany przez S.P. Records 7 listopada 2014. Na płycie opublikowano 18 utworów. Album jest promowany przez teledysk „Hej młody Junaku”.

</doc>
<doc id="3312160" url="https://pl.wikipedia.org/wiki?curid=3312160" title="Boswellia serrata">
Boswellia serrata

Boswellia serrata Roxb. ex Colebr. (kadzidłowiec indyjski) – gatunek rośliny z rodziny osoczynowatych. Pochodzi z Indii. 

</doc>
<doc id="3312161" url="https://pl.wikipedia.org/wiki?curid=3312161" title="Jagiellonia Białystok w sezonie 1978/1979">
Jagiellonia Białystok w sezonie 1978/1979

Jagiellonia Białystok przystąpiła do rozgrywek II grupy III ligi makroregionalnej (OZPN: Warszawa, Białystok, Łomża, Suwałki, Ostrołęka, Ciechanów, Olsztyn). III liga składała się z 8 grup, zespoły z 1 miejsc awansowały do 2 II Ligi (2 grupy).
III poziom rozgrywkowy.
Sezon zaczął się od zmiany szkoleniowca, już po 1 kolejce został zwolniony Grzegorz Bielatowicz, a jego miejsce zajął po raz drugi Zbigniew Bania. Jagiellonii nie udało się powrócić do II ligi, przed sezonem odeszło kilku podstawowych zawodników i ostatecznie drużyna zajęła 4 miejsce.
Bardzo dobry występ zaliczyła drużyna juniorów na Mistrzostwach Polski juniorów młodszych (Ogólnopolska Spartakiada Młodzieży), w starciach makroregionalnych była 1, a w ogólnopolskich 16.
Mecz towarzyski Jagiellonia : Odra Opole(I liga) 1:1 (bramka dla Jagiellonii - Cieślik)
W rozgrywkach Pucharu Polski finał regionalny, Jagiellonia przegrała z białostocką Gwardią 4:2 (karne).

</doc>
<doc id="3312163" url="https://pl.wikipedia.org/wiki?curid=3312163" title="Sylvia Moss">
Sylvia Moss

Sylvia Moss – amerykańska brydżystka, World Life Master (WBF).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:

</doc>
<doc id="3312164" url="https://pl.wikipedia.org/wiki?curid=3312164" title="Jagiellonia Białystok w sezonie 2006/2007">
Jagiellonia Białystok w sezonie 2006/2007

Jagiellonia Białystok w sezonie 2006/2007 przystąpiła do rozgrywek piłkarskiej II Ligi oraz Pucharu Polski (od II rundy).
Klub rozgrywa swoje mecze na Stadionie Miejskim, o pojemności około 15000 miejsc.
II poziom rozgrywkowy.
Awans do 1 ligi po 14 latach nieobecności w najwyższej klasie rozgrywkowej był uwieńczeniem ciężkiej pracy trenera Artura Płatka, zawodników oraz działaczy, w tym właściciela klubu Wojciecha Strzałkowskiego.
W Pucharze Polski białostoczanie dotarli do 1/8 finału, eliminując w II rundzie zespół Czarnych Pruszcz Gdański, w 1/16 wolny los, ulegając w 1/8 Polonii Warszawa. 
Podsumowanie sezonu
II Liga - 2 miejsce 
Puchar Polski - 1/8 

</doc>
<doc id="3312166" url="https://pl.wikipedia.org/wiki?curid=3312166" title="Roman Zdankiewicz">
Roman Zdankiewicz

Roman Zdankiewicz (zm. w styczniu 1884) – c. k. urzędnik, starosta.
Życiorys.
Był synem Andrzeja. W okresie zaboru austriackiego wstąpił do służby krajowej w Galicji pod zaborem austriackim. Od około 1860 w randze koncepisty z C. K. Dyrekcji Funduszu Zniesienia Ciężarow Gruntowych był przydzielony do C. K. Krajowej Komisji dla Spraw Odkupu i Regulacji Ciężarów Gruntowych. Od około 1865 w randze komisarza powiatowego był zatrudniony w Biurze Odkupu Ciężarów Gruntowych przy urzędzie c. k. cyrkułu sanockiego (obok niego także Roman Gabryszewski). Od około 1866 do około 1873 w randze komisarza powiatowego 1 klasy był kierownikiem w C. K. Komisji Miejscowej dla Spraw Odkupu lub Uporządkowania Ciężarów Gruntowych, tudzież dla Spraw Indemnizacyjnych Nr 1 w Sanoku (po wprowadzeniu autonomii galicyjskiej dla miejscowości powiatu sanockiego), powiatu bireckiego i powiatu brzozowskiego).
Na początku czerwca 1873 został mianowany starostą w Galicji i od tego roku do około 1876 sprawował stanowisko starosty c. k. powiatu niżańskiego. Równolegle w tym okresie był prezydującym C. K. Powiatowej Komisji Szacunkowej w Nisku. Od około 1876 do końca życia sprawował urząd starosty c. k. powiatu mieleckiego. Od początku pracy w Mielcu do około 1883 analogicznie był prezydującym C. k. Powiatowej Komisji Szacunkowej w Mielcu. Ponadto od około 1877 do końca życia był przewodniczącym C. K. Rady Szkolnej Okręgowej w Mielcu.
Uchwałą Rady Miasta Sanoka z 10 stycznia 1872, na wniosek burmistrza Sanoka Jana Okołowicza, nadano mu tytuł honorowego obywatela Sanoka „w dowód uznania prawości obywatelskiej i szczególnych zasług dla miasta położonych”. Pełnił funkcję przewodniczącego sanockiego wydziału miejscowego Pierwszego Powszechnego Stowarzyszenia Urzędników Monarchii Austro-Węgierskiej z siedzibą we Lwowie.
Zmarł w styczniu 1884. Był żonaty z Jadwigą, córką Wilhelma Poźniaka. Mieli syna Zygmunta Henryka (ur. 1870, uczeń i absolwent pierwszego rocznika sanockiego C. K. gimnazjum), córkę Zofię Marię Klarę (ur. 1871). U wdowy Jadwigi Zdankiewicz w Sanoku zamieszkiwał jej krewny, wówczas gimnazjalista, Tadeusz Poźniak), a ponadto w jej domu przy ulicy Tadeusza Kościuszki (dawniej ulica Rymanowska) od 1895 mieściło się także Biuro Techniczne, którym urzędował inż. geometra Jakub Citron.

</doc>
<doc id="3312169" url="https://pl.wikipedia.org/wiki?curid=3312169" title="Galindo II (hrabia Aragonii)">
Galindo II (hrabia Aragonii)

Galindo II Aznárez (? – 922/924) – hrabia Aragonii w latach 893-922/924; syn i następca Aznara II Galíndeza oraz Oneki z Pampeluny.
Galindo II w 905 roku wspomógł Sancho z dynastii Jimenez, swojego szwagra (męża Tody Aznárez), który został osadzony na tronie hrabstwa Pampeluny. Jednak w 911 roku zbuntował się przeciw niemu, łącząc się w koalicję ze swym szwagrem Muhammadem al-Tawilem z Hueski i Abd Allahem ibn Lubbem ibn Qasim. Zostali oni jednak pokonani, al-Tawil zginął w czasie walk, a Aznar II został lennikiem Sancha i osłabił pozycję Aragonii. Dzięki wsparciu swego krewnego króla Nawarry Fortuna Garcésa Jednookiego Galindo założył opactwo San Julián de Labasal w 893. Założył też opactwo San Martín de Cercito w Acumuer w 920 i zbudowany w nieznanym czasie zamek Atarés. Ostatnie wzmianki pochodzą o nim z 922 roku, gdy Sancho I ufundował Kościół w San Pedro de Siresa. Wiadomo, że żył jeszcze za panowania Ordoño II z Leonu (910-924). Tak więc musiał umrzeć między 922 a 924 rokiem.
Ożenił się z dwukrotnie. Pierwszą małżonką była Acibella Garcés z Gaskonii, córka Garcíi II Sáncheza, z którą miał dwóch synów Miro oraz biskupa Redemtusa i córkę Todę, która wyszła za Hunifreda Bernata, hrabiego Ribagorzy, któremu w posagu wniosła Sobrarbe. Jego drugą żoną była Sancha Garcés z Pampeluny, córka Garcii Jimeneza i siostra Sancha I. Miał z nią następujące dzieci: Velasquitę, Aznara oraz Andregotę (ur. ok. 900), żonę Garcii I i następczynię ojca. Ze związków pozamałżeńskich miał też synów: Guntoslo, Sancha, Belasco i Banzo. Prawdopodobnie Guntoslo w pewnym stopniu zarządzał Aragonią jako wasal swego szwagra Garcii I.
Po śmierci Aznara w 922 jego córka Andregota wyszła za Gracię I z Nawarry, co dowodziło znaczenia tego królestwa. Małżeństwo zostało obiecane przez Galindo II ojcu Garcii, Sancho I, w 919, gdy ten najechał Aragonię, a Garcia był w brzuchu matki. Prawdopodobnie w 940 Andregota została wygnana przez męża pod pretekstem zbyt bliskiego pokrewieństwa. Faktycznie przyczyną było żądanie muzułmańskiego władcy Abd-ar-Rahmana III, które zostało zawarte w traktacie pokojowym z hrabią Barcelony Sunyerem I. Garcia objął samodzielną władzę, która po jego śmierci przeszła na ich wspólnego syna, Sancha. Tym samym zakończyły się trwające od ok. 800 roku rządy dotychczasowej dynastii, a na tronie aragońskim zasiadła dynastia Jimenez.

</doc>
<doc id="3312170" url="https://pl.wikipedia.org/wiki?curid=3312170" title="Kalendarium Jagiellonii Białystok">
Kalendarium Jagiellonii Białystok



</doc>
<doc id="3312172" url="https://pl.wikipedia.org/wiki?curid=3312172" title="Joann Glasson">
Joann Glasson

Joann Glasson – amerykańska brydżystka, World Master (WBF).
Joann Glasson jest profesjonalną brydżystką i instruktorem brydża.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3312181" url="https://pl.wikipedia.org/wiki?curid=3312181" title="Kościół św. Andrzeja Apostoła w Lubowidzu">
Kościół św. Andrzeja Apostoła w Lubowidzu

Kościół świętego Andrzeja Apostoła w Lubowidzu – rzymskokatolicki kościół parafialny należący do dekanatu żuromińskiego diecezji płockiej.
Historia.
Świątynia została wzniesiona w 1802 roku i ufundowana została przez K. Sierakowskiego. W latach 1860, 1937, 1966 i 2016 budowla była remontowana. W 2015 roku nastąpiła wymiana pokrycia dachowego wraz z drewnianą elewacją. Podczas prac rozebrano zabytkową dzwonnicę a w jej miejscu wybudowano nową.
Konstrukcja zewnętrzna.
Jest to drewniany kościół posiadający konstrukcję zrębową. Budowla jest oszalowana i orientowana. Składa się z trzech naw. Prezbiterium jest mniejsze w stosunku do nawy i jest zamknięte trójbocznie. Z boku mieści się zakrystia. Z przodu i boku nawy są dostawione kruchty. Dach świątyni jest jednokalenicowy, pokryty blachą. Charakteryzuje się ośmiokątną wieżyczką na sygnaturkę. Jest ona zakończona blaszanym hełmem z latarnią.
Wnętrze.
Wnętrze kościoła jest podzielone dwoma rzędami kolumn w stylu toskańskim po pięć sztuk. Prezbiterium i nawa główna są nakryte stropem kolebkowym, natomiast nawy boczne posiadają zaskrzynienia. Chór muzyczny jest podparty czterema kolumnami także w stylu toskańskim. Na nim są umieszczone organy, pochodzące z XVIII wieku. Ściany są ozdobione polichromią wykonana w 1966 roku przez H. Domurat. Ołtarz główny reprezentuje styl neobarokowy i został wykonany w połowie XIX wieku. Oprócz tego ołtarza kościół posiada także dwa ołtarze boczne. Ambona reprezentuje styl rokokowy i została wykonana w 1825 roku. Z tego samego roku pochodzi klasycystyczna chrzcielnica. Dwa konfesjonały pochodzą z XVIII wieku. W oknach sa umieszczone witraże wykonane w 1968 roku przez H. Domurat.

</doc>
<doc id="3312190" url="https://pl.wikipedia.org/wiki?curid=3312190" title="Lewicowy komunizm">
Lewicowy komunizm

Lewicowy komunizm – jeden z nurtów komunistycznych popieranych przez lewicę komunistyczną, której początki można datować na rok 1918. Wywodzi się z krytyki idei politycznych bolszewików, z pozycji rozumianych jako bardziej marksistowskie, proletariackie, lub internacjonalistyczne niż poglądy reprezentowane przez Międzynarodówkę Komunistyczną po jej pierwszym i drugim kongresie.
Lewicowi komuniści identyfikują się jako internacjonalistyczni socjaliści. Potępiają stalinizm jako ruch i system przeciwny interesom klasy pracowniczej i formę kapitalizmu państwowego. Uważają trockistów i socjaldemokratów za "lewicę kapitału", nie socjalistów. Niektórych anarchistycznych komunistów widzą również jako internacjonalistycznych socjalistów.
Dwie główne tradycje w obrębie lewicowego komunizmu to niemiecko-holenderska i włoska. Do zwolenników lewicowego komunizmu zaliczali się m.in. Amadeo Bordiga, Herman Gorter, Anton Pannekoek, Otto Rühle, Sylvia Pankhurst i Paul Mattick. Róża Luksemburg również wywarła silny wpływ na ten nurt, pomimo że zginęła, zanim lewicowy komunizm stał się wyraźną tendencją.
Współczesne grupy odwołujące się do idei lewicowego komunizmu to International Communist Party, International Communist Current i Internationalist Communist Tendency.

</doc>
<doc id="3312192" url="https://pl.wikipedia.org/wiki?curid=3312192" title="André Dills">
André Dills

André Dills – belgijski kierowca wyścigowy.
Kariera.
W swojej karierze wyścigowej Dills poświęcił się startom w wyścigach Grand Prix. W 1923 roku Belg odniósł zwycięstwo w 24-godzinnego wyścigu Le Mans, a w klasyfikacji generalnej był szósty.

</doc>
<doc id="3312193" url="https://pl.wikipedia.org/wiki?curid=3312193" title="Nicolas Caerels">
Nicolas Caerels

Nicolas Caerels – belgijski kierowca wyścigowy.
Kariera.
W swojej karierze wyścigowej Caerels poświęcił się startom w wyścigach Grand Prix. W 1923 roku Belg odniósł zwycięstwo w 24-godzinnego wyścigu Le Mans, a w klasyfikacji generalnej był szósty. Cztery lata później był najlepszy w 24-godzinnym wyścigu Spa.

</doc>
<doc id="3312194" url="https://pl.wikipedia.org/wiki?curid=3312194" title="Ośrodek Zapasowy Saperów nr 2">
Ośrodek Zapasowy Saperów nr 2

Ośrodek Zapasowy Saperów Nr 2 – oddział saperów Wojska Polskiego II RP z okresu kampanii wrześniowej.
Historia.
Ośrodek Zapasowy Saperów Nr 2 nie występował w organizacji pokojowej Wojska Polskiego. Zgodnie z planem mobilizacyjnym „W” miał być sformowany w II rzucie mobilizacji powszechnej, we wrześniu 1939 roku. Jednostką mobilizującą był 2 Pułk Saperów Kaniowskich w Puławach. W skład ośrodka miało wejść dowództwo, kompania gospodarcza, kompania specjalistów i kompanie saperów oraz park ośrodka zapasowego.
Obsada personalna.
Oficerowie:

</doc>
<doc id="3312199" url="https://pl.wikipedia.org/wiki?curid=3312199" title="Max de Pourtealés">
Max de Pourtealés

Max de Pourtealés – francuski kierowca wyścigowy.
Kariera.
W swojej karierze wyścigowej de Pourtealés poświęcił się startom w wyścigach samochodów sportowych. W 1923 roku Francuz odniósł zwycięstwo w klasie 1.5 24-godzinnego wyścigu Le Mans, a w klasyfikacji generalnej uplasował się na dziesiątej pozycji.

</doc>
<doc id="3312201" url="https://pl.wikipedia.org/wiki?curid=3312201" title="Józef Schenk">
Józef Schenk

Józef Edward Schenk, niem. Josef Eduard von Schenk (ur. 5 sierpnia 1813 w Ołomuńcu, zm. 26 lipca 1891 w Baden) – doktor praw, sędzia, c. k. rzeczywisty radca.
Jego rodzicami byli Franz Anton von Schenk i Johanna Zeiler. Legitymował się tytułem barona. Ukończył studia, uzyskując tytuł naukowy doktora praw.
W okresie zaboru austriackiego w ramach autonomii galicyjskiej był sędzią. Pełnił funkcje prezesa sądu obwodowego w Stanisławowie, po czym 31 lipca 1866 został mianowany prezydentem sądu krajowego w Czerniowcach. Następnie był radcą sądu najwyższego w Wiedniu do listopada 1872, gdy został mianowany na urząd prezydenta Sądu Wyższego Krajowego w Wiedniu w sprawach dochodów skarbowych. Został członkiem najwyższego trybunału państwowego. Był c. k. rzeczywistym tajnym radcą.
Jego żoną została 3 listopada 1857 we Lwowie Róża Adamina Kopal (Rosa Adamina von Kopal). Ich dziećmi byli: Józef Wilhelm (ur. 1858, Josef Wilhelm von Schenk), Maria Wilhelmina (1860-1925, po mężu Stromenger), Helena Amalia (1864-1946, w 1884 została żoną Władysława Szajnochy).

</doc>
<doc id="3312208" url="https://pl.wikipedia.org/wiki?curid=3312208" title="Batalion Zapasowy 11 Pułku Piechoty">
Batalion Zapasowy 11 Pułku Piechoty



</doc>
<doc id="3312209" url="https://pl.wikipedia.org/wiki?curid=3312209" title="Tarda (przystanek kolejowy)">
Tarda (przystanek kolejowy)

Tarda – zlikwidowany przystanek osobowy w Tardzie, w gminie Miłomłyn, w powiecie ostródzkim w województwie warmińsko-mazurskim, w Polsce. Położony na linii kolejowej z Miłomłyna do Morąga. Linia ta została ukończona w 1909 roku. Linia ta została rozebrana w 1998 roku.

</doc>
<doc id="3312210" url="https://pl.wikipedia.org/wiki?curid=3312210" title="Michaił Szrejder">
Michaił Szrejder

Michaił (Izrail) Pawłowicz (Mendelewicz) Szrejder (Szrejderis) (ros. Михаил (Израиль) Павлович (Менделевич) Шрейдер (Шрейдерис), ur. 2 czerwca 1902 w Wilnie, zm. 2 grudnia 1978 w Moskwie) – funkcjonariusz Czeki-OGPU-NKWD, zastępca ludowego komisarza spraw wewnętrznych Kazachskiej SRR (1938).
Syn żydowskiego robotnika w fabryce tytoniowej Mendla (Pawła) i Racheli Kirzner. Po ukończeniu szkoły powszechnej przeniósł się do Saratowa, potem Jekaterynosławia (obecnie Dniepropetrowsk), 1917 włączył się do aktywnego udziału w ruchu rewolucyjnym, wstąpił do Związku Młodzieży Rewolucyjnej (późniejszy Komsomoł) i został członkiem jego wileńskiego komitetu miejskiego, później instruktorem KC Litwy i Białorusi. 1919 członek ochrony przewodniczącego Rady Komisarzy Ludowych Litewsko-Białoruskiej Republiki Rad Vincasa Mickevičiusa-Kapsukasa. Od 1919 w RKP(b) i organach Czeki, od 1920 komisarz ds. zadań specjalnych przy Pełnomocnym Przedstawicielu Czeki na Froncie Zachodnim, w Wilnie i Rżewie i wojskach pogranicznych przy granicy z Polską. W 1921 wraz z grupą czekistów brał udział w podboju Gruzji przez Rosję sowiecką, od 1922 pracował w smoleńskim, później w moskiewskim gubernialnym sekretno-politycznym wydziale Czeki/OGPU, jednocześnie zastępca sekretarza komórki Komsomołu centralnego aparatu i moskiewskiego gubernialnego wydziału Czeki. Od 1925 pełnomocnik Wydziału Specjalnego Moskiewskiej Dywizji Proletariackiej, w latach 1930-1931 pracował w pełnomocnym przedstawicielstwie OGPU w Środkowej Azji i Leningradzkim Okręgu Wojskowym, od 1931 szef OGPU w Chibinogorsku (obecnie Kirowsk), potem pracownik inspekcji rezerwy PP OGPU w Tatarskiej ASRR, od 1933 w organach śledczych w Kazaniu. W 1938 przez kilka miesięcy szef Zarządu Milicji Robotniczo-Chłopskiej i zastępca ludowego komisarza spraw wewnętrznych Kazachskiej SRR. 16 czerwca 1938 aresztowany, następnie skazany na 10 lat. W 1942 zwolniony i skierowany na front wojny z Niemcami, XII 1950 zrehabilitowany i przywrócony w prawach członka partii.

</doc>
<doc id="3312212" url="https://pl.wikipedia.org/wiki?curid=3312212" title="Susanne Riess-Passer">
Susanne Riess-Passer



</doc>
<doc id="3312215" url="https://pl.wikipedia.org/wiki?curid=3312215" title="Słonecznik (stacja kolejowa)">
Słonecznik (stacja kolejowa)

Słonecznik – zlikwidowana stacja kolejowa w Słoneczniku, w gminie Morąg, w powiecie ostródzkim w województwie warmińsko-mazurskim, w Polsce. Położona na linii kolejowej z Miłomłyna do Morąga. Linia ta została ukończona w 1909 roku Linia ta została rozebrana w 1998 roku.

</doc>
<doc id="3312217" url="https://pl.wikipedia.org/wiki?curid=3312217" title="New Nintendo 3DS">
New Nintendo 3DS



</doc>
<doc id="3312219" url="https://pl.wikipedia.org/wiki?curid=3312219" title="Vince Gilligan">
Vince Gilligan

Vince Gilligan, właśc. George Vincent Gilligan Jr. (ur. 10 lutego 1967 w Richmond) – amerykański scenarzysta, producent i reżyser.
Główny autor scenariusza oraz producent wykonawczy serialu "Breaking Bad" oraz jego spin-offu "Zadzwoń do Saula", współtwórca Samotnych strzelców, a także scenarzysta i producent niektórych odcinków "Z Archiwum X (X-Files)".
Także twórca serialu Battle Creek.
Życiorys.
Urodził się w Wirginii. Studiował w Tisch School of the Arts.
W 1995 r. dołączył do ekipy tworzącej serial "Z Archiwum X – z"aczynał jako konsultant, następnie scenarzysta (blisko 30 odcinków), później był współproducentem, aż w końcu został producentem wykonawczym. Był twórcą, wraz z Chrisem Carterem i Johnem Shibanem, Samotnych strzelców – spin-offowego serialu związanego z „Z Archiwum X”.
Jest pomysłodawcą, producentem wykonawczym, a także autorem scenariuszy i reżyserem kilku odcinków serialu "Breaking Bad".

</doc>
<doc id="3312223" url="https://pl.wikipedia.org/wiki?curid=3312223" title="Patricia Castro">
Patricia Castro

Patricia Castro Ortega (ur. 6 sierpnia 1992 w Madrycie) – hiszpańska pływaczka specjalizująca się głównie w stylu wolnym, reprezentantka Hiszpanii podczas Letnich Igrzysk Olimpijskich w Londynie.
Życiorys.
Patricia Castro urodziła się 6 sierpnia 1992 roku w Madrycie w Hiszpanii. Swoją karierę sportową jako pływaczka rozpoczęła w 2012 roku w wieku 20 lat, występując po raz pierwszy na XXX Letnich Igrzyskach Olimpijskich w Londynie w Wielkiej Brytanii, startując w sztafecie na 4 × 200 m stylem wolnym razem z Mireią Belmonte, Melanią Costa oraz Lydią Morant. Castro i jej drużyna zajęły dziesiąte miejsce w biegach z czasem 7:54.59, pobijając światowy rekord w pływaniu, ale nie awansowały do finałów.
Należała do madryckiego klubu Real Canoe, gdzie była szkolona przez José Gonzáleza. Studiowała na Queens University of Charlotte.

</doc>
<doc id="3312225" url="https://pl.wikipedia.org/wiki?curid=3312225" title="Lucjan (Mic)">
Lucjan (Mic)

Lucjan, imię świeckie Lucian-Florin Mic (ur. 9 września 1970 w Aradzie) – rumuński biskup prawosławny.
Życiorys.
Jest absolwentem seminarium duchownego w Caransebeș. W 1991 został mnichem riasofornym w monasterze monasterze Hodoș-Bodrog. 24 lipca 1992 przyjął święcenia diakońskie z rąk biskupa Aradu Emiliana, zaś dzień później arcybiskup Tymoteusz wyświęcił go na kapłana. W tym samym roku opuścił macierzysty klasztor, gdyż metropolita Banatu Mikołaj skierował go do służby w katedralnym sobór Trzech Świętych Hierarchów w Timișoarze. W latach 1992–1996 studiował teologię na Uniwersytecie Aurela Vlaicu w Caransebeș, uzyskując licencjat, specjalizując się w teologii pastoralnej.
W 1995 został przełożonym monasteru Izvorul Miron. Trzy lata później złożył wieczyste śluby mnisze, przyjmując imię zakonne Lucjan. W 1999 otrzymał godność protosyngla i egzarchy monasterów na terenie archieparchii Timișoary. W 2000 został archimandrytą. W 2000, z rekomendacji metropolity Banatu Mikołaja, został nominowany, a następnie wyświęcony na biskupa lugojskiego. Chirotonia biskupia odbyła się w soborze katedralnym w Timișoarze. W 2006 objął samodzielną katedrę Caransebeș.
W latach 2009–2012 odbył studia doktoranckie w dziedzinie teologii na uniwersytecie w Krajowej, zakończone obroną pracy doktorskiej poświęconej relacjom między Rumuńskim a Serbskim Kościołem Prawosławnym w Banacie w II poł. XIX w..

</doc>
<doc id="3312226" url="https://pl.wikipedia.org/wiki?curid=3312226" title="Szwedzka Luterańska Prowincja Misyjna">
Szwedzka Luterańska Prowincja Misyjna

Szwedzka Luterańska Prowincja Misyjna (szw. "Missionsprovinsen i Sverige") – ewangelicka wspólnota kościelna powstała w 2003 roku, a skupiająca duchownych i wiernych w Szwecji, którzy pielęgnują tradycje luterańskiego Kościoła Wysokiego oraz odrzucają reformy obyczajowe jakie zaszły na przełomie XX i XXI wieku w Kościele Szwecji. 

</doc>
<doc id="3312230" url="https://pl.wikipedia.org/wiki?curid=3312230" title="Dur-Papsukkal">
Dur-Papsukkal

Dur-Papsukkal (akad. "Dūr-Papsukkal", zapisywane urubàd-d"pap-sukal", tłum. „Twierdza boga Papsukkala”) – w 1 połowie I tys. p.n.e. miasto w dolinie rzeki Dijali, we wschodniej Babilonii.
Dur-Papsukkal wzmiankowane jest w jednej z inskrypcji asyryjskiego króla Szamszi-Adada V (824-811 p.n.e.), we fragmencie poświęconym jego wyprawie wojennej do Babilonii w 814 r. p.n.e. W inskrypcji tej Szamszi-Adad V nazywa je „królewskim miastem, które niczym rzeczna łąka leży w strumieniu wód” i stwierdza dalej, iż ze względu na swe położenie nie było ono łatwo dostępne dla jego oddziałów. Pomimo tych przeszkód armii asyryjskiej udało się zdobyć Dur-Papsukkal:
Dalszy pochód armii asyryjskiej zatrzymało przybycie pod Dur-Papsukkal armii babilońskiego króla Marduk-balassu-iqbi, którego wsparły posiłki przysłane przez Chaldejczyków, Aramejczyków, Elamitów i mieszkańców krainy Namri. Szamszi-Adad V twierdzi wprawdzie w swej inskrypcji, iż w bitwie pod Dur-Papsukkal odniósł zdecydowane zwycięstwo, ale nie jest to wcale takie pewne, biorąc pod uwagę fakt, iż w następnym roku ponownie musiał wyprawić się przeciw Babilonii. Tym razem armia babilońska została rozbita, a Marduk-balassu-iqbi pojmany i deportowany do Asyrii. W 812 r. p.n.e. Szamszi-Adad V ponownie uderzył na Babilonię, rządzoną przez nowego władcę Baba-aha-iddinę. Zgodnie z "Kroniką synchronistyczną" łupem Szamszi-Adada V padło wówczas szereg babilońskich miast, w tym i Dur-Papsukkal. Baba-aha-iddina, podobnie jak jego poprzednik, został pojmany i zabrany do Asyrii.

</doc>
<doc id="3312231" url="https://pl.wikipedia.org/wiki?curid=3312231" title="Puchar Świata w skokach narciarskich w Niżnym Tagile">
Puchar Świata w skokach narciarskich w Niżnym Tagile

Zawody Pucharu Świata w skokach narciarskich w Niżnym Tagile – zawody w skokach narciarskich przeprowadzane w ramach Pucharu Świata w skokach narciarskich od sezonu 2014/15. Areną zmagań jest skocznia Aist w Niżnym Tagile.
Dotychczas na skoczni w Niżnym Tagile rozegrano 14 konkursów indywidualnych mężczyzn oraz 10 konkursów indywidualnych kobiet. Dwa konkursy mężczyzn miały się także odbyć w 2016, lecz zostały odwołane z powodu braku siatek chroniących przed wiatrem oraz opóźnień w wypłacaniu zawodnikom premii pieniężnych. Zastąpiono je zawodami w Lillehammer. 

</doc>
<doc id="3312234" url="https://pl.wikipedia.org/wiki?curid=3312234" title="Grand Prix Sezon 1923">
Grand Prix Sezon 1923

Sezon Grand Prix 1923 – kolejny sezon wyścigów Grand Prix organizowanych w Europie i Ameryce Południowej przez AIACR.

</doc>
<doc id="3312241" url="https://pl.wikipedia.org/wiki?curid=3312241" title="Carlo Salamano">
Carlo Salamano

Carlo Salamano (ur. w 1890 roku w Turynie, zm. 19 stycznia 1969 roku w Turynie) – włoski kierowca wyścigowy.
Kariera.
W swojej karierze wyścigowej Salamano pojawiał się głównie w stawce wyścigów zaliczanych do cyklu Grand Prix, w których korzystał z samochodów FIATa. W 1923 roku Włoch odniósł zwycięstwo w Grand Prix Włoch, rozgrywanym jako Grand Prix Europy.

</doc>
<doc id="3312244" url="https://pl.wikipedia.org/wiki?curid=3312244" title="Szwadron Zapasowy 2 Pułku Strzelców Konnych">
Szwadron Zapasowy 2 Pułku Strzelców Konnych



</doc>
<doc id="3312246" url="https://pl.wikipedia.org/wiki?curid=3312246" title="Szwadron Zapasowy 3 Pułku Strzelców Konnych">
Szwadron Zapasowy 3 Pułku Strzelców Konnych



</doc>
<doc id="3312248" url="https://pl.wikipedia.org/wiki?curid=3312248" title="Bitwa pod Dur-Papsukkal">
Bitwa pod Dur-Papsukkal

Bitwa pod Dur-Papsukkal – starcie zbrojne pomiędzy wojskami asyryjskiego króla Szamszi-Adada V (823-811 p.n.e.) i babilońskiego króla Marduk-balassu-iqbi (818-813 p.n.e.) do którego doszło w 814 r. p.n.e. pod miastem Dur-Papsukkal we wschodniej Babilonii.
Wzmianka o bitwie znajduje się w inskrypcji na steli Szamszi-Adada V z Kalchu. Zgodnie z nią babilońskie wojska Marduk-balassu-iqbi, wsparte posiłkami przysłanymi przez Chaldejczyków, Aramejczyków, Elamitów i mieszkańców krainy Namri, zatrzymały pochód asyryjskich wojsk Szamszi-Adada V pod miastem Dur-Papsukkal we wschodniej Babilonii. Według słów Szamszi-Adada V w bitwie która nastąpiła to on odnieść miał zdecydowane zwycięstwo:
Pomimo zapewnień Szamszi-Adada V o zwycięstwie, konflikt pomiędzy oboma władcami pozostał nierozstrzygnięty. Dopiero w trakcie kampanii wojennej w następnym roku Szamszi-Adadowi V udało się rozbić wojska Marduk-balassu-iqbi, a jego samego pojmać.

</doc>
<doc id="3312249" url="https://pl.wikipedia.org/wiki?curid=3312249" title="Mistrz z Tahull">
Mistrz z Tahull

Mistrz z Tahull, Mistrz z Taüll, Mistrz Sant Climent, (kataloński: Meister von Tahull) - XII wieczny malarz kataloński, jeden z najważniejszych artystów romańskich w Europie
Życie i działalność artystyczna.
Jego nazwa pochodzi od przypisywanych mu fresków wykonanych w 1123 roku, w kościele San Climente w Taüll. Mistrz z Tahull jako jeden z pierwszych podjął próby wyrażenia przestrzeni. Jego styl wywodzi się z południowej Francji, a dokładniej Langwedocji i Poitou. Twarze jego bohaterów odznaczają się wielkim realizmem. Wykorzystywał szeroka gamę kolorystyczną: karmin, błękit i biel. Według historyków sztuki niektóre materiały mógł sprowadzać z Włoch. Hiszpański historyk, Maurice Serullaz, o stylu Mistrza z Tahull pisał: 
Styl Mistrza z Tahull miał wpływ na freski znajdujące się w kościele Sant Miquel Engolasters (Andora), obecnie również znajdujące się w barcelońskim muzeum. Jego wizerunek Pantokratora miał swoje stylistyczne i ikonograficzne echa w malowidłach ściennych w Esterri de Cardós. 
W Tahull znajduje się inna kaplica - kaplica Santa Maria z freskiem "Madonny Tronującej". Anonimowy artysta uznawany jest za ucznia lub artystę z kręgu Mistrza z Tahull; jednakże jego styl jest znacznie uboższy w detale i odcienie. Dla odróżnienia obu mistrzom nadaje się miana: Mistrz San Clemente z Tahull i Mistrz Santa Maria z Tahull. András Székely Mistrza Santa Maria z Tahull identyfikuje z Mistrzem Sądu Ostatecznego
Przypisywane prace.
Do najważniejszych ściennych malowideł Mistrza z Tahull należy fresk przedstawiający Chrystusa Pantokratora, wykonany w 1123 roku. Został namalowany w absydzie kościoła San Climente w Tahüll. W latach 1919-1923 malowidło zostało przeniesione na płótno i umieszczone w kolekcji Museu Nacional d’Art de Catalunya w Barcelonie. W miejsce oryginału zawieszono kopię fresku. 
W kościele San Clemente znajdują się również inne freski o tematyce biblijnej jednakże ich autorstwo jest nieznane. Uważa się, iż freski w kaplicy wykonali przynajmniej trzej różni artyści.

</doc>
<doc id="3312250" url="https://pl.wikipedia.org/wiki?curid=3312250" title="Ugo Sivocci">
Ugo Sivocci

Ugo Sivocci (ur. 29 sierpnia 1885 roku w Salerno, zm. 8 września 1923 roku w Monzy) – włoski kierowca wyścigowy i motocyklista wyścigowy.
Kariera.
Sivocci rozpoczął sportową karierę w wyścigach motocyklowych. Po I wojnie światowej rozpoczął pracę w fabryce samochodowej w Mediolanie, gdzie zaprzyjaźnił się z Enzo Ferrarim. Wraz z Ferrarim oraz Antonio Ascarim w 1920 roku został włączony do składu zespołu Alfa Corse - oficjalnego zespołu Alfa Romeo. W samochodzie Alfa Romeo 20/30 HP stanął na drugim stopniu podium wyścigu Parma - Poggio Berceto w sezonie 1921. W tym samym roku był czwarty w wyścigu na torze Mugello Circuit. W latach 1922-1923 Włoch wygrał kilka lokalnych wyścigów. W wyścigach Grand Prix startował głównie we Włoszech, gdzie odniósł zwycięstwo w Targa Florio w 1923 roku.
Śmierć.
Sivocci zginął w wypadku podczas testów nowego prototypu Alfa Romeo P1 na torze Autodromo Nazionale di Monza.

</doc>
<doc id="3312253" url="https://pl.wikipedia.org/wiki?curid=3312253" title="Katalońskie kościoły romańskie z doliny Vall de Boí">
Katalońskie kościoły romańskie z doliny Vall de Boí

Katalońskie kościoły romańskie z doliny Vall de Boí – grupa dziewięciu świątyń romańskich znajdujących się w Katalonii, w historycznym okręgu Ribagorça, wpisanych 30 listopada 1980 roku na listę światowego dziedzictwa UNESCO.
Historia fresków w Vall de Boí.
Na początku XX wieku postanowiono poznać i skatalogować freski anonimowych malarzy znajdujące się we wnętrzu kościołów znajdujących się na obszarze doliny Vall de Boi.
Kościoły romańskie z racji swojego położenia przez wiele lat były zapomniane lub nieznane historykom sztuki. W 1907 roku za sprawą ekspedycji zorganizowanej przez Instituto de Estudios Catalanes, w której czynny udział brał m.in. architekt Josep Puig i Cadafalch. W latach 1905 i 1909 muzeum barcelońskie wydało katalog prac, który przyczynił się do powstania koniunktury na katalońskie zabytki i przyciągnęły rzeszę chętnych do ich zakupu prywatnych kolekcjonerów oraz muzea, głównie ze Stanów Zjednoczonych. Włodarze regionu Taüll sprzeciwili się tym praktykom i zablokowali możliwość rozsprzedania fresków z ich kościołów. By chronić zabytki postanowiono, za pomocą specjalnej techniki zwanej "strappo", przenieść je na płótno i umieścić w Museu Nacional d’Art de Catalunya w Barcelonie. W latach 1919-1923, za sprawą konserwatora zabytków Franca Steffanoniego, większość zachowanych fresków udało się ochronić przed grabieżą

</doc>
<doc id="3312255" url="https://pl.wikipedia.org/wiki?curid=3312255" title="Scirpus lacustris">
Scirpus lacustris



</doc>
<doc id="3312256" url="https://pl.wikipedia.org/wiki?curid=3312256" title="Parellada">
Parellada

Parellada – biała odmiana winorośli, wywodząca się z Aragonii, lecz uprawiana głównie w regionie Penedès w Katalonii. Uważana za najsubtelniejszy z klasycznych szczepów do produkcji wina musującego cava.
Pochodzenie.
Pod różnymi nazwami parellada była uprawiana w Aragonii przynajmniej w XIV wieku. Zachowała się wzmianka, że biały montònec Jaume'a Roiga zyskał uznanie króla Jana II.
Charakterystyka.
Parellada jest odmianą plenną. Rodzi duże kiście z jagodami średniej wielkości. Wypuszcza pąki wcześnie. Kwiaty są obupłciowe. Dojrzewa bardzo późno. 
Wina.
Parellada jest uznawana za najbardziej wyszukany spośród tradycyjnych szczepów, z których produkuje się cavę (pozostałe to macabeo i xarello). Z parellady tłoczy się także wina niemusujące. Odmiana jest delikatna i aromatyczna, w kupażach łagodzi wyrazisty charakter odmiany xarello. Przy ograniczonych zbiorach udaje się uzyskać aromat jabłek. Łatwo się psuje
Poziom alkoholu jest średni. Większość win z odmiany parellada nie zyskuje na starzeniu i powinny być konsumowane póki młode.
Nieliczni producenci oferują wino produkowane w 100% z parellady.
Rozpowszechnienie.
Niemal cały areał upraw w Hiszpanii w 2008 ( ha) był ograniczony do Katalonii. Poza regionem zarejestrowano niecałe 200 ha. Prócz musujących win DO Cava odmiana wchodzi w skład win z regionów Conca de Barberà, Costers del Segre, Penedès, Tarragona oraz z Majorki, choć jest tam rzadko uprawiana.
W regionie Penedès jest uprawiana, w przeciwieństwie do macabeo i xarello, przede wszystkim w najchłodniejszej jego części, Alta Penedès (kat. "Alt Penedès"), na kredowym podłożu. 
W 2011 parellada została autoryzowana we Francji.
Synonimy.
W użyciu poza główną nazwą są warianty nazwy montònec (moltonach, montona, montónega, montonench, montonet, montonero) oraz martorella, montañesa, perelada, perellada i verda grossa.

</doc>
<doc id="3312259" url="https://pl.wikipedia.org/wiki?curid=3312259" title="Eutektyk">
Eutektyk



</doc>
<doc id="3312261" url="https://pl.wikipedia.org/wiki?curid=3312261" title="Passiflora filamentosa">
Passiflora filamentosa

Passiflora filamentosa Cav. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Brazylii (w stanach Espírito Santo, Minas Gerais, Rio de Janeiro).

</doc>
<doc id="3312262" url="https://pl.wikipedia.org/wiki?curid=3312262" title="Claudia Dasca Romeu">
Claudia Dasca Romeu

Claudia Dasca Romeu (ur. 4 listopada 1994 w Sabadell) – hiszpańska pływaczka specjalizująca się głównie w stylu dowolnym.
Życiorys.
Claudia Dasca Romeu urodziła się 4 listopada 1994 w Sabadell w Hiszpanii. Swoją karierę sportową jako pływaczka rozpoczęła w 2009 roku, występując po raz pierwszy na 32. Mistrzostwach Europy Juniorów w pływaniu w Pradze w Czechach, zdobywając brązowy medal w dyscyplinie na 800 metrów w stylu dowolnym z czasem 8:40.02.
Rok później Dasca Romeu pojawiła się na 33. Mistrzostwach Europy Juniorów w pływaniu w Helsinkach w Finlandii, zdobywając srebrny medal w dyscyplinie na 800 metrów w stylu dowolnym z czasem 8:43.31.
Dwa lata później wystąpiła na XXX. Letnich Igrzyskach Olimpijskich w Londynie w Wielkiej Brytanii, zajmując dwudzieste piąte miejsce w dyscyplinie na 400 metrów stylem zmiennym, ale nie dostała się do finału.
Rok później po występie na Letnich Igrzyskach Olimpijskich w Londynie, pojawiła się na 17. Igrzyskach śródziemnomorskich w Mersin w Turcji, zdobywając srebrny medal w sztafecie na 4x200 metrów stylem dowolnym oraz trzy brązowe medale w dyscyplinach na 400 m i 800 m stylem dowolnym, a także na 400 m stylem zmiennym.

</doc>
<doc id="3312263" url="https://pl.wikipedia.org/wiki?curid=3312263" title="Wymarły język">
Wymarły język



</doc>
<doc id="3312265" url="https://pl.wikipedia.org/wiki?curid=3312265" title="Fiodor Szubniakow">
Fiodor Szubniakow

Fiodor Grigorjewicz Szubniakow (ros. Федор Григорьевич Шубняков, ur. 1916 w Makiejewce, zm. 12 grudnia 1996 w Moskwie) - funkcjonariusz NKWD, szef 2 Zarządu Głównego MGB ZSRR (1951).
Do 1931 ukończył 7-klasową szkołę powszechną, X 1934 - XII 1936 kierownik wydziału komitetu fabrycznego Komsomołu. Od I 1937 w NKWD, I-IX 1937 w szkole Głównego Zarządu Bezpieczeństwa Państwowego w Kijowie, od 23 XI 1937 pomocnik pełnomocnika operacyjnego wydziału 4 Zarządu Bezpieczeństwa Państwowego (UGB) NKWD Ukraińskiej SRR, później pomocnik pełnomocnika operacyjnego wydziału 8 w tym zarządzie, od 1 V 1939 pełnomocnik operacyjny Wydziału 4 tego zarządu. Od 21 II 1938 sierżant, od 22 VI 1938 młodszy porucznik bezpieczeństwa państwowego. Od XI 1939 w NKWD nowo anektowanego przez ZSRR obwodu lwowskiego, szef Oddziału 3 Wydziału 2 NKWD, od 24 XII 1940 zastępca szefa Wydziału 2 UGB NKWD, od 26 IV 1941 zastępca szefa Oddziału 3 Tajnego Wydziału Politycznego (ros. SPO) NKWD w obwodzie lwowskim, od 13 VIII 1941 w centralnym aparacie NKWD, zastępca szefa Oddziału 2 Wydziału 3 NKWD ZSRR, od 1 X 1941 zastępca szefa Oddziału 3 tego wydziału, od 5 XII 1941 ponownie zastępca szefa Oddziału 2, od 16 V 1943 zastępca szefa Oddziału 3 Wydziału 2 NKWD ZSRR. Od 23 IX 1941 starszy porucznik, od 11 II 1943 major, od 16 VIII 1943 podpułkownik bezpieczeństwa państwowego. 13 VII 1944 - 15 VI 1946 szef Oddziału 3 Wydziału 2 NKWD ZSRR/MGB ZSRR, od 15 VI 1946 szef Oddziału 2-Z 2 Zarządu Głównego MGB ZSRR, 13 XII 1946 mianowany pułkownikiem, od 17 V 1948 szef Oddziału 2-A tego zarządu, 19 X 1949 - 3 I 1951 zastępca szefa 2 Zarządu Głównego NKWD ZSRR, a od 3 I do 29 X 1951 szef tego zarządu i równocześnie członek Kolegium MGB.
28 X 1951 aresztowany w związku ze "sprawą Abakumowa", 6 III 1953 zwolniony i następnie przywrócony do służby. Od 17 III 1953 zastępca szefa 1 Zarządu Głównego MWD ZSRR, od 18 III do 22 XI 1954 zastępca szefa 2 Zarządu Głównego KGB, 22 XI 1954 - 15 XI 1958 rezydent KGB w Austrii, działał pod przykryciem stanowiska naczelnika oddziału informacji aparatu Wysokiego Komisarza ZSRR w Austrii, od VIII 1955 doradca ambasady ZSRR w Austrii, 15 XI 1958 odkomenderowany do Ministerstwa Budowy Maszyn Średnich ZSRR, 19 V 1959 przeniesiony do rezerwy KGB, od 1965 na emeryturze.

</doc>
<doc id="3312269" url="https://pl.wikipedia.org/wiki?curid=3312269" title="Oskar Emil Wantalowicz">
Oskar Emil Wantalowicz

Oskar Emil Wantalowicz (ur. 29 sierpnia 1865 w Istvándi, Węgry, zm. 9 sierpnia 1946 w Wiedniu, Austria) – austriacki pisarz, poeta. 
Ukończył szkołę podstawową w Klagenfurt am Wörthersee, naukę kontynuował w Opawie i w Wiedniu. Od 1889 był prawnikiem w wiedeńskim Towarzystwie Ubezpieczeniowym "Donau". 
Oskar Emil Wantalowicz był autorem lirycznych i humorystycznych wierszy, fraszek i aforyzmów, które publikowały austriackie i niemieckie czasopisma i periodyki. Od 1889 stale współpracował z "Fliegende Blätter", a od 1894 z "Meggendorfer-Blätter", swoje utwory podpisywał "OE Wantalowicz" lub pseudonimem "OEW". 
Od 1893 był mężem Marie z domu Schwarz, z którą miał dwoje dzieci, córkę Helenę (ur. 1894) i syna Ernsta (ur. 1905).

</doc>
<doc id="3312272" url="https://pl.wikipedia.org/wiki?curid=3312272" title="Lista gatunków roślin objętych ochroną częściową w Polsce (2001–2004)">
Lista gatunków roślin objętych ochroną częściową w Polsce (2001–2004)

Lista stanowi zestawienie gatunków i rodzajów roślin objętych częściową ochroną gatunkową w Polsce w latach 2001–2004. Zestawienie obejmuje gatunki chronione na podstawie rozporządzenia Ministra Środowiska z dnia 11 września 2001 r. w sprawie gatunków dziko występujących roślin objętych ochroną (Dz.U. Nr 106 poz. 1167).

</doc>
<doc id="3312275" url="https://pl.wikipedia.org/wiki?curid=3312275" title="Lista gatunków roślin objętych ścisłą ochroną w Polsce (2001–2004)">
Lista gatunków roślin objętych ścisłą ochroną w Polsce (2001–2004)

Lista stanowi zestawienie gatunków i rodzajów roślin objętych ścisłą ochroną gatunkową w Polsce w latach 2001–2004. Zestawienie obejmuje gatunki chronione na podstawie rozporządzenia Ministra Środowiska z dnia 11 września 2001 r. w sprawie gatunków dziko występujących roślin objętych ochroną (Dz.U. Nr 106 poz. 1167).

</doc>
<doc id="3312276" url="https://pl.wikipedia.org/wiki?curid=3312276" title="Aleksandr Rudakow (działacz)">
Aleksandr Rudakow (działacz)

Aleksandr Pietrowicz Rudakow (ros. Алекса́ндр Петро́вич Рудако́в, ur. 11 września 1910 w Połogach, zm. 10 lipca 1966 w Moskwie) – radziecki działacz partyjny, członek i sekretarz KC KPZR (1962-1966).
Rosjanin z guberni jekaterynosławskiej, od 1927 górnik w Zagłębiu Donieckim, 1931 wstąpił do WKP(b), 1937 ukończył Instytut Górniczy w Leningradzie, od 1936 działacz Komsomołu w Ukraińskiej SRR, od 1938 pełnomocnik i zastępca kierownika, później kierownik wydziału przemysłu węglowego KP(b)U (do 1942), 1942-1944 pracował w aparacie KC WKP(b) w Moskwie, następnie ponownie w aparacie KC KP(b)U w Kijowie, 1944-1948 zastępca sekretarza KC KP(b)U ds. przemysłu węglowego i równocześnie kierownik wydziału przemysłu węglowego KC KP(b)U, 1948-1953 kierownik wydziału przemysłu ciężkiego KP(b)U, 28 I 1949 – 23 IX 1952 kandydat na członka, a od 27 IX 1952 do 17 I 1956 członek KC KP(b)U/Komunistycznej Partii Ukrainy (KPU), 1953-1954 kierownik wydziału organów partyjnych, związkowych i komsomolskich KC KPU, 1954 – XI 1962 kierownik wydziału przemysłu ciężkiego KC KPZR. Od 25 II 1956 do 23 XI 1962 kandydat na członka, a od 23 XI 1962 do śmierci członek i sekretarz KC KPZR. 23 XI 1962 – 16 XI 1964 przewodniczący Biura KC KPZR ds. przemysłu i budownictwa, następnie do śmierci kierownik wydziału przemysłu ciężkiego KC KPZR. Deputowany do Rady Najwyższej ZSRR 6 i 7 kadencji. Odznaczony dwoma Orderami Lenina. Pochowany na Placu Czerwonym przy ścianie kremlowskiej.

</doc>
<doc id="3312277" url="https://pl.wikipedia.org/wiki?curid=3312277" title="Kolesárová">
Kolesárová

Kolesárová (1508 m n.p.m.) – szczyt we wschodniej części Niżnych Tatr (tzw. "Kráľovohoľské Tatry") na Słowacji.
Położenie.
Kolesárová leży w głównym grzbiecie Niżnych Tatr, ok. 2 km na zachód od przełęczy Priehyba i ok. 6 km na północ od wsi Závadka nad Hronom. Szczyt znajduje się na terenie Parku Narodowego Niżne Tatry, którego granica biegnie południowymi stokami Kolesárovéj na wysokości 1320-1400 m n.p.m.
Charakterystyka.
Masyw Kolesárovéj obejmuje fragment grzbietu, który w tym miejscu jest łukowato wygięty ku południowi. Szczyt Kolesárovéj znajduje się w najbardziej na południe wysuniętym punkcie tego łuku. Ku wschodowi grzbiet masywu opada początkowo łagodnie, później coraz stromiej ku wspomnianej przełęczy Priehyba, natomiast w kierunku zachodnim biegnie przez płytkie siodło (1408 m n.p.m.) ku wzniesieniu Oravcovéj (1544 m n.p.m.). Ku północy stoki Kolesárovéj opadają bystro ku dolince potoku "Závadská" (źródłowy dopływ Ipolticy, natomiast po stronie południowej formują wyraźny, dość szeroki grzbiet, opadający ku dolinie Hronu.
Sam szczyt jest zarośnięty górnoreglową świerczyną, natomiast grzbiet na wschód od niego oraz część stoków opadających z tego grzbietu pokrywają górskie łąki, dawniej będące żywym ośrodkiem pasterskim. Na stokach południowych kilka źródeł oraz kilka starych kolib pasterskich (o różnym stopniu zachowania).
Turystyka.
Głównym grzbietem Niżnych Tatr przez wierzchołek Kolesárovéj biegną czerwone znaki dalekobieżnego szlaku turystycznego zwanego Cesta hrdinov SNP:
Górskie łąki na wschód od wierzchołka są dobrym punktem widokowym, dostarczającym pięknych panoram zwłaszcza w kierunku północnym (m.in. na Tatry Wysokie i Zachodnie oraz południowym (Rudawy Słowackie).

</doc>
<doc id="3312278" url="https://pl.wikipedia.org/wiki?curid=3312278" title="Rada Miasta Sanoka">
Rada Miasta Sanoka

Rada Miasta Sanoka – stanowiący i kontrolny organ władzy samorządowej miasta Sanok, istniejący od 1990. W jej skład wchodzą radni wybierani na terenie miasta w wyborach bezpośrednich na kadencję (od 1990 trwającą cztery lata, od 2018 trwającą pięć lat), licząc od dnia wyboru. Na czele rady stoi przewodniczący, a zastępują go dwoje wiceprzewodniczących.
Historia.
I kadencja (1990–1994).
Skład Rady Miejskiej I kadencji (1990–1994) ustalony w wyniku wyborów samorządowych w 1990:
Przewodniczący Rady Miasta: Andrzej Bożydar Radwański.
II kadencja (1994–1998).
Skład Rady Miejskiej II kadencji (1994–1998) ustalony w wyniku wyborów samorządowych w 1994:
Przewodniczący Rady Miasta: Andrzej Bożydar Radwański; wiceprzewodniczący: Ryszard Karaczkowski, Mieczysław Kozimor.
III kadencja (1998–2002).
Skład Rady Miejskiej III kadencji (1998–2002) ustalony w wyniku wyborów samorządowych w 1998:
Przewodniczący Rady Miasta: Aleksander Olearczyk (XI-XII 1998), Jan Pawlik (XII 1998–2002).
IV kadencja (2002–2006).
Skład Rady Miejskiej IV kadencji (2002–2006) ustalony w wyniku wyborów samorządowych w 2002:
Przewodniczący Rady Miasta: Jan Pawlik; wiceprzewodniczący Rady Miasta: Ryszard Bętkowski, Tomasz Dańczyszyn.
V kadencja (2006–2010).
Skład Rady Miejskiej VI kadencji (2006–2010) ustalony w wyniku wyborów samorządowych w 2006:
Przewodniczący Rady Miasta: Jan Pawlik; wiceprzewodniczący Rady Miasta: Tomasz Dańczyszyn, Antoni Wojewoda.
VI kadencja (2010–2014).
Skład Rady Miejskiej VI kadencji (2010–2014) ustalony w wyniku wyborów samorządowych w 2010:
Przewodniczący Rady Miasta: Jan Oklejewicz; wiceprzewodniczący Rady Miasta: Wojciech Wydrzyński, Tomasz Dańczyszyn.
VII kadencja (2014–2018).
Skład Rady Miejskiej VII kadencji (2014–2018) ustalony w wyniku wyborów samorządowych w 2014:
Przewodniczący Rady Miasta: Zbigniew Daszyk; wiceprzewodniczący Rady Miasta: Roman Babiak i Agnieszka Kornecka-Mitadis.
VIII kadencja (2018–2023).
Skład Rady Miejskiej VIII kadencji (2018–2023) ustalony w wyniku wyborów samorządowych 2018.
Przewodniczący Rady Miasta: Andrzej Romaniak; wiceprzewodniczący Rady Miasta: Zofia Kordela-Borczyk i Grzegorz Kozak.
Odznaczenia.
21 września 1996 Rada Miasta Sanoka została udekorowana Honorową Odznaką Ruchu Przyjaciół Harcerstwa.

</doc>
<doc id="3312284" url="https://pl.wikipedia.org/wiki?curid=3312284" title="Indianapolis 500 1923">
Indianapolis 500 1923

Indianapolis 500 1923 (oryg. 11th International 500-Mile Sweepstakes Race) – jedenasta edycja wyścigu Indianapolis 500. Jeden z wyścigów Grand Prix rozegranych w 1923 roku, a także pierwszy spośród tzw. Grandes Épreuves.
Wyniki.
Wyścig.
Źródło: ultimateracinghistory.com

</doc>
<doc id="3312293" url="https://pl.wikipedia.org/wiki?curid=3312293" title="Michał Majerski">
Michał Majerski

Michał (Michael) Majerski (ur. 19 kwietnia 1948 w Polanicy-Zdroju) – reżyser, operator i scenarzysta filmowy, dziennikarz telewizyjny.
Życiorys.
Młodość i wykształcenie.
Urodził się w rodzinie polsko-niemieckiej. Maturę zdał w 1966 w Technikum Fototechnicznym w Katowicach. W 1972 został przyjęty na Wydział Operatorski Państwowej Wyższej Szkoły Filmowej, Telewizyjnej i Teatralnej w Łodzi, którą ukończył dyplomem w 1976.
Po studiach pracował tam jako pracownik naukowy, początkowo w Katedrze Fotografii i Reklamy Wizualnej, a później w Katedrze Realizacji Telewizyjnej. Równocześnie realizował programy telewizyjne i filmy oświatowe.
W 1978 wyemigrował z Polski do Niemiec, gdzie do 1992 pracował jako nauczyciel zawodu w na kierunku „asystent operatora obrazu i realizacja obrazu filmowego”. Równocześnie uczestniczył w seminariach reżyserii filmowej prowadzonych przez , Krzysztofa Kieślowskiego i Andrieja Tarkowskiego. W 1992 zrezygnował z pracy pedagogicznej i wyjechał w podróż studyjną, połączoną z żeglarstwem ekstremalnym w rejonach Ameryki Północnej i Środkowej.
W 1995 wrócił do Polski i osiedlił się w Szczecinie, gdzie początkowo podjął pracę w Ośrodku Telewizji TVP Szczecin jako reżyser i dziennikarz. Następnie założył firmę produkcji filmowej „Arkona film” w której realizował programy publicystyczne z Pomorza i krajów nadbałtyckich dla publicznych stacji telewizji niemieckiej NDR i ZDF. W 2005 rozpoczął realizację swoich pierwszych autorskich filmów dokumentalnych.
Od 1977 jest członkiem Stowarzyszenia Filmowców Polskich.
Twórczość filmowa.
Jego pełnometrażowe filmy dokumentalne są motywowane autobiograficznie i podejmują tematykę konsekwencji II wojny światowej dla byłych i aktualnych mieszkańców ziem przyłączonych po wojnie do Polski. Filmy te w formie „oral history” przedstawiają sytuację ludności po wojnie na terenach, które w propagandzie komunistycznej były nazywane „Ziemiami Odzyskanymi”.
Rzeczywistość na tych ziemiach pokazana jest jako konsekwencja przesiedleń i wymiany ludności. Bohaterowie filmów to Niemcy i Polacy, którzy na zasadzie konfrontacji opowiadają o swoich losach po zakończeniu wojny, do tej pory przemilczanych, czy z różnych powodów ukrywanych. Budowanie środkami filmowymi takich fikcyjnych rozmów z ludźmi dzisiaj, po latach, jest próbą podjęcia dialogu między sąsiadami i próbą ich pojednania.
Począwszy od filmu z 2005 "Kraj mojej matki" do filmu "Oberschlesien – kołocz na droga" z 2010, jego środki wyrazu podobne są do metody, jaką stosował w swoich filmach Claude Lanzmann. Nie ocenia bohaterów swoich filmów, tylko dokładnie pyta i obserwuje. Skupia się głównie na twarzach i odrzuca użycie dodatkowych materiałów dokumentalnych.
Ostatni jego film "Oberschlesien – tu, gdzie się spotkaliśmy" z 2013 zmienia formę, która staje się agresywna, ale adekwatna do poruszonego tematu polonizacji Górnego Śląska po wojnie i odradzania się polskich nacjonalizmów.
Filmy Majerskiego uważane są za wybitne i poruszają „tematykę, którą inni omijają szerokim łukiem”. Są pokazywane głównie na pokazach specjalnych.

</doc>
<doc id="3312296" url="https://pl.wikipedia.org/wiki?curid=3312296" title="11th International 500-Mile Sweepstakes Race">
11th International 500-Mile Sweepstakes Race



</doc>
<doc id="3312299" url="https://pl.wikipedia.org/wiki?curid=3312299" title="Józef Kopicz">
Józef Kopicz

Józef Marceli Kopicz (ur. 31 stycznia 1902, zm. po 17 października 1939 w Lesie Szpęgawskim) – polski lekarz psychiatra. 
Życiorys.
Dzieciństwo spędził w Lidzbarku Welskim, od 1918 do włączenia w granice Polski był członkiem brodnickiego oddziału Straży Ludowej. W 1920 wyjechał do Poznania, gdzie studiował na Wydziale Medycznym Uniwersytetu im. Adama Mickiewicza. Promotorem obronionej w grudniu 1925 pracy dyplomowej był prof. Antoni Jurasz, przez kolejne trzy lata pracował jako lekarz domowy, w międzyczasie ożenił się. Na ten okres datuje się zainteresowanie Józefa Kopicza zaburzeniami psychicznymi, w 1928 otrzymał propozycję pracy na oddziale psychiatrycznym szpitala w Wejherowie. Po trzech latach oddział rozwiązano, a dr. Kopicz został prymariuszem w szpitalu psychiatrycznym w Kocborowie. Stale pogłębiał swoją wiedzę i umiejętności, co sprawiło, że szybko awansował na stanowisko dyrektora do spraw medycznych. Prowadził badania nad psychozami o podłożu schizofrenicznym oraz powiązanymi z zaburzeniami somatycznymi m.in. poporodowymi. W 1936 wspólnie z Tadeuszem Bilikiewiczem napisał artykuł naukowy "O leczeniu schizofrenii wstrząsem insulinowym".
Podczas mobilizacji zgłosił się do Wojska Polskiego, ale nie został wcielony w szeregi armii. Ewakuował się z rodziną na wschód, ale wobec braku możliwości przedostania się przez granicę postanowili wyruszyć na zachód. Początkowo zatrzymali się we Wrocławiu, a następnie przenieśli się do Wolsztyna. Tam do Józefa Kopicza dotarła informacja, że nowy zarząd szpitala w Kocborowie wzywa pracowników do stawienia się do 15 października w pracy. Mimo protestów rodziny wyruszył w podróż, we wskazanym dniu znalazł się w Starogardzie Gdańskim, gdzie na dworcu napotkany urzędnik uprzedził go, że w szpitalu oczekuje na niego SS. Będąc przekonany, że nie ma powodu do obaw zgłosił się w szpitalu u SS-Obersturmführera Karla Braunschweiga. Ostatni raz był widziany 17 października 1939, gdy eskorta SS prowadziła go razem z inspektorem szpitalnym Franciszkiem Dunajskim i pielęgniarzem Józefem Trochą w kierunku Starogardu Gdańskiego. 
Ponieważ Józef Kopicz nie dawał znaku życia, więc do Starogardu przyjechała jego żona Halina, ale nie uzyskała żadnych informacji. Wiedziona przeczuciem zgłosiła się do miejscowego zakładu karnego, gdzie kancelista Marcin Żychski w tajemnicy powiedział, że w tamtejszym depozycie znajduje się obrączka ślubna i zegarek Józefa Kopicza. 
Józef Kopicz prawdopodobnie został rozstrzelany jako jedna z ofiar zbrodni w Lesie Szpęgawskim.

</doc>
<doc id="3312301" url="https://pl.wikipedia.org/wiki?curid=3312301" title="Max Sailer">
Max Sailer

Max Sailer (ur. 20 grudnia 1882 roku w Esslingen am Neckar, zm. 5 lutego 1964 roku w Esslingen am Neckar) – niemiecki kierowca wyścigowy.
Kariera.
Od 1902 roku z przerwami Sailer pełnił funkcję inżyniera w fabryce Daimler-Motoren-Gesellschaft. W 1914 roku był członkiem słynnego zespołu Mercedesa. W wyścigu o Grand Prix Francji 1914 prowadził przez ponad dwie godziny. Jednak awarii uległ jego silnik. Po I wojnie światowej, w 1921 roku stanął na drugim stopniu podium wyścigu Targa Florio oraz odniósł zwycięstwo ww swojej klasie. Rok później w tym samym wyścigu był szósty, a w swojej klasie ponownie najlepszy. W 1923 Mercedes po raz pierwszy wziął udział w słynnym wyścigu Indianapolis 500. W kwalifikacjach Niemiec był dwudziesty, a wyścig ukończył na ósmej pozycji.
Po zakończeniu kariery został dyrektorem technicznym Daimler-Benz AG. Do 1942 roku kierował projektowaniem i rozwojem pojazdów, także wyścigowych.

</doc>
<doc id="3312304" url="https://pl.wikipedia.org/wiki?curid=3312304" title="Prince DeCystria">
Prince DeCystria

Prince DeCystria (ur. 13 grudnia 1898 roku w Paryżu, zm. 22 lutego 1943 roku w Paryżu) – francuski kierowca wyścigowy.
Kariera.
W swojej karierze DeCystria startował głównie w Stanach Zjednoczonych w mistrzostwach AAA Championship Car oraz towarzyszącym mistrzostwom słynnym wyścigu Indianapolis 500, będącym w latach 1923-1930 jednym z wyścigów Grandes Épreuves. W 1923 roku w wyścigu Indianapolis 500 uplasował się na dziewiątej pozycji.

</doc>
<doc id="3312309" url="https://pl.wikipedia.org/wiki?curid=3312309" title="Howdy Wilcox">
Howdy Wilcox

Howard Samuel „Howdy” Wilcox (ur. 24 czerwca 1889 roku w Crawfordsville, zm. 4 września 1923 roku w Tipton) – amerykański kierowca wyścigowy.
Kariera.
W swojej karierze Wilcox startował głównie w Stanach Zjednoczonych w mistrzostwach AAA Championship Car oraz towarzyszącym mistrzostwom słynnym wyścigu Indianapolis 500, będącym w latach 1923-1930 jednym z wyścigów Grandes Épreuves. W pierwszym sezonie startów, w 1910 roku odniósł jedno zwycięstwo. Z dorobkiem 200 punktów został sklasyfikowany na dziewiętnastej pozycji w klasyfikacji generalnej. Dwa lata później dwukrotnie stawał na podium. Uzbierane 254 punktów dało mu dziesiąte miejsce w klasyfikacji mistrzostw. W sezonie 1922 zakończył wyścig na torze Indianapolis Motor Speedway na dziewiątym miejscu, plasując się ostatecznie na szesnastej pozycji w klasyfikacji generalnej. W 1915 roku Amerykanin startował w Indy 500 z pole position. Nie zdołał jednak obronić pierwszej pozycji i dojechał do mety na siódmym miejscu. Z dorobkiem 790 punktów zakończył sezon mistrzostw na dwunastym miejscu, dwukrotnie stawając na podium. Rok później powtórzył wynik z poprzedniego sezonu w Indy 500. W mistrzostwach AAA Championship Car dwukrotnie stawał na podium, w tym raz na jego najwyższym stopniu. Z dorobkiem 618 punktów został sklasyfikowany na jedenastej pozycji w końcowej klasyfikacji kierowców. W 1919 roku wystartował w dwóch wyścigach mistrzostw i w obu stawał na podium, a w słynnym wyścigu na torze Indianapolis Motor Speedway był najlepszy. Uzbierane 1110 punktów dało mu tytuł mistrza serii. W kolejnych latach nie dojeżdżał do mety Indianapolis 500. Ostatnie zwycięstwo w wyścigu mistrzostw AAA odniósł w 1923 roku. Zginął w wypadku podczas wyścigu na torze Altoona Speedway.

</doc>
<doc id="3312310" url="https://pl.wikipedia.org/wiki?curid=3312310" title="Howard Wilcox">
Howard Wilcox

Howdy Wilcox

</doc>
<doc id="3312314" url="https://pl.wikipedia.org/wiki?curid=3312314" title="Raúl Riganti">
Raúl Riganti

Raúl Riganti (ur. 2 lutego 1893 roku w Buenos Aires, zm. 1 października 1970 roku w Buenos Aires) – argentyński kierowca wyścigowy.
Kariera.
W swojej karierze wyścigowej Riganti poświęcił się startom w Stanach Zjednoczonych, w mistrzostwach AAA Championship Car oraz w Argentynie. Wystartował w trzech wyścigach Indianapolis 500 (w 1923, 1933 oraz 1940), spośród których raz udało mu się osiągnąć linię mety. W 1933 uplasował się na czternastej pozycji. W Argentynie startował głównie w wyścigach długodystansowych. W 1926 zwyciężył w 500 Mile of Rafaela.

</doc>
<doc id="3312315" url="https://pl.wikipedia.org/wiki?curid=3312315" title="Raoul Riganti">
Raoul Riganti

Raúl Riganti

</doc>
<doc id="3312320" url="https://pl.wikipedia.org/wiki?curid=3312320" title="Rajdowe Mistrzostwa Świata 2015">
Rajdowe Mistrzostwa Świata 2015

Sezon Rajdowych Mistrzostw Świata 2015 był 43. sezonem Rajdowych Mistrzostw Świata (FIA World Rally Championship). Mistrzostwa składały się z trzynastu rajdów, rozgrywanych na czterech kontynentach. To najwyższa klasa międzynarodowych rajdów, zawodnicy rywalizowali w następujących konkurencjach: Rajdowe Mistrzostwa Świata FIA Kierowców i Producentów, WRC-2, WRC-3 i Junior WRC.
Sébastien Ogier i jego zespół Volkswagen Motorsport, obronili zdobyte mistrzostwa w ubiegłym sezonie.
W sezonie tym rozegrano również zawody Junior WRC, które obejmowały siedem rund: (Monte Carlo, Portugalia, Polska, Finlandia, Francja, Hiszpania i Wielka Brytania), uczestnicy mistrzostw musileli nominować sześć rund, w których zdobywali punkty. Są to zawody przewidziane dla kierowców do lat 28, którzy zasiedli w samochodach Citroën DS3 R3T. Mistrz JWRC otrzymał samochód Citroën DS3 R5, w którym wystartował w sześciu rundach WRC 2 w sezonie 2016.
W tym i następnym sezonie wszystkie transmitowane OS-y RMŚ było można oglądać na żywo w telewizji Polsat, która wykupiła prawa do transmisji rajdów WRC na dwa lata.
Kalendarz.
W trakcie trwania sezonu FFSA poinformowało, iż z przyczyn finansowych (zbyt małe wsparcie władz lokalnych) nie odbędzie się planowany na 11 rundę Rajd Francji Alzacja w jego miejsce zaplanowano w tym samym terminie Rajd Korsyki.
Zmiany w porównaniu z poprzednim sezonem
Zespoły i kierowcy.
Załogi WRC zgłoszone do klasyfikacji zespołowej.
Klasyfikacja generalna RMŚ 2015.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
Klasyfikacja zespołów fabrycznych.
Do klasyfikacji mistrza świata producentów w sezonie 2015 zaliczane było dziesięć pierwszych miejsc zajętych w rajdzie przez nominowane załogi i punktowane one były według zasady:

</doc>
<doc id="3312321" url="https://pl.wikipedia.org/wiki?curid=3312321" title="Jurij Zarudin">
Jurij Zarudin

Jurij Fiodorowicz Zarudin, właśc. "Zanudin" (ros. Юрий Фёдорович Зарудин (Занудин), ur. 15 maja 1923 we wsi Borodulicha (obecnie w obwodzie północnokazachstańskim), zm. 21 maja 2020) – Rosjanin, radziecki dowódca wojskowy, generał pułkownik, Bohater Związku Radzieckiego (1945).
Życiorys.
Do 1940 skończył 8 klas szkoły radzieckiej, w Armii Czerwonej służył od VII 1941. Skończył wojskową szkołę piechoty w Groznym, od XII 1941 żołnierz 58 Dywizji, od II 1942 na frontach II wojny światowej. Brał udział w moskiewskiej ofensywie w kierunku na Tuły, 22 kwietnia 1942 został ranny i odesłany do szpitala w Moskwie, po wyleczeniu walczył na Białorusi. VI-VIII 1944 jako starszy porucznik uczestniczył w Operacji Bagration, w której był dwa razy ranny. Za walki na Białorusi był dwukrotnie przedstawiany do uhonorowania tytułem Bohatera ZSRR; wyróżnił się 23 czerwca 1944 podczas przełamywania obrony nieprzyjaciela, niszcząc około plutonu niemieckich żołnierzy piechoty i odpierając wraz z kompanią piechoty kontratak niemieckiego czołgu, oraz 24 czerwca 1944, gdy kompania pod jego dowództwem rozgromiła garnizon przeciwnika we wsi Żewań (obecnie w rejonie miasta Gorki w obwodzie mohylewskim) i natychmiast sforsowała rzekę Basia, zajęła pierwsze okopy wroga, po czym przez 14 godzin bez przerwy odpierała kontrataki niemieckich czołgów i piechoty. Następnie jako jeden z pierwszych oddziałów sforsowała Dniepr i zajęła okopy wroga. Dekretem Prezydium Rady Najwyższej ZSRR z 24 marca 1945 „za wzorowe wykonywanie zadań bojowych zadań dowodzenia na froncie walki z niemiecko-faszystowskim najeźdźcą i przejawianie przy tym męstwa i bohaterstwa”, otrzymał tytuł Bohatera Związku Radzieckiego. Szlak bojowy zakończył pod Berlinem. W 1953 ukończył studia w Wojskowej Akademii Wojsk Pancernych i Zmechanizowanych, 1962 Wojskową Akademię Sztabu Generalnego, a 1970 i 1979 wyższe kursy przy tej akademii. Przez 4 lata dowodził pułkiem w Karpackim Okręgu Wojskowym, w 1956 brał udział w tłumieniu powstania na Węgrzech, w latach 1962-1973 w Dalekowschodnim Okręgu Wojskowym dowodził dywizją, korpusem i armią. 1973-1978 I zastępca dowódcy Leningradzkiego Okręgu Wojskowego, 14 lutego 1978 mianowany generałem pułkownikiem. Od lutego 1978 do listopada 1984 dowódca Północnej Grupy Wojsk stacjonującej w PRL. IX 1984 - XI 1985 I zastępca głównodowodzącego wojskami Południowego Kierunku (w Baku). Od listopada 1985 do grudnia 1985 główny doradca wojskowy ZSRR w Wietnamie, następnie na emeryturze. Deputowany do Rady Najwyższej ZSRR 10 i 11 kadencji (1979-1989).

</doc>
<doc id="3312322" url="https://pl.wikipedia.org/wiki?curid=3312322" title="Phalaenopsis lueddemanniana">
Phalaenopsis lueddemanniana

Phalaenopsis lueddemanniana – gatunek rośliny z rodziny storczykowatych ("Orchidaceae"). Występuje na Filipinach. Kwitnie od kwietnia do września. Gatunek wykorzystywany jest w hodowli storczyków do uzyskiwania odmian uprawnych o kwiatach paskowanych, a z użyciem odmian także o kwiatach białych z barwną warżką oraz żółtych. Okwiat po zapyleniu zielenieje i pełni funkcję asymilacyjną. 
Systematyka.
Gatunek klasyfikowany do podrodzaju "Polychilos" i sekcji "Amboinenses".

</doc>
<doc id="3312324" url="https://pl.wikipedia.org/wiki?curid=3312324" title="Gęsinowy Szlak Kulinarny">
Gęsinowy Szlak Kulinarny

Kujawsko-Pomorski Gęsinowy Szlak Kulinarny – turystyczny szlak kulturowy, budowany na terenie województwa kujawsko-pomorskiego. Jedyny w Polsce szlak poświęcony mięsu gęsi (gęsinie).
Ideą powstania szlaku było podtrzymanie na terenie województwa staropolskiej tradycji serwowania i spożywania gęsiny. Obszar województwa kujawsko-pomorskiego jest jednym z najważniejszych w Polsce terenów hodowli gęsi, m.in. cenionej przez smakoszy białej gęsi kołudzkiej. Tutejsza gęsina posiada wysokie walory smakowe i odżywcze. Projekt budowy szlaku jest realizowany przez Kujawsko-Pomorską Organizację Turystyczną w ramach projektu "Kujawsko-Pomorskie – lubię tu jeść". Współfinansuje go Ministerstwo Sportu i Turystyki, a patronatu udzielił Kujawsko-Pomorski Urząd Marszałkowski. Na szlaku znajdują się restauracje, hotele i minibrowary w następujących miejscowościach: Bydgoszcz, Bysław, Chełmno, Ostromecko, Pawłówek, Ślesin, Świecie, Toruń i Włocławek.

</doc>
<doc id="3312325" url="https://pl.wikipedia.org/wiki?curid=3312325" title="ES64P">
ES64P



</doc>
<doc id="3312326" url="https://pl.wikipedia.org/wiki?curid=3312326" title="ES64F">
ES64F



</doc>
<doc id="3312327" url="https://pl.wikipedia.org/wiki?curid=3312327" title="ES64U2">
ES64U2



</doc>
<doc id="3312328" url="https://pl.wikipedia.org/wiki?curid=3312328" title="ES64U4">
ES64U4



</doc>
<doc id="3312334" url="https://pl.wikipedia.org/wiki?curid=3312334" title="Aleksandr Kowtunow">
Aleksandr Kowtunow

Aleksandr Wasiljewicz Kowtunow (ros. Александр Васильевич Ковтунов, ur. 12 kwietnia 1933 we wsi Łucenkowo w rejonie aleksiejewskim w obwodzie biełgorodzkim, zm. 14 września 2009 w Moskwie) – radziecki dowódca wojskowy, generał pułkownik, kandydat nauk wojskowych.
Życiorys.
Podczas okupacji przebywał 1942-1943 w obwodzie ługańskim. 1951 ukończył Suworowską Szkołę Wojskową w Kijowie, 1953 Wyższą Ogólnowojskową Szkołę Oficerską w Odessie, 1964 Akademię Wojskową im. Frunzego w Moskwie, następnie Akademię Sztabu Generalnego im. Woroszyłowa. 1953-1959 dowódca plutonu i kompanii w Dalekowschodnim Okręgu Wojskowym, 1959 dowódca kompanii w Nadbałtyckim Okręgu Wojskowym, 1962 dowódca oddziału szkolnego, 1964-1966 dowódca batalionu zmechanizowanego, 1966-1967 szef sztabu 172 Gwardyjskiego Pułku Zmechanizowanego 39 Gwardyjskiej Dywizji Zmechanizowanej, 1967-1970 dowódca 174 Gwardyjskiego Pułku Zmechanizowanego 57 Gwardyjskiej Dywizji Zmechanizowanej i szef sztabu tej dywizji w Grupie Wojsk Radzieckich w Niemczech, 1972-1975 dowódca dywizji zmechanizowanej w Zakaukaskim Okręgu Wojskowym, 1975 dowódca korpusu w Odeskim Okręgu Wojskowym, 1976 dowódca korpusu w Centralnej Grupie Wojsk, 1978 dowódca i członek Rady Wojskowej Armii Zachodniego Okręgu Wojskowego, 1983-1984 szef sztabu - I zastępca dowódcy wojsk Środkowoazjatyckiego Okręgu Wojskowego, 1984-1987 dowódca Północnej Grupy Wojsk stacjonującej w PRL. 1987-1989 dowódca wojsk Środkowoazjatyckiego Okręgu Wojskowego, 1989-1922 głównodowodzący wojskami Dalekiego Wschodu, 1992-1993 w dyspozycji dowódcy Wojsk Lądowych. 1979-1983 deputowany do Rady Najwyższej Azerbejdżańskiej SRR, 1985-1987 deputowany do Rady Najwyższej Białoruskiej SRR, 1987-1989 deputowany do Rady Najwyższej ZSRR, 1988 delegat na XIX konferencję KPZR, 1990-1993 ludowy deputowany Rosji, 1993 doradca premiera Federacji Rosyjskiej, delegat na XXV Zjazd Komunistycznej Partii Ukrainy, delegat na XXVIII Zjazd KPZR.

</doc>
<doc id="3312335" url="https://pl.wikipedia.org/wiki?curid=3312335" title="Czarne skrzydła (powieść)">
Czarne skrzydła (powieść)

Czarne skrzydła – dwuczęściowa powieść Juliusza Kaden-Bandrowskiego wydana w latach 1928-1929.
Charakterystyka.
Pierwsza jej wersja ukazała się w prasie w latach 1925-1926; w wersji książkowej z lat 1928-1929 autor dokonał wielu zmian. Powieść składa się z dwóch części: "Lenora" i "Tadeusz". Utwór utrzymany w poetyce ekspresjonizmu łączy w sobie elementy reportażu, politycznej karykatury i pamfletu.
Fabuła powieści nawiązuje do rzeczywistej katastrofy górniczej, która w 1923 wydarzyła się w kopalni Reden w Dąbrowie Górniczej (w utworze – jako Osada Górnicza). Powstanie utworu poprzedzone zostało dłuższymi, wnikliwymi studiami środowiskowymi: pisarz miał okazję osobiście poznać warunki życia górników i miejscowe stosunki społeczne, gdy na przełomie 1923 i 1924 spędził kilka miesięcy w Zagłębiu Dąbrowskim i na Śląsku, nie tylko stykając się z górnikami w pracy i w warunkach domowych, ale uczestnicząc też w zebraniach związkowych. Zebrany tak materiał nadaje walor autentyzmu bohaterom i wydarzeniom powieści, a samemu utworowi – cechę dokumentu literackiego i historycznego. 
Powieść przedstawia konflikty między robotnikami i działaczami ruchu socjalistycznego a właścicielami i zarządcami kopalń. Głównym wątkiem fabularnym są jednak tragiczne dzieje romansu Tadeusza (byłego legionisty i syna socjalistycznego posła) oraz Leonory, prostej dziewczyny pracującej w kopalni. Powieść ukazuje też wiele ówczesnych postaci autentycznych. Choć stanowi oskarżenie dzikiego kapitalizmu, autor nie opowiada się jednoznacznie po żadnej ze stron sporu. Krytykuje zarówno przedstawicieli obcego kapitału i polską administrację, jak i miejscowych działaczy PPS. Mimo odwoływania się do śląskich realiów, utwór jest zarazem parabolą ukazującą konflikty pomiędzy ideologią, polityką i praktyką życia, losem zbiorowości a jednostką.
W 1962 na podstawie powieści powstał film "Czarne skrzydła" w reżyserii Ewy i Czesława Petelskich.

</doc>
<doc id="3312336" url="https://pl.wikipedia.org/wiki?curid=3312336" title="Christian Lautenschlager">
Christian Lautenschlager

Christian Friedrich Lautenschlager (ur. 13 kwietnia 1877 roku w Magstadt, zm. 3 kwietnia 1954 roku w Untertürkheim) – niemiecki kierowca wyścigowy.
Kariera.
W 1899 roku Lautenschlager rozpoczął pracę mechanika samochodowego w fabryce Gottlieba Daimlera. Tam wypracował sobie pozycję kierowcy testowego oraz mechanika samochodów wyścigowych. W 1908 roku Niemiec dostał szanse startów samochodem Mercedesa w wyścigach Grand Prix. W tym samym roku odniósł swoje pierwsze zwycięstwo - wygrał Grand Prix Francji 1908. Rok później powrócił do fabryki i w wyścigach startował tylko okazjonalnie. Takim okazjonalnym startem miał być wyścig o Grand Prix Francji 1914, który ostatecznie przyniósł mu wielką sławę. Tenże wyścig jest uważany za jeden z najwspanialszych wyścigów w historii Grand Prix. Na 18 okrążeniu wyścigu Niemiec wyprzedził Peugeota Georgesa Boillota, który utrzymał prowadzenie do końca wyścigu. Po I wojnie światowej Lautenschlager nie odnosił znaczących sukcesów. W 1922 roku wyścig Targa Florio ukończył na dziesiątej pozycji. W 1923 roku Niemiec był członkiem trzyosobowego zespołu Mercedesa podczas wyścigu Indianapolis 500. Jednak miał wypadek na czternastym okrążeniu. W kolejnym sezonie nie odnosił zwycięstw i zdecydował się na zakończenie kariery wyścigowej.

</doc>
<doc id="3312337" url="https://pl.wikipedia.org/wiki?curid=3312337" title="Ministerstwo Spraw Wewnętrznych (Izrael)">
Ministerstwo Spraw Wewnętrznych (Izrael)

Ministerstwo Spraw Wewnętrznych Izraela (hebr.: שַׂר הַפְּנִים, "Sar HaPnim") − izraelskie ministerstwo nadzorujące działalność organów odpowiedzialnych za utrzymywanie w państwie bezpieczeństwa i porządku publicznego.
Od 24 stycznia 2023 obowiązki ministra pełni Micha’el Malki’eli z partii Szas.
Najdłużej funkcję ministra pełnił Chajjim Mosze Szapira − przeszło 14 lat.
Ministrowie.
Lista ministrów spraw wewnętrznych Izraela od 1948 roku:

</doc>
<doc id="3312338" url="https://pl.wikipedia.org/wiki?curid=3312338" title="Grand Prix Francji 1923">
Grand Prix Francji 1923

Grand Prix Francji 1923 (oryg. XVII Grand Prix de l'Automobile Club de France) – jeden z wyścigów Grand Prix rozegranych w 1923 roku oraz drugi spośród tzw. Grandes Épreuves.
Wyniki.
Wyścig.
Źródło: teamdan.com
Najszybsze okrążenie.
Źródło: teamdan.com

</doc>
<doc id="3312347" url="https://pl.wikipedia.org/wiki?curid=3312347" title="Gorzkie dziedzictwo">
Gorzkie dziedzictwo

Gorzkie dziedzictwo (hiszp. "Llovizna") – wenezuelska telenowela z 1997 roku wyemitowana przez RCTV. W rolach głównych Scarlet Ortiz i Luis Fernández.
Imię głównej bohaterki "Llovizna" to nazwa wodospadu w Wenezueli, który łączy rzeki Orinoko i Caroní. Llovizna pogodziła dwóch zwaśnionych braci, którzy byli w niej zakochani. Imiona tych braci stanowią nawiązanie do nazw rzek, które łączy wodospad Llovizna.
Wersja polska.
W Polsce telenowela była emitowana po dwa odcinki po około 20 minut, liczyła zatem 290 odcinków. Serial emitowany był w paśmie wspólnym TV lokalnych (TVP Regionalna) w latach 1998-1999.

</doc>
<doc id="3312348" url="https://pl.wikipedia.org/wiki?curid=3312348" title="Ścieżka Umarłych">
Ścieżka Umarłych



</doc>
<doc id="3312349" url="https://pl.wikipedia.org/wiki?curid=3312349" title="Umarli z Dunharrow">
Umarli z Dunharrow



</doc>
<doc id="3312351" url="https://pl.wikipedia.org/wiki?curid=3312351" title="Pontificia Academia Latinitatis">
Pontificia Academia Latinitatis



</doc>
<doc id="3312353" url="https://pl.wikipedia.org/wiki?curid=3312353" title="Grodziczno (gromada)">
Grodziczno (gromada)

Grodziczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grodziczno z siedzibą GRN w Grodzicznie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Grodziczno, Linowiec, Lorki, Montowo, Nowe Grodziczno, Kuligi i Zajączkowo ze zniesionej gminy Grodziczno w tymże powiecie. Dla gromady ustalono 25 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowomiejskim reaktywowano gminę Grodziczno.

</doc>
<doc id="3312354" url="https://pl.wikipedia.org/wiki?curid=3312354" title="Kurzętnik (gromada)">
Kurzętnik (gromada)

Grodziczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kurzętnik z siedzibą GRN w Kurzętniku utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Krzemieniewo, Kurzętnik i Lipowiec oraz obszary spółdzielni produkcyjnej leżącej na obszarze gromad Bratuszewo i Brzozie Lubawskie ze zniesionej gminy Kurzętnik w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Kurzętnik włączono obszar zniesionej gromady Nielbark w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowomiejskim reaktywowano gminę Kurzętnik.

</doc>
<doc id="3312355" url="https://pl.wikipedia.org/wiki?curid=3312355" title="Nowe Miasto (gromada w powiecie nowomiejskim)">
Nowe Miasto (gromada w powiecie nowomiejskim)

Nowe Miasto (planowana lecz nie wdrożona nazwa: "Pacołtowo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowe Miasto z siedzibą GRN w mieście Nowym Mieście Lubawskim (nie wchodzącym w jej skład) utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Gwiździny, Pacołtowo i Tylice ze zniesionej gminy Nowe Miasto-wieś w tymże powiecie. Dla gromady ustalono 19 członków gromadzkiej rady narodowej. Gromada powstała w miejsce planowanej "gromady Pacołtowo" z siedzibą w Pacołtowie (obecnie "Pacółtowo").
31 grudnia 1961 do gromady Nowe Miasto włączono wsie Brajan, Kaczek i Nawra, przysiółek Łąki Bratjańskie oraz osadę Mazanowo ze zniesionej gromady Bratjan w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowomiejskim reaktywowano gminę Nowe Miasto Lubawskie.

</doc>
<doc id="3312356" url="https://pl.wikipedia.org/wiki?curid=3312356" title="Pacołtowo (gromada)">
Pacołtowo (gromada)



</doc>
<doc id="3312359" url="https://pl.wikipedia.org/wiki?curid=3312359" title="Gromada Nowe Miasto Lubawskie">
Gromada Nowe Miasto Lubawskie



</doc>
<doc id="3312361" url="https://pl.wikipedia.org/wiki?curid=3312361" title="Krotoszyny (gromada)">
Krotoszyny (gromada)

Krotoszyny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krotoszyny z siedzibą GRN w Krotoszynach utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Bielice, Czachówki, Fitowo i Krotoszyny ze zniesionej gminy Krotoszyny oraz Tartak Biskupiec z dotychczasowej gromady Łąkorz ze zniesionej gminy Łąkorz w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Krotoszyny włączono obszar zniesionej gromady Szwarcenowo w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312363" url="https://pl.wikipedia.org/wiki?curid=3312363" title="Bratjan (gromada)">
Bratjan (gromada)

Bratjan – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bratjan z siedzibą GRN w Bratjanie (obecna pisownia "Bratian") utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Bratjan i Nawra ze zniesionej gminy Nowe Miasto-wieś oraz obszar dotychczasowej gromady Nowy Dwór Bratjański ze zniesionej gminy Nowy Dwór Bratjański w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Nowe Miasto (wsie Brajan, Kaczek i Nawra, przysiółek Łąki Bratjańskie oraz osadę Mazanowo) i Gryźliny (wieś Nowy Dwór Bratjański) w tymże powiecie.

</doc>
<doc id="3312364" url="https://pl.wikipedia.org/wiki?curid=3312364" title="Gromada Bratian">
Gromada Bratian



</doc>
<doc id="3312365" url="https://pl.wikipedia.org/wiki?curid=3312365" title="Nielbark (gromada)">
Nielbark (gromada)

Nielbark – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nielbark z siedzibą GRN w Nielbarku utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Nielbark, Bratuszewo i Brzozie Lubawskie (bez obszarów spółdzielni produkcyjnej leżącej na obszarze gromad Bratuszewo i Brzozie Lubawskie) ze zniesionej gminy Kurzętnik w powiecie nowomiejskim w woj. olsztyńskim, a także miejscowość Kaługa z dotychczasowej gromady Zastawie ze zniesionej gminy Pokrzydowo w powiecie brodnickim w woj. bydgoskim. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Kurzętnik w tymże powiecie.

</doc>
<doc id="3312366" url="https://pl.wikipedia.org/wiki?curid=3312366" title="Wielkie Bałówki (gromada)">
Wielkie Bałówki (gromada)

Wielkie Bałówki (od 1 VIII 1958 "Tereszewo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wielkie Bałówki z siedzibą GRN w Wielkich Bałówkach utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Otręba, Tereszewo, Tomaszewo i Wielkie Bałówki ze zniesionej gminy Marzęcice w powiecie nowomiejskim w woj. olsztyńskim, a także obszary dotychczasowych gromad Szafarnia, Kąciki i Czyste Błota oraz obszar obrębu Tęgowiec ze zniesionej gminy Pokrzydowo w powiecie brodnickim w woj. bydgoskim. Dla gromady ustalono 22 członków gromadzkiej rady narodowej.
1 stycznia 1957 z gromady Wielkie Bałówki wyłączono wieś Czyste Błota i kolonię Tęgowiec, włączając je do gromady Pokrzydowo w powiecie brodnickim w woj. bydgoskim.
Gromadę zniesiono 1 sierpnia 1958 w związku z przeniesieniem siedziby GRN z Wielkich Bałówek do Tereszewa i zmianą nazwy jednostki na "gromada Tereszewo".

</doc>
<doc id="3312367" url="https://pl.wikipedia.org/wiki?curid=3312367" title="Byszwałd (gromada)">
Byszwałd (gromada)

Byszwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Byszwałd z siedzibą GRN w Byszwałdzie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Byszwałd i Losy ze zniesionej gminy Lubawa oraz obszar dotychczasowej gromady Kazanice ze zniesionej gminy Rożental w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Fijewo (wsie Byszwałd, Raczek i Losy) i Rożental (wieś Kazanice) w tymże powiecie.

</doc>
<doc id="3312369" url="https://pl.wikipedia.org/wiki?curid=3312369" title="Złotowo (gromada)">
Złotowo (gromada)

Złotowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Złotowo z siedzibą GRN w Złotowie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki wszedł obszar dotychczasowej gromady Złotowo ze zniesionej gminy Prątnica oraz obszar dotychczasowej gromady Wałdyki ze zniesionej gminy Rożental w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Fijewo (wsie Złotowo i Lubstyn) i Rożental (wieś Wałdyki) w tymże powiecie.

</doc>
<doc id="3312370" url="https://pl.wikipedia.org/wiki?curid=3312370" title="NBA Development League Rookie of the Year Award">
NBA Development League Rookie of the Year Award

National Basketball Association Development League Rookie of the Year – jest nagrodą NBA Development League (NBADL) przyznawaną corocznie najlepszemu debiutantowi sezonu. Jest przyznawana od sezonu 2001/02. W latach 2001–2005 liga nazywała się National Basketball Development League (NBDL). Przed rozpoczęciem sezonu 2005/06 jej nazwa została zmieniona na NBA Development League, aby lepiej uwidocznić jej powiązanie z ligą NBA. Służy ona bowiem NBA, jako liga do rozwoju młodych zawodników.
Na najlepszego debiutanta głosują trenerzy wszystkich zespołów ligi. Zwycięzca otrzymuje statuetkę w trakcie rozgrywek play-off.
Pierwszym debiutantem roku został Fred House z North Charleston Lowgators. Notował średnio 13,4 punktu, 4,5 zbiórki oraz 2,5 przechwytu. Uwzględniając pozycje, na których występują zawodnicy, obrońcy sięgali po nagrodę dla najlepszego debiutanta sześciokrotnie, natomiast skrzydłowi – pięciokrotnie. Do tej pory nie uzyskał jej żaden środkowy.

</doc>
<doc id="3312371" url="https://pl.wikipedia.org/wiki?curid=3312371" title="D-League Rookie of the Year">
D-League Rookie of the Year



</doc>
<doc id="3312372" url="https://pl.wikipedia.org/wiki?curid=3312372" title="Łąkorz (gromada)">
Łąkorz (gromada)

Łąkorz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łąkorz z siedzibą GRN w Łąkorzu utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki wszedł obszar dotychczasowej gromady Łąkorz ze zniesionej gminy Łąkorz w tymże powiecie. Dla gromady ustalono 12 członków gromadzkiej rady narodowej.
31 grudnia 1961 do gromady Łąkorz włączono obszary zniesionych gromad Lipinki Rywałdzik w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312373" url="https://pl.wikipedia.org/wiki?curid=3312373" title="Marzęcice (gromada)">
Marzęcice (gromada)

Marzęcice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Marzęcice z siedzibą GRN w Marzęcicach utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Kamionka, Marzęcice, Małe Bałówki, Mikołajki i Wawrowice ze zniesionej gminy Marzęcice w tymże powiecie. Dla gromady ustalono 16 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312374" url="https://pl.wikipedia.org/wiki?curid=3312374" title="Mroczno (gromada)">
Mroczno (gromada)

Mroczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mroczno z siedzibą GRN w Mrocznie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Mroczno, Mroczenko, Sugajenko, Boleszyn i Kowaliki ze zniesionej gminy Mroczno w tymże powiecie. Dla gromady ustalono 25 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312375" url="https://pl.wikipedia.org/wiki?curid=3312375" title="Prątnica (gromada)">
Prątnica (gromada)

Prątnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prątnica z siedzibą GRN w Prątnicy utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Prątnica, Omule, Szczepankowo i Świniarc ze zniesionej gminy Prątnica w tymże powiecie. Dla gromady ustalono 16 członków gromadzkiej rady narodowej.
31 grudnia 1961 do gromady Prątnica włączono obszar zniesionej gromady Łążyń w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312376" url="https://pl.wikipedia.org/wiki?curid=3312376" title="Rożental (gromada w powiecie nowomiejskim)">
Rożental (gromada w powiecie nowomiejskim)

Rożental – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rożental z siedzibą GRN w Rożentalu utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Rożental, Zielkowo, Gierłoż Polska, Pomierki i Grabowo ze zniesionej gminy Rożental w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Rożental włączono wieś Wałdyki ze zniesionej gromady Złotowo oraz wieś Kazanice ze zniesionej gromady Byszwałd w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312377" url="https://pl.wikipedia.org/wiki?curid=3312377" title="Gryźliny (gromada w powiecie nowomiejskim)">
Gryźliny (gromada w powiecie nowomiejskim)

Gryźliny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gryźliny z siedzibą GRN w Gryźlinach utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Bagno, Chrośle, Gryźliny, Jamielnik i Radomno ze zniesionej gminy Nowy Dwór Bratjański w tymże powiecie. Dla gromady ustalono 19 członków gromadzkiej rady narodowej.
31 grudnia 1961 do gromady Gryźliny włączono wieś Nowy Dwór Bratjański ze zniesionej gromady Bratjan w tymże powiecie.
22 grudnia 1971 do gromady Gryźliny włączono obszar zniesionej gromady Skarlin w tymże powiecie.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Gryźliny

</doc>
<doc id="3312378" url="https://pl.wikipedia.org/wiki?curid=3312378" title="Fijewo (gromada w powiecie nowomiejskim)">
Fijewo (gromada w powiecie nowomiejskim)

Fijewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Fijewo z siedzibą GRN w Fijewie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Fijewo, Tuszewo i Mortęgi ze zniesionej gminy Lubawa-wieś w tymże powiecie. Dla gromady ustalono 10 członków gromadzkiej rady narodowej.
31 grudnia 1961 do gromady Fijewo włączono wsie Złotowo i Lubstyn ze zniesionej gromady Złotowo oraz wsie Byszwałd, Raczek i Losy ze zniesionej gromady Byszwałd w tymże powiecie.
22 grudnia 1971 do gromady Fijewo włączono obszar zniesionej gromady Sampława w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312379" url="https://pl.wikipedia.org/wiki?curid=3312379" title="Skarlin (gromada)">
Skarlin (gromada)

Skarlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skarlin z siedzibą GRN w Skarlinie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Lekarty i Skarlin ze zniesionej gminy Nowy Dwór Bratjański w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 22 grudnia 1971, a jej obszar włączono do gromady Gryźliny w tymże powiecie.

</doc>
<doc id="3312380" url="https://pl.wikipedia.org/wiki?curid=3312380" title="Sampława (gromada)">
Sampława (gromada)

Sampława – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sampława z siedzibą GRN w Sampławie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Sampława, Ludwichowo, Rakowice i Targowisko ze zniesionej gminy Lubawa-wieś w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 22 grudnia 1971, a jej obszar włączono do gromady Fijewo w tymże powiecie.

</doc>
<doc id="3312381" url="https://pl.wikipedia.org/wiki?curid=3312381" title="Szwarcenowo (gromada)">
Szwarcenowo (gromada)

Szwarcenowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szwarcenowo z siedzibą GRN w Szwarcenowie utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Szwarcenowo i Wonna ze zniesionej gminy Krotoszyny w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Krotoszyny w tymże powiecie.

</doc>
<doc id="3312382" url="https://pl.wikipedia.org/wiki?curid=3312382" title="Lipinki (gromada w powiecie nowomiejskim)">
Lipinki (gromada w powiecie nowomiejskim)

Lipinki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipinki z siedzibą GRN w Lipinkach utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Lipinki, Mierzyn, Sumin i Sędzice oraz miejscowość Osa z dotychczasowej gromady Rywałdzik ze zniesionej gminy Łąkorz w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Łąkorz w tymże powiecie.

</doc>
<doc id="3312383" url="https://pl.wikipedia.org/wiki?curid=3312383" title="Rywałdzik (gromada)">
Rywałdzik (gromada)

Rywałdzik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rywałdzik z siedzibą GRN w Rywałdziku utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Osetno, Ostrowite i Rywałdzik oraz miejscowość Wardęgowo z dotychczasowej gromady Lipinki ze zniesionej gminy Łąkorz w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Łąkorz w tymże powiecie.

</doc>
<doc id="3312384" url="https://pl.wikipedia.org/wiki?curid=3312384" title="Łążyń (gromada)">
Łążyń (gromada)

Łążyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łążyń z siedzibą GRN w Łążyniu (w obecnym brzmieniu "Łążyn") utworzono – jako jedną z 8759 gromad na obszarze Polski – w powiecie nowomiejskim w woj. olsztyńskim na mocy uchwały nr 20 WRN w Olsztynie z dnia 4 października 1954. W skład jednostki weszły obszary dotychczasowych gromad Łążyń, Rumienica, Gutowo i Zwiniarz ze zniesionej gminy Prątnica w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Prątnica w tymże powiecie.

</doc>
<doc id="3312386" url="https://pl.wikipedia.org/wiki?curid=3312386" title="Rudzienice (gromada)">
Rudzienice (gromada)

Rudzienice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudzienice z siedzibą GRN w Rudzienicach utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Kałduny, Frednowy, Gromoty, Nowa Wieś i Rudzienice ze zniesionej gminy Rudzienice w tymże powiecie. Dla gromady ustalono 24 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 z gromady Rudzienice wyłączono wieś Nowa Wieś, włączając ją do znoszonej gromady Wikielec w tymże powiecie; do gromady Rudzienice włączono natomiast obszar zniesionej gromady Franciszkowo, a także wsie Makowo, Sąpy, Tynwałd i Wilczany, osady Kalitka, Jażdżówki i Jezierzyce oraz leśniczówkę Kalitka ze zniesionej gromady Tynwałd – w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie iławskim – reaktywowano gminę Rudzienice.

</doc>
<doc id="3312387" url="https://pl.wikipedia.org/wiki?curid=3312387" title="Biskupiec (gromada w powiecie iławskim)">
Biskupiec (gromada w powiecie iławskim)

Biskupiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biskupiec z siedzibą GRN w Biskupcu utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Biskupiec i Piotrowice ze zniesionej gminy Kisielice w tymże powiecie. Dla gromady ustalono 19 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Biskupiec włączono obszar zniesionej gromady Podlasek w tymże powiecie.
22 grudnia 1971 do gromady Biskupiec włączono miejscowość Trupel ze zniesionej gromady Jędrychowo w tymże powiecie.
Gromada przetrwała do końca 1972 roku, czyli do kolejnej reformy gminnej, po czym obszar zniesionej gromady Biskupiec wszedł w skład powiatu nowomiejskiego w tymże województwie, w którym to 1 stycznia 1973 utworzono gminę Biskupiec.

</doc>
<doc id="3312388" url="https://pl.wikipedia.org/wiki?curid=3312388" title="Gromada Biskupiec (powiat suski)">
Gromada Biskupiec (powiat suski)



</doc>
<doc id="3312392" url="https://pl.wikipedia.org/wiki?curid=3312392" title="Linda Lewis">
Linda Lewis

Linda Lewis – amerykańska brydżystka, World Master (WBF).
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3312393" url="https://pl.wikipedia.org/wiki?curid=3312393" title="Iwan Sołoniewicz">
Iwan Sołoniewicz

Iwan Łukjanowicz Sołoniewicz, ros. Иван Лукьянович Солоневич (ur. 1 listopada 1891 w Ciechanowcu, zm. 24 kwietnia 1953 w Montevideo) – rosyjski emigracyjny sportowiec, dziennikarz, publicysta, pisarz, działacz polityczno-społeczny.
Początkowo uczył się w gimnazjum w Grodnie, gdzie należał do polskiego „Sokoła”. Próbował zorganizować rosyjski oddział „Sokoła”, ale wkrótce organizacja rozpadła się. Następnie przeniósł się do Wilna, gdzie ukończył w 1912 roku ukończył gimnazjum. Podczas nauki pomagał ojcu w pracy dziennikarskiej, po czym sam zaczął pisać artykuły sportowe do gazety „Siewiero-Zapadnaja żyzń”. Od jesieni 1913 roku rozpoczął studia prawnicze na uniwersytecie w Petersburgu. W tym czasie pełnił funkcję sekretarza redakcji gazety „Siewiero-Zapadnaja żyzń”. Ponadto należał do Stowarzyszenia Sportowego „Sanitas”. Grał w piłkę nożną. Współtworzył w Mińsku rosyjski „Sokół”. Po wybuchu I wojny światowej zwolniono go ze studiów. Krótko pracował jako urzędnik państwowy w Grodnie, a następnie został dziennikarzem miejscowej gazety „Grodnienskije gubiernskije wiedomosti”. Od lutego 1915 roku był redaktorem gazety „Siewiero-Zapadnaja żyzń”, która wychodziła w tym czasie w Mińsku. We wrześniu tego roku z powodu sytuacji na froncie gazetę zlikwidowano. W tej sytuacji Sołoniewicz został dziennikarzem gazety „Nowoje wriemia”. Poza tym pisał artykuły do pism petersburskich. W 1916 roku został zmobilizowany do armii rosyjskiej. Służył w batalionie zapasowym lejbgwardii Pułku Keksholmskiego. Nie trafił jednak na front ze względu na problemy zdrowotne, niosąc służbę w warsztatach na tyłach. W styczniu 1917 roku zwolniono go z armii. W lutym tego roku powrócił na studia. Ponadto z powrotem został dziennikarzem gazety „Nowoje wriemia”. Po rewolucji lutowej 1917 roku zajmował się różnymi zajęciami (m.in. był członkiem milicji studenckiej). W ten sposób nawiązał kontakty z rosyjskim kontrwywiadem. Podczas tzw. puczu korniłowskiego latem 1917 roku zwrócił się do atamana Aleksandra Dutowa z propozycją pomocy ze strony oddziałów studenckich.
Po rewolucji bolszewickiej wyjechał do Kijowa, gdzie związał się z Białymi. Współpracował ze służbami wywiadowczymi, wypełniając różne tajne misje. Od września 1919 roku pracował w gazecie „Wieczernije ogni”. Pod koniec 1919 roku przeniósł się do Odessy, gdzie znalazł pracę w redakcji gazety „Syn Otieczestwa”. Podczas ewakuacji wojsk Białych generała Antona Denikina na Krym w styczniu 1920 roku zachorował na tyfus, w związku z czym pozostał w zajętym przez bolszewików mieście. Zaangażował się w działalność tajnej grupy antybolszewickiej, wykrytej przez Czeka w czerwcu tego roku. Sołoniewicz trafił do więzienia, ale wypuszczono go trzy miesiące później. Następnie przybył do Ananjewa w rejonie Odessy, gdzie wraz z bratem zorganizował trupę cyrkową. Latem 1921 roku powrócił do Odessy, zostając robotnikiem. W 1922 roku objął funkcję instruktora w spółdzielni 51 Dywizji Strzeleckiej. Jednocześnie kierował faktycznie pierwszym odeskim klubem sportowym. Był następnie instruktorem sportowym w odeskim aprowizacyjnym komitecie gubernialnym i instruktorem kultury fizycznej w odeskiej radzie kultury fizycznej. Od 1924 roku pisał artykuły w miejscowych gazetach „Krasnyj sport” i „Wiestnik fiziczeskoj kultury”. Jesienią 1925 roku został przewodniczącym sekcji lekkoatletycznej komitetu naukowo-technicznego wyższej rady kultury fizycznej w Moskwie. Ponadto zajmował się fotoreportażem. Pisał artykuły do prasy sportowej. Był autorem kilku prac dotyczących tematyki sportu. W 1930 roku objął funkcję inspektora kultury fizycznej w stowarzyszeniu spółdzielczości przemysłowej. Odbył wiele podróży służbowych po całym ZSRR, które opisywał w reportażach.
We wrześniu 1932 roku próbował zbiec ze Związku Radzieckiego przez granicę z Finlandią, ale nie udało mu się. Podczas kolejnej próby rok później został schwytany przez OGPU w rejonie Murmańska. Po procesie skazano go na karę ośmiu lat łagrów. Osadzony został w obozie w Karelii, skąd udało mu się zbiec latem 1934 roku, co wywołało duże poruszenie wśród „białej” emigracji rosyjskiej.
Początkowo został robotnikiem w porcie w Helsinkach. Od stycznia 1935 roku zaczął pisać artykuły do miejscowego pisma rosyjskiego „Poslednije nowosti”. Potem jego artykuły były publikowane w coraz większej liczbie prasy emigracyjnej. W 1936 roku wyjechał do Bułgarii z pomocą działaczy Rosyjskiego Związku Ogólnowojskowego (ROWS). Stworzył gazetę „Gołos Truda”, przemianowanej na „Gołos Rossii”. Ponadto założył tzw. ruch sztabskapitanów, głoszący hasło walki z bolszewizmem, ale odrzucający działalność polityczną. Pod koniec 1936 roku podjął współpracę z oddziałem propagandy Rosyjskiego Ruchu Narodowego i Społecznego (RNSD). Opublikował pracę programową pt. „Biełaja impierija”. W tym samym czasie we współpracy z Narodowym Związkiem Pracujących (NTS) wydał swoją książkę pt. "Rossija w koncłagierie". Sowieci prowadzili od samego początku pobytu Sołoniewicza na emigracji akcję dyskredytacji jego osoby, której kulminacją była nieudana próba zabicia za pomocą przysłanej paczki z bombą w lutym 1938 roku. W tej sytuacji przeniósł się on do Niemiec, gdzie prowadził liczne wykłady i odczyty. Wsparł utworzenie Narodowego Frontu Rosyjskiego, grupującego różne rosyjskie ugrupowania emigracyjne. Popierał głowę Rosyjskiego Domu Imperatorskiego Wielkiego Księcia Władimira Kiriłłowicza. Na przełomie 1939 i 1940 roku prowadził prace nad główną publikacją jego życia, która nosiła tytuł "Narodnaja monarchija". Propagował w niej ideę rosyjskiej
samodzierżawnej monarchii, krytykując nie tylko socjalizm, ale ogólnie próby zorganizowania życia państwowego Rosji według zagranicznych ustrojów. Po ataku wojsk niemieckich na ZSRR 22 czerwca 1941 roku, skierował memorandum do Adolfa Hitlera, w którym oświadczył, że wojna przeciw Rosji i narodu rosyjskiego skończy się klęską Niemiec. Jesienią 1941 roku władze niemieckie zakazały mu politycznej i publicystycznej działalności oraz nakazały osiedlić się na Pomorzu. W rezultacie zamieszkał we wsi Alt Draheim pod Tempelburgiem. Podczas wyjazdów do Berlina nawiązał kontakt z generałem Andriejem Własowem i innymi wojskowymi Rosyjskiej Armii Wyzwoleńczej (ROA). Pomimo odrzucenia współpracy z nazistami jego prace i artykuły były wysyłane na okupowane tereny ZSRR, a także drukowane w hitlerowskich pismach. W styczniu 1944 roku Sołoniewicz ewakuował się z zagrożonego przez Armię Czerwoną Pomorza w głąb Niemiec. Po zakończeniu wojny przebywał w obozie dla dipisów w Haidenau. W 1948 roku wyemigrował do Argentyny. W Buenos Aires rozpoczął wydawanie gazety „Nasza strana”, wokół której zebrała się grupa działaczy emigracyjnych o poglądach monarchistyczno-ludowych. Współtworzył Związek Ludzi Rosyjskich im. feldmarszałka A.W. Suworowa i Ligę Związku Imperialnego. W 1950 roku przeniósł się do Urugwaju, gdzie trzy lata później zmarł.

</doc>
<doc id="3312394" url="https://pl.wikipedia.org/wiki?curid=3312394" title="Paul Lewis">
Paul Lewis

Paul Lewis – amerykański brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3312395" url="https://pl.wikipedia.org/wiki?curid=3312395" title="Puchar Świata w biathlonie 2014/2015 – Pokljuka">
Puchar Świata w biathlonie 2014/2015 – Pokljuka

Zawody pucharu świata w biathlonie w Pokljuce były trzecimi w sezonie 2014/2015 w tej dyscyplinie sportu. Konkurencje zostały rozegrane między 18 grudnia a 21 grudnia. Rywalizacja odbywała się w sprincie, biegu pościgowym oraz w biegu masowym.

</doc>
<doc id="3312396" url="https://pl.wikipedia.org/wiki?curid=3312396" title="Hiszpania na Letnich Igrzyskach Olimpijskich 1952">
Hiszpania na Letnich Igrzyskach Olimpijskich 1952

Hiszpania na Letnich Igrzyskach Olimpijskich 1952 reprezentowało 27 zawodników. Był to siódmy start reprezentacji Hiszpanii na letnich igrzyskach olimpijskich. Sportowcy Hiszpanii zdobyli jeden srebrny medal.
Najmłodszym reprezentantem Hiszpanii na tych igrzyskach był 14-letni wioślarz – Luis Omedes, zaś najstarszym 63-letni strzelec – Emilio Álava.

</doc>
<doc id="3312397" url="https://pl.wikipedia.org/wiki?curid=3312397" title="Ross Grabel">
Ross Grabel

Ross Grabel (ur. 1950) – amerykański brydżysta.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312398" url="https://pl.wikipedia.org/wiki?curid=3312398" title="Mark Itabashi">
Mark Itabashi

Mark Itabashi – amerykański brydżysta.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312399" url="https://pl.wikipedia.org/wiki?curid=3312399" title="Passiflora edmundoi">
Passiflora edmundoi

Passiflora edmundoi Sacco – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie we wschodniej Brazylii w stanach Bahia, Espírito Santo oraz Minas Gerais. 
Biologia i ekologia.
Występuje w lasach na wysokości około 1000 m n.p.m.

</doc>
<doc id="3312400" url="https://pl.wikipedia.org/wiki?curid=3312400" title="Passiflora deidamioides">
Passiflora deidamioides

Passiflora deidamioides Harms – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w południowo-wschodniej Brazylii w stanach Minas Gerais, Rio de Janeiro, São Paulo. 

</doc>
<doc id="3312407" url="https://pl.wikipedia.org/wiki?curid=3312407" title="Kisielice (gromada)">
Kisielice (gromada)

Kisielice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudzienice z siedzibą GRN w Kisielicach (wówczas wsi) utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Kisielice, Limża i Łodygowo oraz miejscowość Biskupiczki z dotychczasowej gromady Biskupiczki ze zniesionej gminy Kisielice, a także miejscowości Łęgowo i Pęczkowo z dotychczasowej gromady Łęgowo ze zniesionej gminy Jędrychowo, w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Kisielice włączono miejscowości Galinowo i Butowo ze zniesionej gromady Trumieje w tymże powiecie i województwie. Tego samego dnia powiat suski przemianowano na powiat iławski.
1 stycznia 1960 do gromady Kisielice włączono obszar zniesionej gromady Goryń w tymże powiecie.
30 czerwca 1968 do gromady Kisielice włączono wsie Klimy i Pławty Wielkie, osady Pachołki, Pławty Małe i Potoczek oraz leśniczówkę Nowiny ze zniesionej gromady Klimy w tymże powiecie.
22 grudnia 1971 do gromady Kisielice włączono miejscowości Augustynowo, Jędrychowo, Ogrodzieniec i Wola ze zniesionej gromady Jędrychowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie iławskim – reaktywowano gminę Kisielice.

</doc>
<doc id="3312411" url="https://pl.wikipedia.org/wiki?curid=3312411" title="Prabuty (gromada w powiecie suskim)">
Prabuty (gromada w powiecie suskim)

Prabuty (od 29 II 1956 "Sypanica") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prabuty z siedzibą GRN w mieście Prabutach (nie wchodzącym w jej skład) utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Gonty, Laskowice, Raniewo i Sypanica ze zniesionej gminy Gdakowo, w tymże powiecie. Dla gromady ustalono 13 członków gromadzkiej rady narodowej.
29 lutego 1956 gromadę zniesiono w związku z przeniesieniem siedziby GRN z Prabut do Sypanicy i zmianą nazwy jednostki na "gromada Sypanica".
Zobacz też: gromada Prabuty (powiat iławski)

</doc>
<doc id="3312412" url="https://pl.wikipedia.org/wiki?curid=3312412" title="Skitno (stacja kolejowa)">
Skitno (stacja kolejowa)

Skitno – zlikwidowana stacja kolejowa w Skitnie, w gminie wiejskiej Bartoszyce, w powiecie bartoszyckim w województwie warmińsko-mazurskim, w Polsce. Położona na linii kolejowej z Bartoszyc do Prawdinska. Linia ta została ukończona w 1911 roku. Linia ta została rozebrana w 1945 roku.

</doc>
<doc id="3312414" url="https://pl.wikipedia.org/wiki?curid=3312414" title="Jędrychowo (gromada)">
Jędrychowo (gromada)

Jędrychowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jędrychowo z siedzibą GRN w Jędrychowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Jędrychowo, Trupel i Wola oraz miejscowość Mozgowo z dotychczasowej gromady Mozgowo ze zniesionej gminy Jędrychowo w tymże powiecie. Dla gromady ustalono 14 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 22 grudnia 1971, a jej obszar włączono do gromad: Biskupiec (miejscowość Trupel), Kisielice (miejscowości Augustynowo, Jędrychowo, Ogrodzieniec i Wola) i Ząbrowo (miejscowość Mózgowo) w tymże powiecie.

</doc>
<doc id="3312416" url="https://pl.wikipedia.org/wiki?curid=3312416" title="Bitwa o Skalbmierz">
Bitwa o Skalbmierz

Bitwa o Skalbmierz – zwycięska bitwa partyzancka stoczona 5 sierpnia 1944 roku w Skalbmierzu przez oddziały Armii Krajowej, Batalionów Chłopskich i Armii Ludowej przeciwko niemieckiej ekspedycji karnej (złożonej z formacji policyjnych i wojskowych w sile około 900 ludzi).
Przebieg bitwy.
Przystępując do oczyszczenia zaplecza frontu wschodniego Niemcy przystąpili do likwidacji terenu opanowanego przez partyzantów tzw. Republiki Pińczowskiej. Atak na Skalbmierz nastąpił rano 5 sierpnia 1944 i zakończył się wyparciem z miasta oddziału Armii Krajowej w sile plutonu, dowodzonym przez podporucznika Franciszka Pudo. Na wieść o zajęciu Skalbmierza i rozpoczęciu przez Niemców pacyfikacji miasta na pomoc oddziałom Armii Krajowej przyszły oddziały Batalionów Chłopskich i Armii Ludowej. Do Zygmunta Bieszczanina dowódcy oddziału Armii Ludowej stacjonującego w lasach chroberskich wysłano kuriera z prośbą o pomoc. Pomimo wzmocnienia sił, partyzanci nie byli w stanie zdobyć miasta i zapobiec mordowaniu mieszkańców i paleniu domów. Potrzebne było jeszcze dodatkowe wsparcie, które zostało uzyskane po rozmowach przeprowadzonych przez Jana Pszczołę z dowódcą patrolu armii radzieckiej stacjonującego w Wiślicy, który dotarł tu po wysłaniu z przyczółka baranowsko sandomierskiego. Po otrzymaniu wsparcia w postaci dwóch czołgów oddziały partyzanckie liczące około 400 ludzi rozpoczęły główny atak na miasto zakończony powodzeniem. W bitwie poległo 21 partyzantów i 80 cywili. Straty niemieckie wynosiły około 100 zabitych.
Upamiętnienie.
Ofiarom niemieckiego terroru oraz partyzantom uczestniczącym w bitwie o Skalbmierz na placu obok kościoła wzniesiono pomnik z napisem cyt: "5 sierpień 1944 r. Pomnij na dzień ów. Dzień grozy ognia i krwi". W 25 rocznicę pamiętnej bitwy i pacyfikacji Skalbmierza Rada Państwa odznaczyła miasto Orderem Krzyża Grunwaldu III kl.

</doc>
<doc id="3312417" url="https://pl.wikipedia.org/wiki?curid=3312417" title="Klimy (gromada)">
Klimy (gromada)

Klimy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Klimy z siedzibą GRN w Klimach utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Pławty Wielkie i Żakowice oraz miejscowości Bałoszyce, Bałoszyce Małe, Wądoły, Klimy i Czernikowo z dotychczasowej gromady Klimy ze zniesionej gminy Klimy w tymże powiecie. Dla gromady ustalono 13 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Klimy włączono wsie Jawty Małe i Jawty Wielkie oraz PGR-y Nipkowo, Nipkówko i Wiśniówek ze zniesionej gromady Jawty Wielkie w tymże powiecie.
Gromadę zniesiono 30 czerwca 1968, a jej obszar włączono do gromad: Różnowo (wsie Jawty Małe, Jawty Wielkie i Żakowice, PGR-y Bałoszyce, Bałoszyce Małe, Nipkowie, Nipkówko, Wądoły i Wiśniówek) i Kisielice (wsie Klimy i Pławty Wielkie, osady Pachołki, Pławty Małe i Potoczek oraz leśniczówkę Nowiny) w tymże powiecie.

</doc>
<doc id="3312420" url="https://pl.wikipedia.org/wiki?curid=3312420" title="Różnowo (gromada)">
Różnowo (gromada)

Różnowo (od 24 VI 1970 "Susz") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Różnowo z siedzibą GRN w Różnowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Michałowo i Różnowo oraz miejscowości Kamieniec, Dolina, Piaski i Mokre z dotychczasowej gromady Olbrachtowo ze zniesionej gminy Różnowo w tymże powiecie. Dla gromady ustalono 13 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Różnowo włączono wsie Olbrachtowo i Olbrachtówko, osady Zieleń i Stawiec, leśniczówkę Fabianki oraz młyn Gostyczyn ze zniesionej gromady Olbrachtówko, a także wieś Bornice ze zniesionej gromady Lubnowy Małe – w tymże powiecie.
30 czerwca 1968 do gromady Różnowo włączono wsie Jawty Małe, Jawty Wielkie i Żakowice, PGR-y Bałoszyce, Bałoszyce Małe, Nipkowie, Nipkówko, Wądoły i Wiśniówek ze zniesionej gromady Klimy w tymże powiecie.
1 stycznia 1969 do gromady Różnowo włączono wieś Siemiany oraz leśniczówki Nowe Swale, Piec, Spędziny i Stare Swale z gromady Zalewo w powiecie morąskim.
24 czerwca 1970 gromadę Różnowo zniesiono przez przeniesienie siedziby GRN z Różnowa do miasta Susza i zmianę nazwy jednostki na "gromada Susz".

</doc>
<doc id="3312421" url="https://pl.wikipedia.org/wiki?curid=3312421" title="Obrzynowo (gromada)">
Obrzynowo (gromada)

Obrzynowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Obrzynowo z siedzibą GRN w Obrzynowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Obrzynowo i Stankowo oraz miejscowość Jakubowo z dotychczasowej gromady Jakubowo ze zniesionej gminy Różnowo w tymże powiecie. Dla gromady ustalono 13 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Obrzynowo włączono wsie Lubnowy Małe i Lubnowy Wielkie oraz osady Janowo i Pachutki ze zniesionej gromady Lubnowy Małe w tymże powiecie.
Gromadę zniesiono 22 grudnia 1971, a jej obszar włączono do gromad Prabuty (miejscowości Bronowo Małe, Jakubowo, Obrzynowo, Pachutki i Stańkowo) i Susz (miejscowości Janowo, Lubnowy Małe i Lubnowy Wielkie) w tymże powiecie.

</doc>
<doc id="3312424" url="https://pl.wikipedia.org/wiki?curid=3312424" title="Ząbrowo (gromada w powiecie iławskim)">
Ząbrowo (gromada w powiecie iławskim)

Ząbrowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ząbrowo z siedzibą GRN w Ząbrowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Segnowy i Ząbrowo ze zniesionej gminy Jędrychowo oraz miejscowości Szymbark i Starzykowo z dotychczasowej gromady Chełmżyca ze zniesionej gminy Piotrkowo w tymże powiecie. Dla gromady ustalono 15 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Ząbrowo włączono obszar zniesionej gromady Laseczno, wieś Gałdowo, osadę Owczarnia i kolonię Jachimówka ze zniesionej gromady Jakubowo Kisielickie, a także wieś Gardzień, osady Krzyżówki, Łanioch, Starzykowo, Starzykowo Małe i Stawki, kolonię Stogwica oraz leśniczówkę Polanka ze zniesionej gromady Piotrkowo – w tymże powiecie.
22 grudnia 1971 do gromady Ząbrowo włączono miejscowość Mózgowo ze zniesionej gromady Jędrychowo w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312425" url="https://pl.wikipedia.org/wiki?curid=3312425" title="Gromada Ząbrowo (powiat suski)">
Gromada Ząbrowo (powiat suski)



</doc>
<doc id="3312426" url="https://pl.wikipedia.org/wiki?curid=3312426" title="Judyty Domarady">
Judyty Domarady

Judyty Domarady – zlikwidowana stacja kolejowa w Judytach, w gminie Sępopol, w powiecie bartoszyckim w województwie warmińsko-mazurskim, w Polsce. Położona na linii kolejowej z Bartoszyc do Prawdinska. Linia ta została ukończona w 1911 roku Linia ta została rozebrana w 1945 roku.

</doc>
<doc id="3312428" url="https://pl.wikipedia.org/wiki?curid=3312428" title="Redaki (gromada)">
Redaki (gromada)

Redaki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Redaki z siedzibą GRN w Redakach utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki wszedł obszar dotychczasowej gromady Babięty Wielkie ze zniesionej gminy Jędrychowo, obszar dotychczasowej gromady Czerwona Woda ze zniesionej gminy Klimy oraz obszar dotychczasowej gromady Redaki wraz z miejscowościami Falkowo i Ulnowo z dotychczasowej gromady Brusiny, miejscowością Chełmżyca z dotychczasowej gromady Chełmżyca, oraz miejscowościami Falknowo Małe i Falknowo z dotychczasowej gromady Falknowo ze zniesionej gminy Piotrkowo w tymże powiecie. Dla gromady ustalono 13 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Redaki włączono wsie Grabowice i Piotrkowo, osady Boleszów, Zabłocie, Zofiówka, Osina, Ciemny Staw i Pieńki, leśniczówkę Solniki oraz PGR Januszewo ze zniesionej gromady Piotrkowo, wsie Jakubowo Kisielickie i Krzywiec oraz PGR-y Nowy Folwark i Huta ze zniesionej gromady Jakubowo Kisielickie, a także wieś Brusiny, osadę Brusiny Małe i PGR Fabiany ze zniesionej gromady Olbrachtówko – w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3312435" url="https://pl.wikipedia.org/wiki?curid=3312435" title="Domingo Rodríguez (strzelec)">
Domingo Rodríguez (strzelec)

Domingo Rodríguez Somoza (ur. 4 sierpnia 1885 w Castromonte, zm. 11 marca 1968) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach ośmiu konkurencji, w tym aż sześciu drużynowych. Najwyższe miejsce (7. pozycja) zajął w drużynowym strzelaniu z karabinu wojskowego leżąc z 300 m. W obydwóch indywidualnych konkurencjach jego wyniki są nieznane.

</doc>
<doc id="3312438" url="https://pl.wikipedia.org/wiki?curid=3312438" title="Rust (gra komputerowa)">
Rust (gra komputerowa)

Rust – komputerowa gra survivalowa z widokiem pierwszoosobowym. Wyprodukowana została przez brytyjskie studio Facepunch Studios. 11 grudnia 2013 wydano grę w trybie wczesnego dostępu na platformie PC. 8 lutego 2018 ukazała się pełna wersja "Rusta".
14 marca 2017 roku na stronie internetowej gry ogłoszono, że gra została sprzedana w 5,2 milionach egzemplarzy oraz że sprzedano 1,2 miliona wirtualnych skórek wykonanych przez graczy.
Rozgrywka.
Przed dołączeniem do rozgrywki gracz musi wybrać jeden z dostępnych serwerów. Serwery dzielą się na trzy rodzaje: oficjalne, społecznościowe oraz wzbogacone o modyfikacje. Gracz pojawia się w losowym miejscu, wyposażony w kamień i pochodnię, doskwiera mu głód i niska temperatura. Dzięki kamieniowi gracz może uzyskać drewno, które może posłużyć do budowy domu i rozpalenia w nim ogniska, czyli źródła ciepła i światła. Gdy postać staje się głodna, gracz musi zapolować na żyjące zwierzęta. Po walce z przeciwnikiem gracz może skorzystać z bandaży, które pozwolą odnowić jego zdrowie.
Gracz może rywalizować z innymi graczami, walcząc z nimi i/lub współpracować, budując wspólne osady.
Muzyka.
Początkowo muzykę do gry skomponował producent projektu Atrium Carceri, jednak gdy gra trafiła do sprzedaży producenci postanowi ją usunąć, ponieważ wówczas nie pracowali z nim nad czymkolwiek. W 2014 roku producent Atrium Carceri skomponował kilka utworów inspirowanych grą jako wersje demonstracyjne, a utwory zostały dodane do gry. W kwietniu 2015 roku do gry zostały dodane nowe utwory. W styczniu 2017 roku Alex Rehberg opublikował rekonstrukcję intro gry.
Produkcja.
"Rust" jest inspirowany modyfikacją gry "Arma 2" – "DayZ" i serią "S.T.A.L.K.E.R.", a jej mechanika jest inspirowana grą "Minecraft". Początkowo gra była klonem modyfikacji "DayZ", ale po pewnym czasie producent zdecydował się zmienić kierunek rozwoju gry. Twórcy doszli do wniosku, że nie będą w stanie opracować gęsto zabudowanych miast, zamiast tego postanowili położyć nacisk na wznoszenie struktur przez graczy. Postacie zombie zamieniono na inne agresywne postacie niezależne.
We wczesnym etapie produkcji, 16 czerwca 2013 roku rozpoczęły się publiczne testy alfa, gra była dostępna dla zarejestrowanych użytkowników z poziomu przeglądarki internetowej. 11 grudnia 2013 roku gra została udostępniona w trybie wczesnego dostępu. Gra wykorzystuje silnik Unity w wersji 5.6.
Gra dostępna jest w 28 wersjach językowych, między innymi angielskiej i polskiej. Za produkcję i wydanie gry odpowiada Facepunch Studios. "Rust" jest aktualizowany w każdy czwartek, aktualizacje zawierają poprawki błędów, optymalizacje i nowe funkcje.
Odbiór.
Sprzedaż.
W ciągu pierwszych dwóch tygodni od kiedy została udostępniona wersja alfa gry, została ona zakupiona ponad 150 000 razy. W ciągu miesiąca gra zarobiła 40% kwoty, którą poprzednia produkcja studia "Garry’s Mod" zarobiła w dziewięć lat. W ciągu półtora miesiąca od publikacji gra została zakupiona 750 000 razy. Po dwóch miesiącach liczba ta wzrosła do miliona, a gra znalazła się na piątym miejscu listy tytułów z największą aktualną liczbą osób grających na Steam, podczas gdy "DayZ" znajdowała się wtedy na dziesiątym miejscu tej listy. 21 lutego 2014 roku Garry Newman, założyciel studia Facepunch Studios ogłosił, że gra zarobiła 30 milionów dolarów. 27 grudnia 2015 roku Newman ogłosił, że gra została sprzedana w trzech milionach egzemplarzy, a 13 kwietnia 2016 roku ogłosił on, że gra została sprzedana w kolejnych 500 000 egzemplarzy. Sprzedaż gry wzrosła o 74% po dodaniu modeli postaci kobiety. 14 marca 2017 roku na stronie internetowej gry ogłoszono, że gra została sprzedana w 5,2 milionach egzemplarzy oraz że sprzedano 1,2 miliona wirtualnych skórek wykonanych przez graczy. 28 czerwca 2017 roku założyciel studia opublikował dane według których gra została zwrócona ponad 300 000 razy co odpowiadało kwocie zwróconych ponad czterech milionów dolarów.
Krytyka.
Gra w fazie wczesnego dostępu została zrecenzowana w różnych takich serwisach. Richard Cobbett z serwisu Eurogamer stwierdził, że doświadczenie przetrwania jest prymitywne, brakuje mu atmosfery, jednak budowanie i rzemiosło sprawia, że jest to zupełnie inne doświadczenie. Podsumowując stwierdził, że gra może stać się wspaniała w przyszłości. Shaun McInnis z serwisu GameSpot uznał, że "Rust" jest surowy i szorstki, występują w nim błędy, ale także zdarza się, że gra jest niezwykle zabawną piaskownicą, pełną emocjonujących rozgrywek i nieprzewidywalnych interakcji z graczem. W swojej recenzji uznał również, że gra jest raczej szkieletem, aniżeli gotową już produkcją i jest absolutnie pełna potencjału. System rzemiosła uznał za solidny i niezdarny oraz stwierdził, że potrzebuje on wyrafinowania. System ekwipunku uznał za niechlujny. Podkreślił, że gra ma potencjał aby stać się wyjątkową grą przygodową z otwartym światem. Opisał grę również jako symulator architektury kooperacji. Mitch Dyer z serwisu IGN stwierdził, że gra jest trudna do opanowania i niesamowicie frustrująca. Za frustrujące uznał utratę postaci i większości jej postępów w wyniku zabójstw dokonywanych przez innych graczy oraz wyczyszczenie serwerów gry przez producentów gry. Dodał także, że w grze bywają chwile, które sprawiają, że gra jest niezapomniana, w przeciwieństwie do wielu innych gier i jest dla niego ciekawsza niż "Minecraft", "DayZ" i inne gry, które go zainspirowały. Stwierdzi, że nieprzewidywalność rozgrywki jest wartościowym elementem i że pierwszy raz w życiu przeżył syndrom sztokholmski w grze komputerowej. Matt Cox z Rock, Paper, Shotgun zrecenzował ówczesną wersję eksperymentalną gry. Uznał, że mapy generowane proceduralnie są zbyt powtarzalne, aby doznawać momenty odkrycia. W porównaniu do poprzedniej wersji gry stwierdził, że jednym z zauważalnych ulepszeń jest wprowadzenie nowego systemu przeciwko oszustwom. Zauważył, że twórcy usprawnili budowanie bazy, dzięki czemu możliwe jest szybsze zebranie zasobów potrzebnych do zbudowania podstawowego schronienia i połączenia ich razem. Podsumowując stwierdził, że gra ma potencjał i pomimo prawdopodobnie właściwej zmiany silnika gry na Unity, długoterminowych procedruralnie generowanych światów i zwiększenia populacji serwerów gra jest niestabilna. Matt Purslow z serwisu PCGamesN stwierdził, że interfejs jest niewłaściwy, animacje nie są zsynchronizowane z efektami dźwiękowymi, zombie mogą atakować postać gracza z odległości około pięciu stóp, a gracz napotyka przez cały czas na te same skały i drzewa co sprawia trudność w nawigowaniu. Uznał, że gra w grupach jest wyjątkowo zabawna. Po ponad roku Purslow zaktualizował recenzję. "Rust" został także zrecenzowany w serwisie PC Gamer. Andy Chalk stwierdził, że rzemiosło nie jest szczególnie interesujące, ani elastyczne. Dodał, że śmiercionośne zombie i radioaktywne miejsca przypominają te z serii "S.T.A.L.K.E.R." Podsumowując uznał, że gra jest szorstka, ale zaskakująco grywalna, podstawowe systemy są kompletne i funkcjonalne, aktualizacje znacznie poprawiły wydajność przeglądarki serwera, a gra ma dużo potencjału, a wówczas było to intensywne i imponujące doświadczenie. David Craddock z serwisu Shacknews skrytykował brak komunikacji pomiędzy Facepunch Studios a społecznością, gdy do gry dodawano modele kobiet.
Media.
Do gry zostały wydane trzy modyfikacje: "Rubled" w 2015 roku oraz "Rustangelo" i "Fortify" w 2016 roku. Pierwsza modyfikacja pozwala zaprojektować dom w grze, skalkulować ilość potrzebnych surowców do budowy budynków oraz podzielić się pomysłami z innymi. "Rustangelo" umożliwia malowanie obrazów na znakach i mapach w grze. Trzecia modyfikacja również pozwala na zaplanowanie bazy. Gracz może wysadzać budynki, sprawdzać ich stabilność oraz kontrolować wykorzystane surowce przy pomocy licznika. Modyfikacja wspiera także importowanie i eksportowanie baz z serwerów "Rusta" wzbogaconych o modyfikacje.

</doc>
<doc id="3312441" url="https://pl.wikipedia.org/wiki?curid=3312441" title="Heroes (singel Conchity Wurst)">
Heroes (singel Conchity Wurst)

Heroes – singel Conchity Wurst, wydany 8 listopada 2014 roku nakładem wytwórni fonograficznej Sony Music Entertainment. Utwór został zapowiedziany po raz pierwszy 18 października na oficjalnym profilu facebook’owym drag queen, a pierwsze wykonanie na żywo singla miało miejsce podczas programu telewizyjnego "Wetten, dass..?", transmitowanym w Niemczech, Austrii i Szwajcarii.

</doc>
<doc id="3312442" url="https://pl.wikipedia.org/wiki?curid=3312442" title="Mapa Juana de la Cosy">
Mapa Juana de la Cosy

Mapa Juana de la Cosy – mapa świata wykonana w 1500 roku przez hiszpańskiego kartografa i podróżnika Juana de la Cosę. Bogate zdobienia sugerują, że narysowano ją prawdopodobnie na zamówienie jakiejś wpływowej i zamożnej osoby lub członka dworu królewskiego.
Praca de la Cosy ma szczególną wartość, ponieważ jest jedyną zachowaną mapą wykonaną przez naocznego świadka pierwszej wyprawy Krzysztofa Kolumba do Nowego Świata. Ponadto jest również bezspornie najstarszą mapą, na której zaznaczono kontynent amerykański. Wprawdzie niektórzy historycy uważają, że starsza od niej jest mapa Zuane’a Pizzigana, na której dopatrują się Antyli, ale nie ma co do tego zgody. Także na mapie Winlandii widnieje fragment Ameryki Północnej, lecz data jej powstania jest przedmiotem dyskusji. Natomiast mapa Juana de la Cosy przedstawia obszary obu Ameryk odkryte do końca XV wieku przez kastylijskie, portugalskie i angielskie wyprawy. Pokazuje również dużą część Starego Świata oraz informacje o podróży Vasco da Gamy do Indii w 1498 roku.
Charakterystyka.
Mapa została wykonana na dwóch połączonych ze sobą arkuszach pergaminu o wymiarach 93×183 cm, które oprawiono w cielęcą skórę. Części są jednak nierówne, a górny fragment ma zaokrąglone brzegi. Ponadto Nowy Świat został narysowany w kolorze, podczas gdy reszta lądów jest ich pozbawiona. Na mapie zaznaczone są także rzeki, porty i miasta. Wiele nazw miejscowości zapisanych jest w języku kastylijskim, ale niektóre z nich, zwłaszcza te w Nowym Świecie, są nieczytelne. Mapa jest bogato zdobiona i przedstawia m.in. flagi, statki, wizerunki władców, legendarnych afrykańskich bohaterów oraz postaci Trzech Króli podróżujących po Azji.
W górnej, zaokrąglonej części mapy, obejmującej Amerykę Środkową, znajduje się wizerunek Świętego Krzysztofa, który prawdopodobne stanowi aluzję do Krzysztofa Kolumba. Pod nim jest nazwisko autora mapy oraz data jej wykonania. W dolnej części po prawej stronie pozostało puste pole, które najwyraźniej zarezerwowano dla tekstu, który ostatecznie nigdy nie został dodany.
Historia.
Napis na mapie głosi: "Juan de la cosa la fizo en el puerto de S: mã en año de 1500"; co oznacza: „Wykonane przez Juana de la Cosę w El Puerto de Santa Maria w 1500 roku”.
Juan de la Cosa urodził się w Kantabrii w 1460 roku, a zmarł w 1509 roku na wybrzeżu dzisiejszej Kolumbii. Jako marynarz odegrał istotną rolę podczas pierwszej wyprawy Krzysztofa Kolumba (1492/93). Wynajął mu bowiem własny statek, "La Gallegę" – przemianowany później na "Santa Maríę", który został flagowym okrętem całej wyprawy. Później brał udział również w drugiej wyprawie Kolumba (1493/96). W 1499 roku nawiązał współpracę z Alonso de Hojedą i wyruszył z nim w podróż do Ameryki Południowej, podczas której zbadali znaczną część wybrzeża od Gujany do jeziora Maracaibo. Po tej wyprawie de la Cosa stworzył pierwsze szkice mapy. W 1500 roku ponownie wyruszył w podróż, tym razem z wyprawą Rodriga de Bastidasy, która badała wybrzeże Kolumbii.
Nie ma bezpośrednich zapisów dokumentujących powstanie mapy, ale wiadomo, że de la Cosa w 1503 roku przedstawił hiszpańskim władcom dwie „mapy morskie do Indii”. Jedną z nich mogła być jego mapa świata z 1500 roku z bieżącymi odkryciami dokonanymi podczas jego ostatnich wypraw. Później obie mapy znalazły się w posiadaniu biskupa Juana Rodrígueza de Fonseki, o czym wspominał w swoim liście Pedro Mártir de Anglería w 1514 roku.
Dalsze losy mapy pozostawały nieznane aż do 1832 roku, kiedy to francuski entomolog i kartograf, Charles Athanase Walckenaer kupił ją od pewnego handlarza w Paryżu. Swój nabytek pokazał kilku znajomym, w tym niemieckiemu uczonemu Alexandrowi von Humboldtowi, który ogłosił jej odkrycie. W 1837 roku Ramón de la Sagra opublikował pierwszą część mapy z Nowym Światem, a pozostałą Manuel Francisco de Barros e Souza w 1842 roku. Po śmierci Walckenaera w 1852 roku zbiory z jego biblioteki, w tym mapa, trafiły na licytację. Ramón de la Sagra poinformował o tym hiszpańskie ministerstwo, które za 4321 franków kupiło mapę, wygrawszy przetarg.
Od 1853 roku mapa była eksponowana w Muzeum Marynarki Wojennej w Madrycie. W 1936 roku, po wybuchu hiszpańskiej wojny domowej, wywieziono ją do Walencji, aby nie wpadła w ręce nacierających na Madryt wojsk.
Obecnie znów jest przechowywana w Muzeum Marynarki Wojennej w Madrycie.
Kontrowersje.
Niektórzy historycy kwestionują datę powstania mapy, ponieważ uważają, że część informacji w niej zawartych nie była znana w 1500 roku. Pierwszą teorię na ten temat sformułował w 1934 roku George E. Nunn, który stwierdził, że Kuba nie została opłynięta aż do 1509 roku i dlatego autor mapy nie mógł wiedzieć, że jest ona wyspą. Jednakże Pietro Mártir w 1501 roku pisał, że Kuba została opłynięta. Kolejne wątpliwości wzbudziły informacje zawarte na mapie, a właściwie ich brak. Zauważono bowiem, że mapa nie zawiera wielu ważnych wydarzeń, które miały miejsce po 1500 roku, jak np. trzecia wyprawa Kolumba do Nowego Świata (1501–1502), podczas której odkryto zatokę Urabá i wybrzeże Darién. Z drugiej jednak strony, jeśli mapa powstała w 1500 roku, to późniejsze odkrycia nie mogły być na nią naniesione.
Według innej popularnej teorii mapa jest tylko dobrze zachowaną kopią oryginału sporządzonego przez de la Cosę. Wskazywać ma na to fakt, że wiele nazw jest nieczytelnych, ponieważ kopista nie był w stanie rozszyfrować pisma autora oryginału. Hiszpański szlachcic i historyk Hugo O'Donnell wysunął jeszcze dalej idącą teorię, według której praca Juana de la Cosy była tylko szkicem, który później został dokończony i ozdobiony przez innego kartografa.
W 1987 roku Biuro Dokumentacji Technicznej Muzeum Prado w Madrycie przeprowadziło szereg analiz, które wykazały, że pigmenty znajdujące się na pergaminie pochodzą z 1500 roku.

</doc>
<doc id="3312445" url="https://pl.wikipedia.org/wiki?curid=3312445" title="Mapa Juana de la Cosa">
Mapa Juana de la Cosa



</doc>
<doc id="3312447" url="https://pl.wikipedia.org/wiki?curid=3312447" title="Guttry (herb szlachecki)">
Guttry (herb szlachecki)

Guttry (Gutry) – polski herb szlachecki pochodzenia szkockiego, herb własny z indygenatu.
Opis herbu.
Opis herbu z wykorzystaniem klasycznych zasad blazonowania:
"Tarcza herbowa podzielona na cztery części. W polu pierwszym i czwartym w kolorze srebrnym, lwy czerwone. W polu drugim i trzecim w kolorze niebieskim złote snopy zboża".
"Klejnot – nad hełmem w koronie, pół lwa trzymającego w łapach snop zboża, w kolorze złotym".
"Labry z prawej srebrne, podbite czerwienią. Z lewej złote podbite niebieskim"
 Opis herbu z "Księgi herbowej rodów polskich" Juliusza Ostrowskiego: 
Wzmianki heraldyczne.
Herb przyniesiony do Rzeczypospolitej ze Szkocji, herb rodziny Guttry "(Guthrie of Elgin)" wywodzącej się ze starego szkockiego klanu Guthrie, osiadłej w Gdańsku w XVI wieku. W 1673 podczas sejmu pacyfikacyjnego, na wniosek hetmanów Jana Sobieskiego i Dymitra Wiśniowieckiego, za zasługi wojenne, Jerzy Guttry major piechoty wojsk koronnych z regimentu Jana Fryderyka von Grabena otrzymał indygenat.
Herbowni.
Jedna rodzina herbownych (herb własny): Guttry (Gutry)

</doc>
<doc id="3312454" url="https://pl.wikipedia.org/wiki?curid=3312454" title="Chwile jak te">
Chwile jak te

Chwile jak te – singel Kamila Bednarka, powstały w 2014 we współpracy z MC Staffem. Zapowiada nowy album Bednarka, który ma się ukazać na początku 2015 r. Przedpremierowo została wykonana podczas jubileuszowego 20. Przystanku Woodstock 31 sierpnia 2014. Utwór znalazł się na kompilacji "Our Roots Are Here".
Teledysk.
Premiera wideoklipu w serwisie YouTube odbyła się 15 września 2014, a do dziś (tj. październik 2017) odnotowano ponad 21 miliona odsłon. Scenarzystą i reżyserem obrazu jest Mateusz Winkiel, autorem zdjęć – Jakub Jakielaszek, a montaż wykonał Michał Berensztajn. Zrealizowany i wyprodukowany w Mania Studio teledysk powstał pod kierownictwem produkcyjnym Miłosza Sobiny.

</doc>
<doc id="3312462" url="https://pl.wikipedia.org/wiki?curid=3312462" title="Marek Gzik">
Marek Gzik

Marek Krzysztof Gzik (ur. 3 września 1971 w Gliwicach) – polski inżynier, profesor nauk technicznych, profesor Politechniki Śląskiej, były dziekan Wydziału Inżynierii Biomedycznej tej uczelni. Od 2022 przewodniczący Sejmiku Województwa Śląskiego.
Życiorys.
Ukończył Technikum Samochodowe w Gliwicach, następnie w 1996 studia na Wydziale Mechanicznym Technologicznym Politechniki Śląskiej. Na tej samej uczelni uzyskiwał stopnie naukowe doktora (2000, na podstawie pracy "Modelowanie i symulacja numeryczna odcinka szyjnego kręgosłupa człowieka") i doktora habilitowanego (2010, w oparciu o rozprawę zatytułowaną "Identyfikacja sił w strukturach anatomicznych kręgosłupa szyjnego człowieka"). 15 kwietnia 2015 otrzymał tytuł profesora nauk technicznych. Specjalizuje się w zagadnieniach związanych z inżynierią biomedyczną i biomechaniką.
Zawodowo związany z macierzystą uczelnią, od 2010 na stanowiskach profesorskich. Był prodziekanem Wydziału Inżynierii Biomedycznej ds. ogólnych i rozwoju. W 2011 objął stanowisko kierownika współtworzonej przez siebie Katedry Biomechatroniki. Został następnie dziekanem Wydziału Inżynierii Biomedycznej, a także pełnomocnikiem rektora uczelni ds. współpracy z przemysłem. Powoływany również w skład organów naukowych i doradczych różnych instytucji.
W wyborach w 2014 z listy Platformy Obywatelskiej uzyskał mandat radnego Sejmiku Województwa Śląskiego V kadencji. W 2018 z powodzeniem ubiegał się o reelekcję. 21 listopada 2022 został przewodniczącym sejmiku VI kadencji.
Odznaczenia i wyróżnienia.
W 2006 odznaczony Brązowym Krzyżem Zasługi. Wyróżniony m.in. Medalem im. prof. Jana Szmeltera, Złotą Odznaką „Zasłużony dla Polskiego Towarzystwa Mechaniki Teoretycznej i Stosowanej”, Platynowym Laurem Umiejętności i Kompetencji „Nauka i Innowacyjność”.

</doc>
<doc id="3312463" url="https://pl.wikipedia.org/wiki?curid=3312463" title="Rikaze">
Rikaze



</doc>
<doc id="3312466" url="https://pl.wikipedia.org/wiki?curid=3312466" title="Passiflora cuzcoensis">
Passiflora cuzcoensis

Passiflora cuzcoensis Killip – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Peru.

</doc>
<doc id="3312468" url="https://pl.wikipedia.org/wiki?curid=3312468" title="Rodzinka od środka">
Rodzinka od środka

Rodzinka od środka () – komediowy serial Disney Channel wytwórni Disney Channel Original Series. W roli głównej występuje Jenna Ortega. Serial został stworzony przez Alison Brown i Linde Widetti. Produkcja rozpoczęła się pod 2015 roku, a premiera zaplanowana była na 14 lutego 2016 roku jako przedpremierowy pokaz. Oficjalna premiera serialu odbyła się 11 marca 2016 roku. Serial ten jest kręcony jedną kamerą w formacie filmu podobnie jak serial JONAS. Serial miał swoją premierę w Polsce 29 sierpnia 2016 roku na antenie Disney Channel.
15 czerwca 2016 został oficjalnie ogłoszony drugi sezon serialu, natomiast 22 sierpnia 2017 roku, trzeci. 30 marca 2018 roku zostało potwierdzone, że serial zakończy produkcję na trzech sezonach.
Fabuła.
Fabuła serialu skupia się na Harley Diaz, która jest środkowym dzieckiem w swojej rodzinie, składającej się z rodziców i siedmioro dzieci. Każdego dnia dziewczynka opisuje, jak radzi sobie z życiem w tak dużej rodzinie.
Wersja polska.
W wersji polskiej udział wzięli:
W pozostałych rolach:
i inni
Reżyseria: 
Dialogi: Kamila Klimas-Przybysz
Dźwięk: Łukasz Fober
Wersja polska: SDI Media Polska
Lektor: Artur Kaczmarski

</doc>
<doc id="3312472" url="https://pl.wikipedia.org/wiki?curid=3312472" title="Hiszpania na Letnich Igrzyskach Olimpijskich 1964">
Hiszpania na Letnich Igrzyskach Olimpijskich 1964

Hiszpania na Letnich Igrzyskach Olimpijskich 1964 reprezentowało 51 zawodników. Był to dziesiąty start reprezentacji Hiszpanii na letnich igrzyskach olimpijskich. Sportowcy Hiszpanii nie zdobyli żadnego medalu.
Najmłodszym reprezentantem Hiszpanii na tych igrzyskach była 16-letnia pływaczka – María Ballesté, zaś najstarszym 44-letni jeździec – Paco Goyoaga.

</doc>
<doc id="3312475" url="https://pl.wikipedia.org/wiki?curid=3312475" title="Diqing (ujednoznacznienie)">
Diqing (ujednoznacznienie)



</doc>
<doc id="3312476" url="https://pl.wikipedia.org/wiki?curid=3312476" title="Diqing">
Diqing



</doc>
<doc id="3312477" url="https://pl.wikipedia.org/wiki?curid=3312477" title="Rikaze (prefektura)">
Rikaze (prefektura)



</doc>
<doc id="3312478" url="https://pl.wikipedia.org/wiki?curid=3312478" title="Russellville (Missouri)">
Russellville (Missouri)

Russellville – miasto w Stanach Zjednoczonych, w stanie Missouri, w hrabstwie Cole.

</doc>
<doc id="3312479" url="https://pl.wikipedia.org/wiki?curid=3312479" title="Strażnica WOP Niedzica">
Strażnica WOP Niedzica



</doc>
<doc id="3312480" url="https://pl.wikipedia.org/wiki?curid=3312480" title="Milíkov (stacja kolejowa)">
Milíkov (stacja kolejowa)

Milíkov – stacja kolejowa w Milíkovie, w kraju pilzneńskim, w Czechach. Znajduje się na magistrali kolejowej Praga – Pilzno – Cheb. Położona jest na wysokości 410 m n.p.m.
Na stacji nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3312481" url="https://pl.wikipedia.org/wiki?curid=3312481" title="Następcy">
Następcy

Następcy (ang. Descendants) – amerykański film z kanonu Disney Channel Original Movies. W główne role wcielają się Mitchell Hope, Dove Cameron, Cameron Boyce, Booboo Stewart i Sofia Carson. Film przedstawia losy dobrych i złych bohaterów bajek Disneya. Amerykańska premiera filmu odbyła się 31 lipca 2015 roku na kanale Disney Channel. Polska premiera filmu odbyła się 18 września 2015 roku.
Melissa De La Cruz napisała również książkę pod tytułem "Wyspa Potępionych", która opowiada o tym co działo się w życiu głównych bohaterów przed filmem "Następcy" i o tym jak się poznali. Książka została wydana w Polsce 26 sierpnia 2015 roku. Zaś druga część książki w anglojęzycznych krajach pojawiła się 24 maja 2016, natomiast w Polsce 13 czerwca tego samego roku. Zostało to potwierdzone przez firmę Egmont. Sequel filmu miał swoją premierę 21 lipca 2017 roku.
Fabuła.
Akcja filmu rozgrywa się współcześnie w baśniowym królestwie, którego nowym władcą został syn Pięknej i Bestii. Jego pierwszą proklamacją jest amnestia dla potomków Cruelli De Mon (Carlos - Boyce), Diaboliny (Mal - Cameron), Złej Królowej (Evie - Carson) i Jafara (Jay - Stewart) więzionych na odizolowanej od świata, otoczoną magiczną barierą wyspie. Dzieci otrzymują szansę na oczyszczenie rodowych nazwisk i trafiają do szkoły, w której uczyć się będą wraz z potomkami Dobrej Wróżki, Śpiącej Królewny, Kopciuszka i Mulan.

</doc>
<doc id="3312482" url="https://pl.wikipedia.org/wiki?curid=3312482" title="Leon Karwacki">
Leon Karwacki

Leon Paweł Karwacki (ur. 9 kwietnia 1871 we Włodawie, zm. 18 lutego 1942 w Warszawie) – polski mikrobiolog, docent patologii ogólnej i doświadczalnej Uniwersytetu Warszawskiego, pułkownik lekarz Wojska Polskiego.
Życiorys.
Urodził się 9 kwietnia 1871 we Włodawie, w rodzinie Józefa i Antoniny z Kostenewskich. W 1890 ukończył gimnazjum filologiczne w Chełmie, za wybitne osiągnięcia otrzymał złoty medal. Następnie studiował na Wydziale Lekarskim Cesarskiego Uniwersytetu Warszawskiego. Po otrzymaniu w 1895 dyplomu cum eximia laude kontynuował naukę w Pradze, a od 1898 w Instytucie Pasteura w Paryżu. W 1905 przeniósł się do Berlina, a następnie uczęszczał na roczne studia w Rzymie, po czym wyjechał do Warszawy, gdzie rozpoczął pracę jako asystent dr. Władysława Krajewskiego w Szpitalu Dzieciątka Jezus. Następnie pracował w pracowni serologicznej Towarzystwa Naukowego Warszawskiego, w 1912 przedstawił pracę doktorską z chorób wewnętrznych. Po wybuchu I wojny światowej został ordynatorem i kierownikiem pracowni chirurgicznej w lazarecie wojskowym, rok później został lekarzem naczelnym w szpitalu chorób zakaźnych, a następnie ordynatorem szpitala św. Stanisława (do 1937). 
W latach 1918–1928 służył w Wojsku Polskim, początkowo był ordynatorem w Szpitalu Ujazdowskim w Warszawie, równolegle zajmował podobne stanowisko w Wojskowym Szpitalu Zakaźnym. Od 1 czerwca 1921 jego oddziałem macierzystym była Kompania Zapasowa Sanitarna Nr 1 w Warszawie. 3 maja 1922 roku został zweryfikowany w stopniu pułkownika ze starszeństwem z 1 czerwca 1919 roku i 44. lokatą w korpusie oficerów sanitarnych, w grupie lekarzy. W tym samym roku uzyskał tytuł doktora habilitowanego i rozpoczął pracę kierownika naukowego w Szpitalu Okręgowym Nr I, w Oddziale Chorób Zakaźnych przy ulicy Zakroczymskiej. Pełniąc służbę w Szpitalu Okręgowym Nr I pozostawał oficerem nadetatowym 1 Batalionu Sanitarnego w Warszawie. Od 1924 roku był profesorem na Uniwersytecie Warszawskim. Od 1926 poza Uniwersytetem Warszawskim wykładał również w Wolnej Wszechnicy Polskiej. W 1928 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Kadry Zapasowej 1 Szpitala Okręgowego w Warszawie.
Od 1901 był mężem Marii z Rudzkich (zm. 1933).
Na emeryturze pracował na uczelni jako konsultant. Zmarł w 1942 roku. Pochowany na cmentarzu Powązkowskim (kwatera 119-6-14).
Dorobek naukowy.
Leon Karwacki był wybitnym specjalistą w dziedzinie chorób zakaźnych i chorób wewnętrznych. Jako pierwszy w Polsce badał cykl rozwojowy prątka gruźliczego i opracował nowatorską koncepcję jego rozwoju. W 1903 jego badania dotyczyły anginy Plauta-Vincenta. Przez ćwierć wieku badał posocznice samoistne oraz schorzenia, którym towarzyszą.

</doc>
<doc id="3312483" url="https://pl.wikipedia.org/wiki?curid=3312483" title="Strażnica WOP Chochołów">
Strażnica WOP Chochołów



</doc>
<doc id="3312484" url="https://pl.wikipedia.org/wiki?curid=3312484" title="Urbaneč (przystanek kolejowy)">
Urbaneč (przystanek kolejowy)

Urbaneč – przystanek kolejowy w miejscowości Urbaneč, w kraju południowoczeskim, w Czechach. Położony na linii kolejowej Kostelec u Jihlavy - Slavonice. Znajduje się na wysokości 475 m n.p.m.. 
Na przystanku nie ma możliwość zakupu biletów, a obsługa podróżnych odbywa się w pociągu.

</doc>
<doc id="3312485" url="https://pl.wikipedia.org/wiki?curid=3312485" title="Klewno (przystanek kolejowy)">
Klewno (przystanek kolejowy)

Klewno – zlikwidowany przystanek osobowy w Klewnie, w gminie Reszel, w powiecie kętrzyńskim w województwie warmińsko-mazurskim, w Polsce. Położony na linii kolejowej z Reszla do Nowego Młyna. Linia ta została ukończona w 1908 roku Linia ta została rozebrana w 1945 roku.

</doc>
<doc id="3312488" url="https://pl.wikipedia.org/wiki?curid=3312488" title="Uhersko (stacja kolejowa)">
Uhersko (stacja kolejowa)

Uhersko – stacja kolejowa w Uhersku, w kraju pardubickim, w Czechach. Położona jest na magistrali kolejowej Praga - Kolín - Česká Třebová. Znajduje się na wysokości 245 m n.p.m.
Na stacji istnieje możliwości zakupu biletów oraz rezerwacji miejsc. Stacja posiada dwa perony krawędziowe, połączone ze sobą kładką nad torami. Pomiędzy peronami znajdują się tory służące do wyprzedzania przez pociągi kwalifikowane i pociągi towarowe.

</doc>
<doc id="3312492" url="https://pl.wikipedia.org/wiki?curid=3312492" title="Pieckowo (stacja kolejowa)">
Pieckowo (stacja kolejowa)

Pieckowo – zlikwidowana stacja kolejowa w Pieckowie, w gminie Reszel, w powiecie kętrzyńskim w województwie warmińsko-mazurskim, w Polsce. Położony na linii kolejowej z Reszla do Nowego Młyna. Linia ta została ukończona w 1908 roku Linia ta została rozebrana w 1945 roku.

</doc>
<doc id="3312493" url="https://pl.wikipedia.org/wiki?curid=3312493" title="Ošelín (stacja kolejowa)">
Ošelín (stacja kolejowa)

Ošelín – stacja kolejowa w Ošelínie, w kraju pilzneńskim, w Czechach. Znajduje się na magistrali kolejowej Praga – Pilzno – Cheb. Położona jest na wysokości 430 m n.p.m.
Na stacji nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3312497" url="https://pl.wikipedia.org/wiki?curid=3312497" title="Skochovice (przystanek kolejowy)">
Skochovice (przystanek kolejowy)

Skochovice – przystanek kolejowy w miejscowości Skochovice, w kraju środkowoczeskim, w Czechach. Znajduje się na wysokości 215 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3312498" url="https://pl.wikipedia.org/wiki?curid=3312498" title="Passiflora cumbalensis">
Passiflora cumbalensis

Passiflora cumbalensis (H. Karst.) Harms – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Kolumbii, Ekwadorze oraz Peru. 
Zmienność.
W obrębie tego gatunku wyróżniono 4 odmiany:

</doc>
<doc id="3312499" url="https://pl.wikipedia.org/wiki?curid=3312499" title="Qamdo (prefektura)">
Qamdo (prefektura)



</doc>
<doc id="3312503" url="https://pl.wikipedia.org/wiki?curid=3312503" title="Petrovice nad Úhlavou (przystanek kolejowy)">
Petrovice nad Úhlavou (przystanek kolejowy)

Petrovice nad Úhlavou – przystanek kolejowy w Petrovicach nad Úhlavou, w kraju pilzneńskim, w Czechach. Położony jest na wysokości 440 m n.p.m.
Na przystanku nie ma możliwości kupienie biletu, a obsługa podróżnych odbywa się w pociągu. 

</doc>
<doc id="3312504" url="https://pl.wikipedia.org/wiki?curid=3312504" title="Fred Hamilton">
Fred Hamilton

Fred Hamilton (ur. 1936) – amerykański brydżysta, World Grand Master oraz Senior International Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:

</doc>
<doc id="3312512" url="https://pl.wikipedia.org/wiki?curid=3312512" title="Zbigniew Skokowski">
Zbigniew Skokowski

Zbigniew Skokowski (ur. 8 stycznia 1888 w Warszawie, zm. 1 lutego 1943 w Warszawie) − polski urzędnik państwowy, oficer i działacz wolnomularski.
Życiorys.
Urodził się 8 stycznia 1888 roku w Warszawie. Uczył się w V Gimnazjum Męskim Klasycznym w Warszawie i aktywnie udzielał się w nim w wolnościowo-inteligenckim «Kółku Samokształcenia». Brał udział w strajku szkolnym w 1905 roku, będąc członkiem kierującego nim Koła Delegatów. W czasie strajku zaprzyjaźnił się z Tadeuszem Kotarbińskim. Po zakończeniu strajku został usunięty ze szkoły i zmuszony był kończyć edukację w prywatnej szkole Pawła Chrzanowskiego w Warszawie, w której w 1906 roku zdał maturę.
Od 1905 roku należał do Polskiej Partii Socjalistycznej, a po rozpadzie partii rok później przeszedł do PPS-Lewicy, by na początku 1907 roku przenieść się do Organizacji Bojowej PPS. Jako bojownik PPS brał udział w napadzie na urząd gminny w Kątach, po czym od października 1907 roku przebywał w Paryżu, gdzie ukończył nauki społeczne oraz filozofię na Sorbonie. W 1912 roku powrócił do kraju, wystąpił z PPS, a po wybuchu I wojny światowej przystąpił do Grupy Pracy Narodowej. Od października 1917 roku pracował w Departamencie Gospodarki Społecznej Tymczasowej Rady Stanu, po czym po roku trafił do Ministerstwa Przemysłu i Handlu.
7 lipca 1919 roku wstąpił ochotniczo do Wojska Polskiego. W wojsku pozostał do 12 listopada 1920 roku po czym powrócił do pracy w ministerstwie, a 1 maja 1921 roku przeszedł do Ministerstwa Pracy i Opieki Społecznej. Rok później, jako rządowy rzeczoznawca, był członkiem polskiej delegacji na Międzynarodowej Konferencji Pracy w Genewie. 1 lutego 1923 roku wygrał konkurs międzynarodowy na stanowisko zastępcy kierownika Sekcji Studiów Ogólnych Międzynarodowego Biura Pracy przy Lidze Narodów w Genewie i pracował na tym stanowisku przez trzyletni okres umowy. W połowie 1925 roku został pod pseudonimem Andrzej Topolski członkiem warszawskiej loży wolnomularskiej, która należała do Wielkiej Loży Narodowej Polski „Polacy Zjednoczeni” i wkrótce został jej przedstawicielem przy Międzynarodowym Stowarzyszeniu Mularskim w Genewie.
Na stopień podporucznika został mianowany ze starszeństwem z 1 lipca 1925 w korpusie oficerów rezerwy artylerii. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas w grupie oficerów „powyżej 40 roku życia”.
W marcu 1926 roku Skokowski powrócił do pracy w ministerstwie i 22 grudnia 1927 roku został radcą ministerialnym. Poparł przewrót majowy z 1926 roku i politykę Piłsudskiego. Od 1 grudnia 1928 roku do początków 1931 roku był referentem do spraw społecznych w ambasadzie w Londynie, a 1 kwietnia powrócił do pracy w Ministerstwie Opieki Społecznej, by już 19 września zostać kierownikiem ministerialnej Inspekcji Ubezpieczeń Społecznych. Jako pełnomocnik rządu kierował polską delegacją w rokowaniach w sprawach polityki pracy i opieki społecznej z Czechosłowacją, Rumunią, Francją i Wolnym Miastem Gdańskiem. Pod koniec lat 1930. został zastępcą komisarza Zakładu Ubezpieczeń Społecznych w Warszawie, wykładał też politykę emigracyjną na Uniwersytecie Jana Kazimierza we Lwowie i traktaty handlowe oraz traktaty pracy na Wolnej Wszechnicy Polskiej w Warszawie, publikował również prace i artykuły.
Angażował się w działalność wolnomularską na kolejnych stanowiskach w Wielkiej Loży Narodowej Polski, udzielał się w międzynarodowych spotkaniach organizacji wolnomularskich. W lutym 1938 roku został razem z innymi znaczącymi wolnomularzami zaatakowany w Sejmie przez posła Wacława Budzyńskiego, który domagał się postawienia ich w stan oskarżenia pod zarzutem udziału w tajnym związku. Po samorozwiązaniu polskiego wolnomularstwa 26 października 1938 roku nie angażował się już w działalność pozostałych po nim grup.
W październiku 1939 roku został mianowany przez niemieckiego okupanta dyrektorem Zakładu Ubezpieczeń Społecznych, nadzór nad jego działalnością sprawował jednak niemiecki komisarz. Skokowski angażował się w działalność konspiracji związanej z legalnym rządem RP.
Był członkiem loży wolnomularskiej w Warszawie w czasach II Rzeczypospolitej.
Zmarł 1 lutego 1943 w Warszawie.
Życie prywatne.
Zbigniew Skokowski był synem adwokata Wiktora Skokowskiego i Felicji z Boreckich. Był bratem adwokata w procesach politycznych Jerzego oraz Wacława i Kazimiery, jego szwagrem był Tadeusz Radliński. Żonaty od 28 lipca 1929 roku z Marią z Żebrowskich ("primo voto" Ładą-Walicką), z którą miał syna Jerzego.

</doc>
<doc id="3312516" url="https://pl.wikipedia.org/wiki?curid=3312516" title="Russellville (Kentucky)">
Russellville (Kentucky)

Russellville – miasto w Stanach Zjednoczonych, w stanie Kentucky, siedziba administracyjna hrabstwa Logan.

</doc>
<doc id="3312517" url="https://pl.wikipedia.org/wiki?curid=3312517" title="Russellville (Indiana)">
Russellville (Indiana)

Russellville – miasto w Stanach Zjednoczonych, w stanie Indiana, w hrabstwie Putnam.

</doc>
<doc id="3312518" url="https://pl.wikipedia.org/wiki?curid=3312518" title="James Marsh Sternberg">
James Marsh Sternberg

James Marsh Sternberg – amerykański brydżysta.
James Marsh Sternberg w latach 2006–2009 był opiekunem (coach-em) amerykańskich drużyn juniorskich.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312520" url="https://pl.wikipedia.org/wiki?curid=3312520" title="Orkiestra Reprezentacyjna Akademii Górniczo-Hutniczej">
Orkiestra Reprezentacyjna Akademii Górniczo-Hutniczej

Orkiestra Reprezentacyjna Akademii Górniczo-Hutniczej – jest studencką organizacją artystyczną Akademii Górniczo-Hutniczej im. S. Staszica w Krakowie działającą od 2001 r. Jej głównym celem jest popularyzowanie idei muzyki – rozbudzanie zainteresowań muzycznych, twórczych oraz artystycznych w środowisku studenckim, a także uświetnianie uroczystości odbywających się na terenie uczelni, reprezentowanie i kultywowanie tradycji Akademii Górniczo-Hutniczej.
ORAGH posiada profil zbliżony do concert bandu. Jest orkiestrą dętą wzbogacona o sekcję gitarową. Wykonuje muzykę rozrywkową i utwory marszowe.
W skład orkiestry wchodzą przede wszystkim studenci i absolwenci AGH, ale w swoich szeregach ORAGH ma również muzyków z innych krakowskich uczelni.
Orkiestra prowadzi aktywną działalność koncertową – każdego roku odbywa około trzydziestu koncertów, zarówno w kraju jak i za granicą. Regularnie uczestniczy w przeglądach, konkursach oraz festiwalach muzycznych.
Historia.
Wiosną 2001 roku, grupka studentów Akademii Górniczo-Hutniczej w Krakowie, połączona wspólną pasją do muzyki, stworzyła orkiestrę dętą. Na czele tej grupy stał Łukasz Habera, który został pierwszym dyrygentem zespołu. Władze uczelni wsparły realizację utworzenia zespołu, skład szybko zaczął się powiększać, poszerzyły się także możliwości repertuarowe orkiestry. W 2004 r. odbył się konkurs na profesjonalnego dyrygenta – został nim Dariusz Bylina. Utworzono także Zarząd Orkiestry, który przejął odpowiedzialność za wszystkie sprawy organizacyjne. Jednym z jego pierwszych zadań było utworzenie Statutu Orkiestry, który określił prawa i obowiązki każdego orkiestranta. W 2008 r. w wyniku kolejnego konkursu, dyrygentem zespołu został Sebastian Perłowski. Od 2009 r. na stanowisku dyrygenta pozostaje Karol Pyka.
Działalność.
Działalność koncertowa Orkiestry Reprezentacyjnej AGH utrzymuje się na stałym poziomie, rokrocznie zespół wykonuje około 30 koncertów. Statut orkiestry określa uroczystości uczelniane, na których występuje orkiestra (inauguracja roku akademickiego, Barbórka oraz Dzień Hutnika). Zespół występuje także kilka razy w roku w klubach muzycznych działających na terenie Miasteczka Studenckiego AGH (klub Gwarek, klub Studio), z których najważniejszy jest Koncert Urodzinowy (na przełomie kwietnia i maja). Oprócz tego orkiestra zapraszana jest na różnego typu wydarzenia kulturalne i sportowe organizowane w Krakowie i okolicy (do najważniejszych koncertów należały występy z raperem L.U.C. i zespołem Rebel Babel podczas ceremonii zakończenia Mistrzostw Europy w piłce ręcznej w Krakowie 31 stycznia 2016 r. oraz na krakowskim koncercie z serii Męskie Granie 13 sierpnia 2016 roku). ORAGH corocznie bierze udział w konkursach i festiwal orkiestr dętych w Polsce i za granicą.
Sukcesy.
2004:
2006:
2007:
2009:
2010:
2011:
2012:
2013:
2014:
2015:
2016:
2017:
2018:
Dyskografia.
Czarna płyta (2006) pod dyrekcją Dariusza Byliny
Czerwona płyta (2010) pod dyrekcją Karola Pyki
Zielona płyta świąteczna (2014) pod dyrekcją Karola Pyki
Biała płyta (2016) pod dyrekcją Karola Pyki

</doc>
<doc id="3312521" url="https://pl.wikipedia.org/wiki?curid=3312521" title="Shark (rzeźba Davida Černého)">
Shark (rzeźba Davida Černého)



</doc>
<doc id="3312523" url="https://pl.wikipedia.org/wiki?curid=3312523" title="Koń (rzeźba Davida Černého)">
Koń (rzeźba Davida Černého)



</doc>
<doc id="3312524" url="https://pl.wikipedia.org/wiki?curid=3312524" title="Postacie instant Davida Černého">
Postacie instant Davida Černého



</doc>
<doc id="3312527" url="https://pl.wikipedia.org/wiki?curid=3312527" title="Vera Komarkowa">
Vera Komarkowa



</doc>
<doc id="3312530" url="https://pl.wikipedia.org/wiki?curid=3312530" title="Xarel·lo">
Xarel·lo

Xarel·lo (wym. kat. [ʃəˈɾɛlːu]), pansa blanca – biała odmiana winorośli, prawdopodobnie pochodząca z Katalonii. Znana jako jeden z klasycznych szczepów do produkcji wina musującego cava, lecz dzięki wyrazistemu charakterowi jest chętnie przerabiana na wina stołowe.
Pochodzenie.
Odmiana pochodzi z Katalonii, a najstarsze wzmianki pochodzą z roku 1785, Sitges w okolicach Barcelony. Badania DNA wskazują na pokrewieństwo z macabeo, znanym jako viura w Riosze. W 2012 opublikowano badania, które ustaliły, że odmianami rodzicielskimi dla xarel·lo są heben i brustiano faux, jednak 20 markerów DNA może być uznawane za niewystarczający dowód.
Xarello rosado (pansá rosada) jest mutantem xarello o różowej skórce. Odmiana jest uprawiana w obrębie położonej na północ od Barcelony apelacji Alella DO.
Nazewnictwo.
Favà i Agud wywodzą nazwę od włoskiego "chiarello", oznaczającego wino o czerwonawym kolorze. W zależności od źródła spotyka się typową dla regionu pochodzenia pisownię xarel·lo i jej uproszczenia: xarel-lo i xarello. Wśród przyczyn uproszczenia pojawia się brak łatwego uzyskania katalońskiego dwuznaku l·l ("ela geminada") na klawiaturze.
Charakterystyka.
Odmiana wypuszcza pąki i dojrzewa średnio późno. Grona są zwarte. Jagody są średniej wielkości, o grubej skórce. Krzewy nie są wymagające co do gleby. 
Xarel·lo jest wrażliwe na zrzucanie zawiązków oraz mączniaka prawdziwego i rzekomego. Na inne choroby odmiana jest odporna.
Szczep xarel·lo, mimo że o jasnej skórce, wykazuje bardzo wysoki poziom resweratrolu, który poza korzyściami u człowieka uodparnia krzewy na patogeny.
Wina.
Odmiana jest jedną z podstawowych do produkcji katalońskiego wina musującego cava, wytwarzanego głównie w regionie Penedès. Do cavy xarello wnosi owocowy charakter oraz strukturę, kwasowość i wysoki poziom cukru, przetwarzanego na alkohol. Przedłuża także żywotność wina. Jeden z producentów cavy oferuje ją w jednoodmianowej wersji, w 100% wytworzonej z xarello.
Liczne katalońskie apelacje wymieniają xarello wśród dozwolonych odmian.
Dobry profil xarel·lo pozwala na tłoczenie z winogron wyróżniających się win niemusujących. Owocowe nuty są wówczas zdominowane przez owoce cytrusowe, gruszki i nuty trawiaste. Powstałe wina nadają się do starzenia.
Rozpowszechnienie.
W 2008 99% winnic na terenie Hiszpanii ( ha) obsadzonych xarel·lo znajdowało się w Katalonii. W regionie Penedès, podobnie jak macabeo szczep jest uprawiany przede wszystkim w położonej na średnich wysokościach części Medio Penedès (kat. "Mitja Penedès"). Wina z DO Alella, gdzie odmiana jest znana jako pansà blanca są świeże i lekkie. Inne apelacje to m.in. ogólnoregionalna DO Catalunya, DO Costels del Segre, DO Tarragona
Synonimy.
Oprócz wariantów nazwy xarello podstawowym synonimem jest pansà blanca. Inne to: cartoixà, cartuja, cartuxa, moll, pansal, pansalat, pansalet, pansar, pensal, na Majorce premsal blanca oraz vinate i vinyater.

</doc>
<doc id="3312531" url="https://pl.wikipedia.org/wiki?curid=3312531" title="Xarello">
Xarello



</doc>
<doc id="3312532" url="https://pl.wikipedia.org/wiki?curid=3312532" title="Xarel-lo">
Xarel-lo



</doc>
<doc id="3312533" url="https://pl.wikipedia.org/wiki?curid=3312533" title="Pansà blanca">
Pansà blanca



</doc>
<doc id="3312534" url="https://pl.wikipedia.org/wiki?curid=3312534" title="Dark Shadows">
Dark Shadows



</doc>
<doc id="3312540" url="https://pl.wikipedia.org/wiki?curid=3312540" title="Xarello rosado">
Xarello rosado



</doc>
<doc id="3312541" url="https://pl.wikipedia.org/wiki?curid=3312541" title="Luis Calvet">
Luis Calvet

Luis Calvet Sandoz (ur. 17 marca 1888 w Castellón de la Plana, zm. ?) – hiszpański strzelec, medalista mistrzostw świata, olimpijczyk.
Brał udział w dwóch edycjach igrzysk olimpijskich – w Antwerpii w 1920 roku i Los Angeles 12 lat później. Na igrzyskach w 1920, jego nazwisko widnieje w wynikach dziesięciu konkurencji, w tym aż ośmiu drużynowych. Najwyższe miejsce (6. pozycja) zajął w drużynowym strzelaniu z pistoletu szybkostrzelnego. W obydwóch indywidualnych konkurencjach jego wyniki są nieznane. W 1932 roku wystartował tylko w strzelaniu z pistoletu szybkostrzelnego z 25 m, w którym zajął 13. miejsce ex aequo z rodakiem Manuelem Corralesem i Brazylijczykiem Eugenio do Amaralem.
Był kapitanem. Jego brat Francisco również służył w wojsku.
Zdobył w swojej karierze cztery medale mistrzostw świata, w tym trzy w konkurencjach drużynowych.
Medale na mistrzostwach świata.
"Opracowano na podstawie materiału źródłowego:"

</doc>
<doc id="3312542" url="https://pl.wikipedia.org/wiki?curid=3312542" title="WEB Arena">
WEB Arena

WEB Arena (dawniej Ariena CSKA) – stadion piłkarski w stolicy Rosji Moskwie, na którym swoje mecze rozgrywa drużyna piłkarska CSKA Moskwa. Całkowity koszt zagospodarowania terenu wyceniany był na około 400 mln, w tym koszt samego stadionu na około 300 mln $. W lutym 2017 obiekt zmienił nazwę na WEB Arena.
Projekt i budowa.
Projekt obiektu sportowo-biznesowego wykonany został przez Aleksandra Makarowa i moskiewskie biuro inżynieryjne Mosprojekt-4, a do jego głównych założeń zaliczano budowę stadionu o pojemności około 30 tys. widzów z 126 ekskluzywnymi skyboxami, zagospodarowanie działki o łącznej powierzchni 8,25 ha, budowę parkingu wielokondygnacyjnego dla 1400 samochodów, 9-kondygnacyjny hotel i szkołę sportową CSKA. Dodatkowo w jednym z narożników stadionu mieści się wieżowiec posiadający 38 kondygnacji i mierzący 142 metry wysokości.
Budowa obiektu piłkarskiego rozpoczęła się 9 grudnia 2007 roku i według zapewnień głównego dyrektora klubu piłkarskiego Jewgienija Giniera miała potrwać do końca 2015 roku. Wcześniejsze opóźnienia budowy stadionu z powodu wstrzymywania prac budowlanych m.in.: w 2009 i 2012 roku wynikały z wielokrotnych zmian w studium zagospodarowania, zmianami projektowymi oraz sporami prawnymi dotyczącymi terenów należących do Ministerstwa Obrony Narodowej, jednego z założycieli klubu sportowego. Nowy stadion powstał w miejscu byłego obiektu sportowego CSKA Moskwa wybudowanego w 1961 roku, a wyburzonego na początku 2007 roku. 10 września 2016 stadion został oficjalnie otwarty.

</doc>
<doc id="3312543" url="https://pl.wikipedia.org/wiki?curid=3312543" title="Rada Mędrców w Murcji">
Rada Mędrców w Murcji

Rada Mędrców w Murcji (hiszp. "Consejo de Hombres Buenos") – trybunał rozstrzygający kwestie związane z dostępem i wykorzystaniem zasobów wodnych na obszarze Huerta de Murcia. Złożony z 7 członków reprezentujących interesy ponad 23 tysiąca rolników z terenów nawadnianych.
W 2009 roku Rada Mędrców w Murcji wraz z Trybunałem Wodnym w Walencji została wpisana na listę niematerialnego dziedzictwa UNESCO.
Opis.
Rolnictwo w regionie Murcji uzależnione jest od wody dostarczanej poprzez rozbudowany system irygacyjny z rzeki Segury. Właściciele ziem nawadnianych przy pomocy tego systemu tworzą Radę Właścicieli Ziemskich z obszaru Huerta de Murcia (hiszp. "Junta de Hacendados de la Huerta de Murcia") – do rady tej należy ponad 23 tysiące rolników.
7 członków z Rady Właścicieli Ziemskich tworzy Radę Mędrców – organ rozstrzygający kwestie związane z dostępem i wykorzystaniem zasobów wodnych na obszarze Huerta de Murcia (14254 ha). Rada Mędrców ma dwóch członków stałych – prezydenta i sekretarza oraz pięciu prokuratorów sprawujących urząd przez okres jednego roku. Dwóch prokuratorów reprezentuje właścicieli ziem nawadnianych przez kanał Aljufía Major, dwóch kolejnych właścicieli ziem nawadnianych przez kanał Alquibla Major i jeden właścicieli ziem nawadnianych przez kanał Churra la Nueva. Prokuratorzy wybierani są przez lokalną społeczność – jeden lub kilku, by reprezentować rolników korzystających z tego samego kanału – w 2009 roku było ich 509. Następnie co roku z tej grupy losowani są prokuratorzy zasiadający w Radzie Mędrców.
Rada obraduje w każdy czwartek o godzinie 10.00 w sali obrad plenarnych w ratuszu Murcji.
Rada Mędrców w Murcji i Trybunał Wodny w Walencji to jedyne instytucje prawa zwyczajowego uznane za prawomocne sądy w hiszpańskim systemie sprawiedliwości.

</doc>
<doc id="3312545" url="https://pl.wikipedia.org/wiki?curid=3312545" title="Rada Powiatu Sanockiego">
Rada Powiatu Sanockiego

Rada Powiatu Sanockiego – organ stanowiący i kontrolny samorządu powiatu sanockiego z siedzibą w Sanoku, istniejący od 1998. W jego skład wchodzą radni wybierani w powiecie sanockiem, w wyborach bezpośrednich na kadencje trwające cztery lata.
Wybory do rady.
Radni do Rady Powiatu Sanockiego są wybierani w wyborach co cztery lata w czterech okręgach wyborczych. W wyborach samorządowych 2014 na obszarze powiatu sanockiego, zamieszkiwanego przez 96 008 mieszkańców, uprawnionych do głosowania było 77 761 mieszkańców. W wyborach samorządowych 2018 uprawnionych do głosowania było ogółem 76 916 mieszkańców.
I kadencja (1998–2002).
Skład Rady Powiatu Sanockiego I kadencji (1998–2002) ustalony w wyniku wyborów samorządowych w 1998:
Przewodniczący Rady: Stanisław Zarzyczny, zastępcy przewodniczącego: Bożena Fijałkowska, Wacław Krawczyk. Starosta sanocki: Edward Olejko; wicestarosta sanocki: Czesława Kurasz.
II kadencja (2002–2006).
Skład Rady Powiatu Sanockiego II kadencji (2002–2006) ustalony w wyniku wyborów samorządowych w 2002:
Starosta sanocki: Bogdan Struś; wicestarosta sanocki: Zbigniew Daszyk.
III kadencja (2006–2010).
Skład Rady Powiatu Sanockiego III kadencji (2006–2010) ustalony w wyniku wyborów samorządowych w 2006:
Starosta sanocki: Wacław Krawczyk; wicestarosta sanocki: Andrzej Bożydar Radwański.
IV kadencja (2010–2014).
Skład Rady Powiatu Sanockiego IV kadencji (2010–2014) ustalony w wyniku wyborów samorządowych w 2010:
Starosta sanocki: Sebastian Niżnik; wicestarosta sanocki: Wacław Krawczyk, przewodniczący Rady Powiatu Sanockiego: Robert Pieszczoch; wiceprzewodniczący Rady Powiatu Sanockiego: Marian Czubek, Wojciech Pajestka.
V kadencja (2014–2018).
Skład Rady Powiatu Sanockiego V kadencji (2014–2018) ustalony w wyniku wyborów samorządowych w 2014:
Starosta sanocki: Roman Konieczny; wicestarosta sanocki: Wacław Krawczyk, przewodniczący Rady Powiatu Sanockiego: Waldemar Och; wiceprzewodniczący Rady Powiatu Sanockiego: Andrzej Chrobak, Zofia Kordela-Borczyk; członkowie zarządu Damian Biskup, Krzysztof Strzyż i Alicja Wosik.
VI kadencja (2018–2023).
Wybrani w wyborach samorządowych 2018.
Starosta sanocki: Stanisław Chęć, wicestarosta sanocki: Janusz Cecuła, przewodniczący Rady Powiatu Sanockiego: Robert Pieszczoch; wiceprzewodniczący Rady Powiatu Sanockiego: Roman Konieczny, Stanisław Lewicki; członkowie zarządu Damian Biskup, Krzysztof Strzyż, Andrzej Chrobak.

</doc>
<doc id="3312547" url="https://pl.wikipedia.org/wiki?curid=3312547" title="Russellville (Arkansas)">
Russellville (Arkansas)

Russellville – miasto w Stanach Zjednoczonych, w stanie Arkansas, siedziba administracyjna hrabstwa Pope. Według spisu w 2020 roku liczy 28,9 tys. mieszkańców. 

</doc>
<doc id="3312550" url="https://pl.wikipedia.org/wiki?curid=3312550" title="Zapora pograniczna">
Zapora pograniczna



</doc>
<doc id="3312552" url="https://pl.wikipedia.org/wiki?curid=3312552" title="Matka i dziecko">
Matka i dziecko

Matka i dziecko (ang. "Mother and Child") – hiszpańsko-amerykański melodramat z 2009 roku w reżyserii Rodrigo Garcíi. Wyprodukowana przez Sony Pictures Classics.
Premiera filmu miała miejsce 14 września 2009 roku podczas 34. Międzynarodowego Festiwalu Filmowego w Toronto.
Opis fabuły.
Pięćdziesięcioletnia Karen (Annette Bening) codziennie myśli o córce, którą jako nastolatka oddała do adopcji. Elizabeth (Naomi Watts) panicznie boi się odrzucenia. Gdy zachodzi w ciążę, zataja to przed partnerem i przeprowadza się. Lucy (Kerry Washington) i Joseph (David Ramsey) nie mogą mieć dzieci. Zaczynają myśleć o adopcji.
Produkcja.
Zdjęcia do filmu kręcono w Los Angeles w stanie Kalifornia w Stanach Zjednoczonych.
Obsada.
Źródło: Filmweb
i inni.
Odbiór.
Film otrzymał pozytywne recenzje, a krytycy wychwalali występ Davida Ramseya za rolę Josepha. Serwis Rotten Tomatoes przyznał za film ocenę 79%, natomiast Metacritic 64 punktów.
Nagrody i nominacje.
Źródło: The Internet Movie Database

</doc>
<doc id="3312553" url="https://pl.wikipedia.org/wiki?curid=3312553" title="ORAGH">
ORAGH



</doc>
<doc id="3312556" url="https://pl.wikipedia.org/wiki?curid=3312556" title="Union (hrabstwo Vernon)">
Union (hrabstwo Vernon)

Union – miasto w Stanach Zjednoczonych, w stanie Wisconsin, w hrabstwie Vernon.

</doc>
<doc id="3312558" url="https://pl.wikipedia.org/wiki?curid=3312558" title="Union (hrabstwo Waupaca)">
Union (hrabstwo Waupaca)

Union – miasto w Stanach Zjednoczonych, w stanie Wisconsin, w hrabstwie Waupaca.

</doc>
<doc id="3312559" url="https://pl.wikipedia.org/wiki?curid=3312559" title="Union (hrabstwo Rock)">
Union (hrabstwo Rock)

Union – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="3312561" url="https://pl.wikipedia.org/wiki?curid=3312561" title="Union (hrabstwo Pierce)">
Union (hrabstwo Pierce)

Union – miasto w Stanach Zjednoczonych, w stanie Wisconsin, w hrabstwie Pierce.

</doc>
<doc id="3312562" url="https://pl.wikipedia.org/wiki?curid=3312562" title="Union (hrabstwo Eau Claire)">
Union (hrabstwo Eau Claire)

Union – miasto w Stanach Zjednoczonych, w stanie Wisconsin, w hrabstwie Eau Claire.

</doc>
<doc id="3312563" url="https://pl.wikipedia.org/wiki?curid=3312563" title="Union (hrabstwo Door)">
Union (hrabstwo Door)

Union – miasto w Stanach Zjednoczonych, w stanie Wisconsin, w hrabstwie Door.

</doc>
<doc id="3312565" url="https://pl.wikipedia.org/wiki?curid=3312565" title="Hnyłyj Tikycz">
Hnyłyj Tikycz



</doc>
<doc id="3312568" url="https://pl.wikipedia.org/wiki?curid=3312568" title="Union (hrabstwo Burnett)">
Union (hrabstwo Burnett)

Union – miasto w Stanach Zjednoczonych, w stanie Wisconsin, w hrabstwie Burnett.

</doc>
<doc id="3312569" url="https://pl.wikipedia.org/wiki?curid=3312569" title="Siergiej Tiulpanow">
Siergiej Tiulpanow

Siergiej Iwanowicz Tiulpanow (ros. Серге́й Ива́нович Тюльпа́нов, ur. 3 października 1901, zm. 16 lutego 1984 w Leningradzie) – radziecki wojskowy, generał major, działacz naukowy, doktor nauk ekonomicznych, profesor Uniwersytetu Leningradzkiego.
Życiorys.
W Armii Czerwonej służył od 1919 do 1925 i ponownie od 1941 do 1956. Do WKP(b) przyjęty w 1927. W latach 1919-1923 pomocnik szofera, czerwonoarmista, urzędnik, księgowy, kierownik oddziału finansowego 10 Dywizji Strzeleckiej, 7 Brygady Turkiestańskiej, 1923–1924 urzędnik okręgowego zarządu gospodarczego w Piotrogrodzkim/Leningradzkim Okręgu Wojskowym, 1925-1929 studiował na Leningradzkim Uniwersytecie Pedagogicznym im. Hercena, 1929 ukończył Wojskową Akademię Polityczną w Leningradzie, a w 1930 eksternistycznie Wydział Społeczno-Ekonomiczny Państwowego Instytutu Pedagogicznego. W latach 1931-1937 starszy wykładowca katedry ekonomii politycznej Akademii Wojskowo-Politycznej im. Lenina, 1937-1940 kierownik tej katedry, profesor Akademii Leśnictwa im. Kirowa, od 1940 kierownik katedry Kursów Leninowskich przy KC WKP(b) w Leningradzie. Od 1941 na froncie wojny z Niemcami, szef 7 wydziału Oddziału Politycznego 42 Armii, szef 7 oddziału Zarządu Politycznego Frontu Leningradzkiego, 1942-1945 szef 7 oddziału Zarządu Politycznego Frontów Południowo-Wschodniego, Stalingradzkiego, Południowego i 4 Ukraińskiego. X 1945 - X 1949 szef Zarządu Propagandy (Informacji) Grupy Wojsk Radzieckich w Niemczech i Radzieckiej Administracji Wojskowej w Niemczech. Znał dobrze język niemiecki, mocno wspierał Waltera Ulbrichta i sowietyzację wschodnich Niemiec. Był twardogłowym bolszewikiem, ściśle monitorował działalność nowo powstałej SED mającej rządzić krajem. 11 maja 1949 mianowany generałem-majorem. Później zastępca kierownika katedry ekonomii politycznej Akademii Wojskowo-Morskiej w Leningradzie, potem kierownik katedry ekonomii politycznej Wojskowej Akademii Łączności im. Budionnego. Od 1956 w odstawce.

</doc>
<doc id="3312571" url="https://pl.wikipedia.org/wiki?curid=3312571" title="LibGDX">
LibGDX

LibGDX – wieloplatformowe narzędzie do tworzenia gier i wizualizacji. Bazuje na Javie. Obecnie obsługuje systemy: Windows, Linux, Mac OS X, Android, iOS oraz HTML5. Jedynym wymaganiem na trzech pierwszych systemach operacyjnych jest Java Runtime. LibGDX pozwala by jeden kod programu mógł być skompilowany na wszystkich wyżej wymienionych platformach. Narzędzie skierowane jest do początkujących twórców gier, ale także do tych bardziej doświadczonych programistów. Framework wykorzystywany jest przez wielu niezależnych twórców gier, jak również przez duże firmy (np. gra Ingress stworzona przez Google). Według statystyk, liczba pobrań narzędzia wynosi ok. 250 tysięcy miesięcznie.
Architektura.
LibGDX pozwala użyć jednego kodu na wielu platformach bez żadnych modyfikacji. Można korzystać z prawie wszystkich narzędzi Java, by wspomóc proces tworzenia aplikacji. LibGDX obsługuje zarówno grafikę 2D, 3D i obsługuje OpenGL ES (2.0 i 3.0). Dzięki LibGDX możliwy jest niskopoziomowy dostęp do sprzętu i systemu plików, dzięki czemu program jest szybszy od wielu konkurencyjnych narzędzi.

</doc>
<doc id="3312572" url="https://pl.wikipedia.org/wiki?curid=3312572" title="Forkland">
Forkland

Forkland – miasto w Stanach Zjednoczonych, w stanie Alabama, w hrabstwie Greene.

</doc>
<doc id="3312573" url="https://pl.wikipedia.org/wiki?curid=3312573" title="Boligee">
Boligee

Boligee – miasto w Stanach Zjednoczonych, w stanie Alabama, w hrabstwie Greene.

</doc>
<doc id="3312574" url="https://pl.wikipedia.org/wiki?curid=3312574" title="Linia kolejowa Čelákovice – Neratovice">
Linia kolejowa Čelákovice – Neratovice

Linia kolejowa Čelákovice – Neratovice – jednotorowa, regionalna i niezelektryfikowana linia kolejowa w Czechach. Łączy stację Čelákovice i Neratovice. W całości znajduje się na terytorium kraju środkowoczeskiego.
Odcinek Čelákovice - Brandýs nad Labem został uruchomiony w 1883 roku, a do Neratovic w 1899 roku.

</doc>
<doc id="3312576" url="https://pl.wikipedia.org/wiki?curid=3312576" title="Passiflora costata">
Passiflora costata

Passiflora costata Mast. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Peru, Wenezueli, Gujanie, Surinamie, Gujanie Francuskiej oraz Brazylii (w stanach Amazonas, Pará, Rondônia i Maranhão). 

</doc>
<doc id="3312580" url="https://pl.wikipedia.org/wiki?curid=3312580" title="NBA Development League Most Valuable Player Award">
NBA Development League Most Valuable Player Award

National Basketball Association Development League Most Valuable Player (MVP) – jest nagrodą NBA Development League (NBADL) przyznawaną corocznie najlepszemu zawodnikowi sezonu. Jest przyznawana od sezonu 2001/02. W latach 2001–2005 liga nazywała się National Basketball Development League (NBDL). Przed rozpoczęciem sezonu 2005/06 jej nazwa została zmieniona na NBA Development League, aby lepiej uwidocznić jej powiązanie z ligą NBA. Służy ona bowiem NBA, jako liga do rozwoju młodych zawodników. 
Na najlepszego zawodnika sezonu głosują trenerzy wszystkich zespołów ligi. Zwycięzca otrzymuje statuetkę zazwyczaj w trakcie rozgrywek play-off. 
Do sezonu 2014/15 żaden zawodnik nie sięgnął po tytuł MVP więcej niż jeden raz. Ansu Sesay był pierwszym w historii ligi zawodnikiem nagrodzonym tytułem MVP sezonu zasadniczego. Jako zawodnik Greenville Groove notował średnio 13,9 punktu, 4,6 zbiórki oraz 2,5 asysty. Żaden obcokrajowiec nie otrzymał, jak do tej pory, MVP D-League. Sześciokrotnie sięgali po nią obrońcy, a czterokrotnie skrzydłowi. Courtney Sims (2008/09) jest jak do tej pory jedynym środkowym, spośród całej stawki laureatów (stan po sezonie 2014/15).
W sezonie 2014/15 po raz pierwszy w historii ligi tytułem tym nagrodzono dwóch zawodników, Othyusa Jeffersa oraz Rona Howarda.
Laureaci.
^ – współlaureaci nagrody

</doc>
<doc id="3312581" url="https://pl.wikipedia.org/wiki?curid=3312581" title="D-League MVP">
D-League MVP



</doc>
<doc id="3312582" url="https://pl.wikipedia.org/wiki?curid=3312582" title="Hirśkyj Tikycz">
Hirśkyj Tikycz



</doc>
<doc id="3312583" url="https://pl.wikipedia.org/wiki?curid=3312583" title="Macabeo">
Macabeo

Macabeo, macabéo, viura – biały szczep winorośli właściwej, przypuszczalnie pochodzący z regionu Penedès w Katalonii, gdzie był wzmiankowany już w 1617 roku. Najpopularniejsza odmiana o białej skórce w północnej części Hiszpanii. Jeden z podstawowych szczepów do produkcji musującego wina cava oraz białych win Rioja. Popularny w Hiszpanii i południowej Francji.
Pochodzenie.
Odmiana pochodzi z północnej Hiszpanii. Jako macabeu winogrona były już wzmiankowane w 1617 w Vilafranca del Penedès. Stamtąd odmiana trafiła do południowej Francji (Roussillon) i była wysoko oceniana. Hrabia Odart twierdził jednak w 1845, że odmiana pochodzi z Bliskiego Wschodu.
Badania DNA dowiodły, że macabeo nie jest identyczne z odmianą alcañón z północnej Hiszpanii. Sugerują też pokrewieństwo z katalońską odmianą xarel·lo. Badania na ograniczonej liczbie markerów DNA wskazały jako odmiany rodzicielskie macabeo rzadkie odmiany hebén i brustiano faux, lecz ze względu na ograniczony zakres wyniki muszą zostać jeszcze potwierdzone.
Charakterystyka.
Późno wypuszcza pąki wiosną. Rośnie bujnie, a pędy bywają łamane przez wiatr. Wymaga cieplejszych, mało wilgotnych stanowisk. Macabeo jest bardzo wrażliwe na choroby grzybowe oraz nekrozę winorośli.
Wina.
Odmiana nadaje się do produkcji zwykłych win białych oraz musujących. 
Macabeo wnosi w wina nuty owocowe i kwasowość, a także rześkość i kwiatowy charakter.
Klasyczne białe wino Rioja zawiera 95% viury i 5% malvasii. Macabeo nadaje się zwłaszcza na wina, które nie są starzone w beczkach, w nowoczesnym stylu. Odmiana jest niewrażliwa na utlenianie.
Tradycyjnie macabeo było dodawane od czerwonych win Rioja, ale ten zwyczaj zanika.
Garnacha blanca bywa dodawana do gorszych roczników białej riojy, by wyrównać poziom alkoholu, jednak pogarsza bukiet wina.
Wachlarz odmian z Riojy jest uprawiany również w Navarrze, lecz odmianom miejscowym mogą towarzyszyć francuskie. Przykładowym połączeniem jest macabeo i chardonnay.
Rozpowszechnienie.
Uprawiana z dobrymi rezultatami w całej Hiszpanii: zarówno na północy (Rioja, Nawarra), w katalońskim regionie Costers del Segre, w regionie produkcji cavy, jak i na południowym zachodzie (Ribera del Guadiana). Winnice obsadzone macabeo zostały zarejestrowane także na Majorce.
W Penedès macabeo jest uprawiane, podobnie jak xarel·lo, przede wszystkim w podregionie Medio Penedès (Mitja Penedès). 
Areał winnic w Hiszpanii obsadzonych macabeo sięgał w 2008 roku:
Ze względu na zmniejszającą się powierzchnię upraw przeważają krzewy w starszym wieku. 
Na mniejszą skalę macabeo jest uprawiane we Francji, w Dolinie Rodanu (apelacja Lirac, później szczep został wykluczony z apelacji) i Langwedocji-Roussillon. W pierwszej dekadzie XXI wieku areał francuskich winnic obsadzonych macabeo spadł o połowę (z 5200 ha w 2000 do 2628 ha w 2009).
Synonimy.
Podstawowymi nazwami są macabeo i viura. Inne to: charas blanc w Kalifornii, we Francji lardot, maccabéo i maccabeu (Roussillon). Spotyka się także nazwę vuera (regiony Rioja i Rueda) oraz blanca de daroca, cola de renard, forcalla, gredelin, lloza, macaban, perpignan, provensal, queue de renard, rossan, subirat, verdigell.

</doc>
<doc id="3312584" url="https://pl.wikipedia.org/wiki?curid=3312584" title="Macabeu">
Macabeu



</doc>
<doc id="3312585" url="https://pl.wikipedia.org/wiki?curid=3312585" title="Papier albuminowy">
Papier albuminowy



</doc>
<doc id="3312586" url="https://pl.wikipedia.org/wiki?curid=3312586" title="Viura">
Viura



</doc>
<doc id="3312588" url="https://pl.wikipedia.org/wiki?curid=3312588" title="Macabéo">
Macabéo



</doc>
<doc id="3312590" url="https://pl.wikipedia.org/wiki?curid=3312590" title="Akron (Indiana)">
Akron (Indiana)

Akron – miasto w Stanach Zjednoczonych, w stanie Indiana, w hrabstwie Fulton.

</doc>
<doc id="3312598" url="https://pl.wikipedia.org/wiki?curid=3312598" title="Akron (Kolorado)">
Akron (Kolorado)

Akron – miasto w Stanach Zjednoczonych, w stanie Kolorado, siedziba administracyjna hrabstwa Washington.

</doc>
<doc id="3312604" url="https://pl.wikipedia.org/wiki?curid=3312604" title="Akron (Alabama)">
Akron (Alabama)

Akron – miasto w Stanach Zjednoczonych, w stanie Alabama, w hrabstwie Hale.

</doc>
<doc id="3312608" url="https://pl.wikipedia.org/wiki?curid=3312608" title="Moundville (Wisconsin)">
Moundville (Wisconsin)

Moundville – miasto w Stanach Zjednoczonych, w stanie Wisconsin, w hrabstwie Marquette.

</doc>
<doc id="3312609" url="https://pl.wikipedia.org/wiki?curid=3312609" title="NBA Development League Most Improved Player Award">
NBA Development League Most Improved Player Award

National Basketball Association Development League Most Improved Player Award – jest nagrodą NBA Development League (NBADL) przyznawaną corocznie zawodnikowi, który poczynił największy postęp w swojej grze, w stosunku do poprzedniego sezonu. Jest przyznawana od rozgrywek 2009/10.
Na zawodnika, który poczynił największy postęp głosują trenerzy wszystkich zespołów ligi. Zwycięzca otrzymuje statuetkę zazwyczaj w trakcie rozgrywek play-off.
Do tej pory laureatami nagrody byli wyłącznie obrońcy. Pierwszym z nich był mierzący 196 cm wzrostu Mildon Ambres, zawodnik Idaho Stampede, który notował wtedy średnio 14,5 punktu, 8,1 zbiórki oraz 1,7 asysty.

</doc>
<doc id="3312610" url="https://pl.wikipedia.org/wiki?curid=3312610" title="Ministerstwo Lotnictwa Rzeszy">
Ministerstwo Lotnictwa Rzeszy

Ministerstwo Lotnictwa Rzeszy ("Reichsluftfahrtministerium", w skrócie RLM) – ministerstwo lotnictwa w okresie nazistowskich Niemiec (1933-1945). Jest to również oryginalna nazwa kompleksu budynków "Detlev Rohwedder-Haus" przy "Wilhelmstraße" 81-85, obecnie 97, w centrum Berlina, w którym obecnie mieści się Federalne Ministerstwo Finansów ("Bundesministerium der Finanzen").
Ministerstwo było odpowiedzialne za rozwój i produkcję samolotów nie tylko dla niemieckich Sił Powietrznych (Luftwaffe), ale także dla lotnictwa cywilnego. 
W kompleksie budynków ministerstwa swoją siedzibę miało też Wyższe Dowództwo Sił Lotniczych ("Oberkommando der Luftwaffe"). Do celów reprezentacyjnych wykorzystywano pobliski budynek b. Pruskiego Landtagu ("Preußischer Landtag") z 1898 przy Leipziger Straße i Niederkirchnerstraße, ówcześnie nazywany Domem Lotnika ("Haus der Flieger").

</doc>
<doc id="3312611" url="https://pl.wikipedia.org/wiki?curid=3312611" title="D-League Most Improved Player Award">
D-League Most Improved Player Award



</doc>
<doc id="3312612" url="https://pl.wikipedia.org/wiki?curid=3312612" title="Jewgienij Iwanowski">
Jewgienij Iwanowski

Jewgienij Filippowicz Iwanowski (ros. Евге́ний Фили́ппович Ивано́вский, ur. 7 marca 1918 we wsi Czareja w guberni witebskiej, zm. 22 listopada 1991 w Moskwie) – radziecki dowódca wojskowy, generał armii, Bohater Związku Radzieckiego (1985).
Życiorys.
Urodzony w rosyjskiej rodzinie chłopskiej, która w 1925 przeniosła się do Krasnego Łymanu, gdzie ojciec pracował na kolei. Do 1935 uczył się w szkole średniej, potem do 1936 studiował w Kijowie i równocześnie był dyżurnym technikiem w radiowęźle na stacji kolejowej. Od 1936 w Armii Czerwonej, do 1938 słuchacz wojskowej szkoły broni pancernej w Saratowie, następnie dowódca kompanii pancernej w Moskiewskim Okręgu Wojskowym, 1939 uczestnik agresji ZSRR na Polskę. XII 1939 - III 1940 uczestnik agresji ZSRR na Finlandię w stopniu starszego porucznika, gdzie wyróżnił się podczas walk na Przesmyku Karelskim, za co został odznaczony. IX 1940 - X 1941 słuchacz Wojskowej Akademii Mechanizacji i Motoryzacji Armii Czerwonej, następnie na froncie II wojny światowej. Walczył w bitwie pod Moskwą jako szef sztabu i następnie dowódca 27. batalionu czołgów 82 Dywizji Strzeleckiej, pod Stalingradem jako szef wydziału 2 Korpusu Pancernego (V 1942 mianowany majorem, a IX 1942 podpułkownikiem), na Froncie Briańskim, w bitwie pod Kurskiem i o Dniepr jako szef wydziału operacyjnego 2 Korpusu Pancernego, następnie w walkach na Ukrainie i w Polsce jako szef wydziału operacyjnego 8 Gwardyjskiego Korpusu Pancernego i dowódca 62 gwardyjskiego ciężkiego pułku czołgów. Podczas operacji wschodniopruskiej i pomorskiej wyróżnił się podczas szturmu na Starogard Gdański i Gdynię. 
Po wojnie dowódca pułku czołgów, od 1946 szef wydziału sztabu armii, od 1952 zastępca dowódcy wojsk pancernych i zmechanizowanych ds. artylerii samobieżnej Białoruskiego Okręgu Wojskowego, od 1953 szef sztabu, a od 1954 dowódca dywizji pancernej w Białoruskim Okręgu Wojskowym. 8 VIII 1955 mianowany generałem majorem wojsk pancernych. 1958 ukończył Wojskową Akademię Sztabu Generalnego Sił Zbrojnych ZSRR im. K. Woroszyłowa, po czym został I zastępcą szefa sztabu Dalekowschodniego Okręgu Wojskowego. Od 1961 dowódca armii, od 1956 I zastępca dowódcy, a od 1968 dowódca wojsk Moskiewskiego Okręgu Wojskowego. Od 27 IV 1962 generał porucznik, a od 25 X 1967 generał pułkownik. VII 1972 - XII 1980 dowódca Grupy Wojsk Radzieckich w Niemczech. 3 XI 1972 mianowany generałem armii. Od XII 1980 dowódca wojsk Białoruskiego Okręgu Wojskowego. 21 II 1985 „za męstwo i odwagę przejawiane w walce z niemiecko-faszystowskim najeźdźcą w Wielkiej Wojnie Ojczyźnianej, umiejętne dowodzenia wojskami w okresie powojennym, poprawienie ich gotowości bojowej” został uhonorowany tytułem Bohatera ZSRR. Od II 1985 głównodowodzący Wojsk Lądowych ZSRR - zastępca ministra obrony ZSRR, od 1989 w Grupie Generalnych Inspektorów Ministerstwa Obrony ZSRR. 1971-1989 członek KC KPZR. Pochowany na cmentarzu Nowodziewiczym.

</doc>
<doc id="3312614" url="https://pl.wikipedia.org/wiki?curid=3312614" title="Moundville (Alabama)">
Moundville (Alabama)

Moundville – miasto w Stanach Zjednoczonych, w stanie Alabama, w hrabstwie Hale.

</doc>
<doc id="3312616" url="https://pl.wikipedia.org/wiki?curid=3312616" title="Newbern (Tennessee)">
Newbern (Tennessee)

Newbern – miasto w Stanach Zjednoczonych, w stanie Tennessee, w hrabstwie Dyer.

</doc>
<doc id="3312617" url="https://pl.wikipedia.org/wiki?curid=3312617" title="Newbern (Alabama)">
Newbern (Alabama)

Newbern – miasto w Stanach Zjednoczonych, w stanie Alabama, w hrabstwie Hale.

</doc>
<doc id="3312618" url="https://pl.wikipedia.org/wiki?curid=3312618" title="Dekanat Kutno-św. Wawrzyńca">
Dekanat Kutno-św. Wawrzyńca



</doc>
<doc id="3312619" url="https://pl.wikipedia.org/wiki?curid=3312619" title="Passiflora colinvauxii">
Passiflora colinvauxii

Passiflora colinvauxii Wiggins – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie na wyspach Galapagos. 

</doc>
<doc id="3312620" url="https://pl.wikipedia.org/wiki?curid=3312620" title="Hörður Björgvin Magnússon">
Hörður Björgvin Magnússon

Hörður Björgvin Magnússon (ur. 11 lutego 1993 w Reykjavíku) – islandzki piłkarz grający na pozycji obrońcy w rosyjskim klubie CSKA Moskwa.
Kariera klubowa.
Wychowanek Fram. W listopadzie 2010 został wypożyczony do Juventusu na pół roku, począwszy od 1 stycznia 2011. W lipcu tegoż roku Juventus przedłużył wypożyczenie, a w grudniu zdecydował się wykupić zawodnika. W styczniu 2012 przedłużył kontrakt z klubem do 2016 roku. W lipcu 2013 został wypożyczony do Spezia Calcio. W lipcu 2014 został wypożyczony na rok do AC Cesena. W sierpniu 2015 został wypożyczony na kolejny rok do tego samego klubu. W lipcu 2016 podpisał trzyletni kontrakt z Bristol City F.C. W czerwcu 2018 trafił do CSKA Moskwa.
Kariera reprezentacyjna.
12 listopada 2014 zadebiutował w reprezentacji Islandii w przegranym 1:3 meczu wyjazdowym z Belgią. 9 maja 2016 znalazł się w grupie 23 zawodników powołanych na Euro 2016. 11 maja 2018 znalazł się w grupie 23 zawodników powołanych na mistrzostwa świata.
Charakterystyka techniczna.
Jest zawodnikiem silnym fizycznie. Dzięki swojej technice może także grać na pozycji defensywnego pomocnika.
Statystyki kariery.
Reprezentacyjne.
"Stan na dzień 26 marca 2019 r."
Życie prywatne.
Jego brat Hlynur również jest piłkarzem.

</doc>
<doc id="3312622" url="https://pl.wikipedia.org/wiki?curid=3312622" title="Newville (Alabama)">
Newville (Alabama)

Newville – miasto w Stanach Zjednoczonych, w stanie Alabama, w hrabstwie Henry.

</doc>
<doc id="3312623" url="https://pl.wikipedia.org/wiki?curid=3312623" title="Košík">
Košík

Košík – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 340 mieszkańców.

</doc>
<doc id="3312626" url="https://pl.wikipedia.org/wiki?curid=3312626" title="Seletice">
Seletice

Seletice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 165 mieszkańców.
Urodził się tu arcybiskup praski František Kordač.

</doc>
<doc id="3312627" url="https://pl.wikipedia.org/wiki?curid=3312627" title="Žitovlice">
Žitovlice

Žitovlice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 151 mieszkańców.

</doc>
<doc id="3312628" url="https://pl.wikipedia.org/wiki?curid=3312628" title="Haleburg">
Haleburg

Haleburg – miasto w Stanach Zjednoczonych, w stanie Alabama, w hrabstwie Henry.

</doc>
<doc id="3312629" url="https://pl.wikipedia.org/wiki?curid=3312629" title="Chotěšice">
Chotěšice

Chotěšice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 325 mieszkańców.

</doc>
<doc id="3312631" url="https://pl.wikipedia.org/wiki?curid=3312631" title="Diecezja hvarsko-braczko-viszka">
Diecezja hvarsko-braczko-viszka



</doc>
<doc id="3312632" url="https://pl.wikipedia.org/wiki?curid=3312632" title="Záhornice">
Záhornice

Záhornice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 362 mieszkańców.

</doc>
<doc id="3312633" url="https://pl.wikipedia.org/wiki?curid=3312633" title="Kněžice (kraj środkowoczeski)">
Kněžice (kraj środkowoczeski)

Kněžice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 510 mieszkańców.

</doc>
<doc id="3312635" url="https://pl.wikipedia.org/wiki?curid=3312635" title="Dekanat Sochaczew-św. Wawrzyńca">
Dekanat Sochaczew-św. Wawrzyńca



</doc>
<doc id="3312636" url="https://pl.wikipedia.org/wiki?curid=3312636" title="Dekanat Skierniewice-Najświętszego Serca Pana Jezusa">
Dekanat Skierniewice-Najświętszego Serca Pana Jezusa



</doc>
<doc id="3312637" url="https://pl.wikipedia.org/wiki?curid=3312637" title="Dekanat Skierniewice-św. Jakuba">
Dekanat Skierniewice-św. Jakuba



</doc>
<doc id="3312638" url="https://pl.wikipedia.org/wiki?curid=3312638" title="Dekanat Sochaczew-Matki Bożej Nieustającej Pomocy">
Dekanat Sochaczew-Matki Bożej Nieustającej Pomocy



</doc>
<doc id="3312640" url="https://pl.wikipedia.org/wiki?curid=3312640" title="Dekanat Kutno-św. Michała Archanioła">
Dekanat Kutno-św. Michała Archanioła



</doc>
<doc id="3312641" url="https://pl.wikipedia.org/wiki?curid=3312641" title="Sloveč">
Sloveč

Sloveč – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 537 mieszkańców.

</doc>
<doc id="3312642" url="https://pl.wikipedia.org/wiki?curid=3312642" title="Batalion szturmowy">
Batalion szturmowy



</doc>
<doc id="3312644" url="https://pl.wikipedia.org/wiki?curid=3312644" title="Chroustov">
Chroustov

Chroustov – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 225 mieszkańców.

</doc>
<doc id="3312645" url="https://pl.wikipedia.org/wiki?curid=3312645" title="NBA Development League Defensive Player of the Year Award">
NBA Development League Defensive Player of the Year Award

NBA Development League Defensive Player of the Year Award – jest nagrodą NBA Development League (NBADL) przyznawaną corocznie najlepszemu obrońcy sezonu, począwszy od rozgrywek 2001/02. W latach 2001–2005 liga nazywała się National Basketball Development League (NBDL). Przed rozpoczęciem sezonu 2005/06 jej nazwa została zmieniona na NBA Development League, aby lepiej uwidocznić jej powiązanie z ligą NBA. Służy ona bowiem NBA, jako liga do rozwoju młodych zawodników. 
Na najlepszego obrońcę sezonu głosują trenerzy wszystkich zespołów ligi. Zwycięzca otrzymuje statuetkę w trakcie rozgrywek play-off. 
W 2008 po raz pierwszy w historii nagrodę otrzymało jednocześnie dwóch zawodników, Stephane Lasme oraz Mouhamed Sene. Dwóch zawodników uzyskało ją dwukrotnie z rzędu, byli to Derrick Zimmerman i Stefhon Hannah. Za każdym razem reprezentowali jednak inny klub.
Laureaci.
^ – współlaureaci
(X) – cyfra w nawiasie oznacza liczbę kolejnych nagród, uzyskanych przez tego samego zawodnika lub kolejną nagrodę zawodnika tego samego klubu

</doc>
<doc id="3312646" url="https://pl.wikipedia.org/wiki?curid=3312646" title="Běrunice">
Běrunice

Běrunice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 835 mieszkańców.

</doc>
<doc id="3312647" url="https://pl.wikipedia.org/wiki?curid=3312647" title="Passiflora coccinea">
Passiflora coccinea

Passiflora coccinea Aubl. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Kolumbii, Wenezueli, Gujanie, Surinamie, Gujanie Francuskiej, Ekwadorze, Peru, Boliwii oraz Brazylii (w stanach Acre, Amazonas, Amapá, Pará, Rondônia, Roraima, Bahia, Piauí i Mato Grosso). 
Biologia i ekologia.
Występuje w lasach, na sawannach, nieużytkach oraz wśród roślinności krzewiastej na wysokości do 1300 m n.p.m.

</doc>
<doc id="3312648" url="https://pl.wikipedia.org/wiki?curid=3312648" title="Kněžičky">
Kněžičky

Kněžičky – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 178 mieszkańców.

</doc>
<doc id="3312649" url="https://pl.wikipedia.org/wiki?curid=3312649" title="D-League Defensive Player of the Year Award">
D-League Defensive Player of the Year Award



</doc>
<doc id="3312650" url="https://pl.wikipedia.org/wiki?curid=3312650" title="Dlouhopolsko">
Dlouhopolsko

Dlouhopolsko – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 229 mieszkańców.

</doc>
<doc id="3312651" url="https://pl.wikipedia.org/wiki?curid=3312651" title="Meczet Królewski w Beracie">
Meczet Królewski w Beracie

Meczet Królewski (alb. "Xhamia Mbret", inna nazwa " Xhamia e Sulltanit") – zabytkowy meczet znajdujący się w Beracie, w południowej Albanii.
Meczet należy do najstarszych w Albanii. Został wybudowany za panowania sułtana Bajazyda II w 1495 roku. Stanowił część centralną całego kompleksu świątynnego, który składał się z XVI-wiecznej szkoły muzułmańskiej medresy, karawanseraju, biblioteki oraz XVIII-wiecznego klasztoru (chanaki) bektaszytów. W latach 1832–1833 budynek został całkowicie przebudowany.
Po ogłoszeniu w 1967 roku przez Envera Hodżę „Rewolucji Ideologicznej i Kulturalnej” i deklarowania Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zdewastowanych, wiele zburzonych, jednak Meczet Królewski przetrwał. Zachowały się w nim XVIII wieczne freski oraz pewne elementy wystroju wnętrza. Na środku sufitu znajdują się rozety z inskrypcjami wersetów Koranu, a fryz pod sufitem zawiera 99 imion Boga.
W 1948 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3312652" url="https://pl.wikipedia.org/wiki?curid=3312652" title="Barbara Szpyt">
Barbara Szpyt

Barbara Szpyt, z d. Czeczótka (ur. 10 października 1929 w Limanowej, zm. 31 października 2014 w Krakowie) – polska siatkarka, medalista mistrzostw świata, mistrzostw Europy i mistrzostw Polski.
Życiorys.
W czasie studiów w Akademii Handlowej w Krakowie była zawodniczką AZS Kraków, w 1952 została zawodniczką Wisły Kraków. Z Wisłą wywalczyła mistrzostwo Polski w 1959, wicemistrzostwo Polski w 1958 i 1960 oraz brązowe medale mistrzostw Polski w 1955, 1956, 1961, 1962 i 1963.
W reprezentacji Polski debiutowała 19 września 1954 w towarzyskim spotkaniu z Czechosłowacją. Dwukrotnie zdobyła brązowy medal mistrzostw świata (1956, 1962), dwukrotnie brązowy medal mistrzostw Europy (1955, 1958). Ponadto na mistrzostwach świata w 1960 zajęła z drużyną czwarte miejsce. Ostatni raz w biało-czerwonych barwach wystąpiła 25 października 1962 w meczu mistrzostw świata z NRD. Łącznie w I reprezentacji Polski zagrała w 91 spotkaniach.
Jej mężem od 1955 był trener Zbigniew Szpyt.

</doc>
<doc id="3312654" url="https://pl.wikipedia.org/wiki?curid=3312654" title="Dobšice (kraj środkowoczeski)">
Dobšice (kraj środkowoczeski)

Dobšice – gmina w Czechach, w powiecie Nymburk, w kraju środkowoczeskim. Według danych z dnia 1 stycznia 2013 liczyła 211 mieszkańców.

</doc>
<doc id="3312656" url="https://pl.wikipedia.org/wiki?curid=3312656" title="Teruel (wyrzutnia rakiet)">
Teruel (wyrzutnia rakiet)

Samobieżna wyrzutnia rakiet Teruel kal. 140 mm (hiszp. "Lanzador de cohetes múltiple Teruel") – hiszpańska samobieżna wyrzutnia rakiet z lat siedemdziesiątych XX wieku.
Historia konstrukcji.
Pod koniec lat siedemdziesiątych hiszpański Instytut Badawczo-Rozwojowy Techniki Rakietowej opracował wyrzutnię rakiet kal. 140 mm. Wyrzutnia to została przyjęta na uzbrojenie armii hiszpańskiej, a jej produkcję na początku lat osiemdziesiątych rozpoczęła wytwórnia Santa Bárbara Sistemas. Samobieżna wyrzutnia rakiet otrzymała nazwę Teruel. Zbudowano łącznie 22 wyrzutnie tego typu, w tym 2 prototypu.
Użycie.
Wyrzutnie zostały wprowadzone do użycia w armii hiszpańskiej i znajdują się na wyposażeniu 62 Pułku Artylerii Rakietowej w Astorga, wyposażonego w 12 wyrzutni tego typu.
8 wyrzutni tego typu znajduje się również na wyposażeniu armii Gabonu.
Opis pojazdu.
Wyrzutnia ta została umieszczona na samochodzie ciężarowym Pegaso 3050 o napędzie 6 x 6, z silnikiem wysokoprężnym o poj. 10,5 l. Wyrzutnia rakiet składa się z 40 prowadnic umieszczonych w dwóch blokach po 20 szt. Do wyrzutni używane są dwa typu pocisków rakietowych kal. 140,5 mm różniących się długością i czasem działania silnika rakietowego: dłuższy o masie – 76 kg, długości – 3,32 m i maksymalnej donośności – 28000 m oraz krótszy o masie – 56 kg, długości – 2,04 m i donośności – 18000 m. Rakieta jest wyposażona w głowicę bojową o masie 20 kg odłamkowo-burzącą lub kasetową. Głowica kasetowa może przenosić podpociski kumulacyjno-odłamkowe, dymne lub 6 min przeciwpancernych. Wystrzelenie pełnej salwy 40 pocisków zajmuje 45 sekund, a ponowne załadowanie wyrzutni zajmuje około 5 min. Czas zajęcia pozycji bojowej już załadowanej wyrzutni zajmuje 5 minut.

</doc>
<doc id="3312658" url="https://pl.wikipedia.org/wiki?curid=3312658" title="Lista gatunków roślin objętych ochroną w Polsce (1995–2001)">
Lista gatunków roślin objętych ochroną w Polsce (1995–2001)

Lista stanowi zestawienie gatunków i rodzajów roślin objętych ścisłą i częściową ochroną gatunkową w Polsce w latach 1995–2001. Zestawienie obejmuje gatunki chronione na podstawie rozporządzenia Ministra Ochrony Środowiska, Zasobów Naturalnych i Leśnictwa z dnia 6 kwietnia 1995 roku w sprawie wprowadzenia ochrony gatunkowej roślin (Dz.U. Nr 41 poz. 214).

</doc>
<doc id="3312666" url="https://pl.wikipedia.org/wiki?curid=3312666" title="Stanisław Julian Ostroróg">
Stanisław Julian Ostroróg

Stanisław Julian Ostroróg (ur. 1834 lub 1835 w Mohylewie, zm. 31 maja 1890 w Londynie) – polski fotograf działający we Francji i Anglii pod pseudonimem „Walery”. Właściciel zakładów fotograficznych o tej samej nazwie w Marsylii, Paryżu i Londynie. Działalność Ostroroga w Londynie – wraz z jego pseudonimem, "Walery" – przejął jego syn, Stanisław Julian Ignacy Ostroróg.
Młodość.
Ukończył Korpus Paziów w Petersburgu. Z gwardii cesarskiej, gdzie służył w randze kapitana, podczas wojny krymskiej w nieznanych okolicznościach trafił do polskiego oddziału, Dywizji Kozaków Sułtańskich. Pełnił rolę Adiutanta gen. Władysława Zamoyskiego. Według informacji przekazanej przez Nadara w jego wspomnieniach pt. "Quand j'étais photographe", Ostroróg fotografią (a dokładniej dagerotypią) zajął się jeszcze w trakcie wojny. Inny niepotwierdzony przekaz głosi, że w 1855 roku wykonał zdjęcie Adama Mickiewicza na łożu śmierci. 
Po zakończeniu wojny w 1856 roku prawdopodobnie krótko przebywał w Anglii, a rok później znalazł się w Paryżu, gdzie prowadził prace nad opatentowanym przez siebie instrumentem muzycznym o nazwie "melodina". Zajmował się także – bez większych sukcesów – publicystyką i poezją. W 1862 roku, po uzyskaniu obywatelstwa brytyjskiego, ożenił się z Teodozją Walerią Gwozdecką, nieślubną córką solistki baletu Teodozji Gwozdeckiej i prezesa dyrekcji Warszawskich Teatrów Rządowych, Ignacego Abramowicza (od której imienia być może pochodził pseudonim „Walery”). 12 września 1863 roku w Londynie urodził się ich syn Stanisław Julian Ignacy (zm. 1929), w Marsylii drugi syn, Julian Alfred (zm. 1867 w Warszawie), a 20 czerwca 1867 trzeci syn, Leon Walerian, doktor prawa koranicznego i doradca rządu tureckiego (zm. 1932). W Paryżu doczekali się jeszcze dwóch synów w 1874 i 1875.
Fotografia portretowa.
Od 1864 r. Ostroróg prowadził zakład fotograficzny w Marsylii, gdzie pozostał do około 1871 roku, poza roczną przerwą w Warszawie (1866-1867). W 1874 r. w Paryżu przy rue de Londres 9bis otworzył studio pod nazwą „Walery”. Problemy finansowe spowodowane upadkiem Société de l'Union Général zmusiły go do wydzierżawienia w 1878 roku paryskiego atelier. 
W roku 1884 otworzył przedsiębiorstwo przy Conduit Street 5 w Londynie, które z zakładu produkującego emalię szybko przekształcił z kolejne studio fotograficzne. Dwa lata później sfotografował królową Wiktorię, a dzięki patronatowi królewskiemu posługiwał się tytułem „Photographer to the Queen”. Wkrótce przeniósł studio na Regent Street 164, posługując się w latach 1887-1890 nazwą „Walery Limited”. Zatrudniał kilku fachowców do kolorowania zdjęć, m.in. Richarda Henry'ego Ramsdena, i drukował je na emalii lub na jedwabiu. Oprócz tego firma Sampson Low, Son &amp; Co. publikowała jego prace w serii "Celebrity Portraits". Wśród osobistości których zrobił portrety byli, Gustave Eiffel, Victor Hugo, Frederic Leighton, Ferdynand Lesseps, Louis Pasteur, Henry Morton Stanley i członkowie brytyjskiej rodziny królewskiej.
Zmarł w 1890 roku, został pochowany na cmentarzu Brompton w Londynie. Zakład fotograficzny przejął starszy syn, prowadząc go z partnerem Anglikiem, Alfredem Ellisem, w latach 1890-1900 przy 51 Baker Street pod nazwą „Alfred Ellis &amp; Walery”.

</doc>
<doc id="3312668" url="https://pl.wikipedia.org/wiki?curid=3312668" title="Woodville (hrabstwo Calumet)">
Woodville (hrabstwo Calumet)

Woodville – miasto w Stanach Zjednoczonych, w stanie Wisconsin, w hrabstwie Calumet.

</doc>
<doc id="3312669" url="https://pl.wikipedia.org/wiki?curid=3312669" title="Diecezja gospicko-senjska">
Diecezja gospicko-senjska



</doc>
<doc id="3312670" url="https://pl.wikipedia.org/wiki?curid=3312670" title="Diecezja poreczko-pulska">
Diecezja poreczko-pulska



</doc>
<doc id="3312672" url="https://pl.wikipedia.org/wiki?curid=3312672" title="Woodville (Teksas)">
Woodville (Teksas)

Woodville – miasto w Stanach Zjednoczonych, w stanie Teksas, siedziba administracyjna hrabstwa Tyler.

</doc>
<doc id="3312675" url="https://pl.wikipedia.org/wiki?curid=3312675" title="Zbigniew Szpyt">
Zbigniew Szpyt

Zbigniew Szpyt (ur. 30 maja 1929 we Lwowie, zm. 23 października 2020 w Krakowie) – polski trener siatkówki, zdobywca mistrzostwa Polski z żeńską drużyną Wisły Kraków (1959, 1967, 1969, 1970), trener reprezentacji Polski seniorek (1957–1958), z którą w 1958 zdobył brązowy medal mistrzostw Europy.
Życiorys.
Od 1945 mieszkał w Krakowie, w młodości był zawodnikiem Wisły Kraków, w sekcjach pływackiej, piłki nożnej i siatkówki, ale bez większych sukcesów. W latach 1952–1963 był trenerem żeńskiej drużyny Wisły Kraków, z którą wywalczył mistrzostwo Polski w 1959, wicemistrzostwo Polski w 1958 i 1960 oraz brązowe medale mistrzostw Polski w 1955, 1956, 1962 i 1963. Równocześnie w latach 1957–1958 był trenerem reprezentacji Polski seniorek. Z reprezentacją wywalczył akademickie mistrzostwo świata w 1957 oraz brązowy medal mistrzostw Europy w 1958. W latach 1963–1966 mieszkał i pracował w Koszalinie.
W 1966 ponownie został trenerem żeńskiej drużyny Wisły Kraków i poprowadził ją do mistrzostwa Polski w 1967, 1969 i 1970, a także wicemistrzostwa Polski w 1971 i 1972 oraz brązowego medalu mistrzostw Polski w 1968. W Wiśle pracował do 1974.
Z wykształcenia był lekarzem-stomatologiem. Związany z Krakowskim Towarzystwem Śpiewackim "Echo".
Jego żoną była siatkarka Barbara Szpyt.

</doc>
<doc id="3312677" url="https://pl.wikipedia.org/wiki?curid=3312677" title="Faf larage">
Faf larage



</doc>
<doc id="3312681" url="https://pl.wikipedia.org/wiki?curid=3312681" title="Calicotome villosa">
Calicotome villosa

Calicotome villosa (Poir.) Link – gatunek rośliny jednorocznej z rodziny bobowatych. W formie dzikiej występuje w Afryce Północnej (Algieria, Maroko, Libia, Tunezja), Azji Zachodniej (Cypr, Izrael, Jordania, Liban, Syria, Turcja) i Europie (Albania, Grecja, Włochy, Hiszpania, Portugalia i Francja.
Morfologia i biologia.
Krzew o wysokości do 3 m, pokrojem podobny do żarnowców. Pędy bardzo gęsto pokryte trójdzielnymi cierniami. Ma 3-listkowe liście i żółte kwiaty motylkowe. Owocem jest gęsto owłosiony strąk o długości do 5 cm. Na obszarze swojego naturalnego występowania kwitnie od stycznia do marca. Rośnie na półpustyniach i w górach.
Obecność w kulturze.
Badacze roślin biblijnych J. Maillat i S. Maillat uważają, że z rośliny tej wykonano koronę cierniową, którą żołnierze rzymscy założyli na głowę Jezusa Chrystusa. Jest to jednak zdanie odosobnione, pozostali badacze roślin biblijnych twierdzą, że koronę cierniową zrobiono z rośliny o nazwie głożyna cierń Chrystusa ("Ziziphus spina-christi") i krwiściągu ciernistego ("Sarcopoterium spinosum").

</doc>
<doc id="3312683" url="https://pl.wikipedia.org/wiki?curid=3312683" title="Arts Martiens">
Arts Martiens

Arts Martiens – szósty studyjny album francuskiego zespołu hip-hopowego IAM. Premiera płyty odbyła się 22 kwietnia 2013 roku. Materiał na album był nagrywany w Paryżu, Nowym Jorku i Marsylii. Był to jeden z dwóch albumów tej grupy wydanych w 2013 roku, drugi pt. "...IAM" ukazał się 18 listopada.
Pierwszym singlem promującym to wydawnictwo był utwór "Spartiate Spirit" do którego nakręcono teledysk. Jego premiera odbyła się 25 stycznia 2013 roku. 4 marca 2013 r. ukazał się drugi singel pt. "Les Raisons de la colère", do którego także powstało wideo.
Płyta zadebiutowała na 1. miejscu notowania Top Albums na iTunes ze sprzedażą 25.000 egzemplarzy. Album uplasował się także na szczycie listy SNEP we Francji.
Lista utworów.
Źródło.

</doc>
<doc id="3312685" url="https://pl.wikipedia.org/wiki?curid=3312685" title="Miłosna dieta">
Miłosna dieta

Miłosna dieta (hiszp. "Dieta mediterránea") – hiszpańska komedia z 2009 roku wyreżyserowana przez Joaquína Oristrella. Wyprodukowana przez Messidor Films.
Premiera filmu miała miejsce 6 lutego 2009 roku w Hiszpanii.
Opis fabuły.
Akcja filmu rozgrywa się w miasteczku u wybrzeży Hiszpanii. Utalentowana kulinarnie Sofia (Olivia Molina) pracuje w restauracji rodziców. O jej względy zabiega dwóch przyjaciół: stateczny i pracowity Toni (Paco León) oraz przebojowy, lecz nieco lekkomyślny Frank (Alfonso Bassave). Dziewczyna proponuje im nietypowy układ.
Produkcja.
Zdjęcia do filmu kręcono w Barcelonie w regionie Katalonia w Hiszpanii.
Obsada.
Źródło: Filmweb
i inni.

</doc>
<doc id="3312689" url="https://pl.wikipedia.org/wiki?curid=3312689" title="Mark Hammett">
Mark Hammett

Mark Hammett (ur. 13 lipca 1972 w Christchurch) – nowozelandzki rugbysta grający na pozycji , zwycięzca National Provincial Championship i czterokrotny triumfator Super 12, reprezentant kraju, brązowy medalista Pucharu Świata 2003, następnie trener.
Zawodnik.
W młodości uprawiał piłkę nożną, w rugby zaczął grać w "St Thomas of Canterbury College" pod wpływem jednego z nauczycieli i wkrótce reprezentował szkołę w pierwszej drużynie. Po jej ukończeniu wyjechał do Francji, gdzie przez rok grał w lokalnych klubach jednocześnie pracując w fabryce porcelany w Limoges. Powróciwszy do Nowej Zelandii zadebiutował w barwach Canterbury w roku 1992, w kolejnych latach dzieląc obowiązki młynarza z Mattem Sextonem. Do 2002 roku rozegrał dla regionu 76 spotkań, triumfując z nim w National Provincial Championship 1997 oraz zdobywając i broniąc Ranfurly Shield.
Z Crusaders związany był od momentu powstania tej franszyzy. Po słabych początkach zespół stał się najbardziej utytułowanym w historii Super Rugby, podczas kariery Hammetta triumfując w latach 1998, 1999, 2000 i 2002, dodatkowo docierając do finału w roku 2003. Finał z 2003 roku, w którym zdobył dwa przyłożenia, okazał się być jego ostatnim spośród 81 spotkań w barwach Crusaders, bowiem w trakcie przygotowań do kolejnego sezonu powracająca kontuzja karku wymusiła na nim zakończenie kariery sportowej.
Powoływany był do juniorskich reprezentacji kraju – U-17, U-19 i U-21. Jego pierwszy kontakt z seniorskim poziomem reprezentacyjnym nastąpił podczas sprawdzianów kadry w 1998 roku, które zakończyły się występem w ramach reprezentacji A przeciwko Tonga. W tym samym roku po kontuzji Norma Hewitta znalazł się w kadrze, jednak nie wystąpił w żadnym spotkaniu. Jego debiut dla All Blacks nastąpił w roku następnym, większość występów podczas kariery reprezentacyjnej zaliczył jednak z ławki rezerwowych, walczył bowiem o miejsce w składzie z takimi zawodnikami jak Anton Oliver, Keven Mealamu, Tom Willis i Corey Flynn. Zagrał w dwóch Pucharach Świata, zaliczając łącznie osiem występów – w 1999 "All Blacks" zajęli czwarte miejsce, poprawiając się o jedną pozycję cztery lata później. Łącznie wystąpił w trzydziestu spotkaniach "All Blacks", w tym w dwudziestu dziewięciu testmeczach.
Trener.
Karierę trenerską rozpoczął z juniorskimi zespołami Marist Albion oraz Canterbury, zaś na sezon 2006 został doradcą formacji młyna Crusaders. Rok później został mianowany jednym z asystentów trenera Crusaders i pełnił tę rolę przez cztery sezony. Po odejściu Robbie'ego Deansa został pominięty przy obsadzaniu stanowiska pierwszego trenera, na które został wyznaczony Todd Blackadder.
W 2011 roku został szkoleniowcem Hurricanes. W związku z narastającą presją z powodu słabych wyników w kwietniu 2014 roku ogłosił, iż po tym sezonie nie będzie się ubiegał o przedłużenie kontraktu. W połowie maja tego roku podpisał zaś trzyletnią umowę z Cardiff Blues.

</doc>
<doc id="3312690" url="https://pl.wikipedia.org/wiki?curid=3312690" title="Diecezja Križevci">
Diecezja Križevci



</doc>
<doc id="3312691" url="https://pl.wikipedia.org/wiki?curid=3312691" title="Meczet Kawalerów w Beracie">
Meczet Kawalerów w Beracie

Meczet Kawalerów (alb. "Xhamia e Beqarëve") – zabytkowy meczet znajdujący się w Beracie, w południowej Albanii. 
Został wybudowany w dzielnicy Mangalem w latach 1826–1827. Służył jako miejsce modlitwy i spotkań nieżonatym młodzieńcom z różnych cechów miejskich, którzy dorabiali pracując jako strażnicy nocni na targu miejskim.
Dwupiętrowy meczet ma wymiary 16,9 na 18,3 metra, sala modlitewna ma kształt zbliżony do kwadratu o boku około 12 m. Na południowo-zachodnim rogu świątyni zbudowany jest stosunkowo niski minaret.
Po ogłoszeniu w 1967 roku przez Envera Hodżę „Rewolucji Ideologicznej i Kulturalnej” i deklarowania Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zniszczonych. Meczet Kawalerów także uległ częściowemu zniszczeniu, które najbardziej dotknęło najcenniejszy jego zabytek: oryginalne malowidła ścienne powstałe w latach 1827–1828. Geometryczne wzory oraz przedstawienia obiektów sakralnych zachowały się wewnątrz meczetu oraz na najwyższych częściach ścian zewnętrznych. 
W 1961 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3312692" url="https://pl.wikipedia.org/wiki?curid=3312692" title="Karolina Czarnecka">
Karolina Czarnecka

Karolina Czarnecka (ur. 29 października 1989 w Sokółce) – polska aktorka, wokalistka, autorka tekstów i performerka.
Życiorys.
Jest absolwentką Wydziału Sztuki Lalkarskiej w Białymstoku (2013) i Wydziału Aktorskiego Akademii Teatralnej im. Aleksandra Zelwerowicza w Warszawie (2016).
Została laureatką nagrody specjalnej 17. Ogólnopolskiego Konkursu Wokalnego „Pamiętajmy o Osieckiej”. Szerzej zaistniała w 2014 za sprawą interpretacji utworu The Tiger Lillies „Heroin and Cocaine” (w polskim tłumaczeniu „"Heroina i kokaina"”), który zaśpiewała podczas Przeglądu Piosenki Aktorskiej we Wrocławiu. Występ wzbudził szerokie zainteresowanie widzów, został wyświetlony ponad 1,5 mln razy w ciągu tygodnia od jego publikacji w serwisie YouTube i ponad 33 mln razy w ciągu czterech lat. Na kanwie zainteresowania za pomocą platformy crowdfundingowej Polakpotrafi zebrała ponad 36 tys. zł na realizację teledysku do utworu „Hera, Koka, Hasz, LSD”, który ukazał się latem 2014. 19 sierpnia wydała debiutancki minialbum pt. "Córka".
Od 2012 mieszka w Warszawie. Od 2014 jest członkinią warszawskiej grupy teatralno-kabaretowej „Pożar w Burdelu”, z którego wyłonił się jego kobiecy odłam Żelazne Waginy. W 2017 została członkinią żeńskiej grupy muzycznej Gang Śródmieście. 20 kwietnia 2018 wydała drugi solowy album pt. "Solarium 2.0", na którym kompozytorsko i instrumentalnie wspomagał ją zespół UV. 
19 lipca 2019 miał swoją premierę singiel „Módl się za nami” zapowiadający nową płytę artystki. 15 listopada ukazał się trzeci album pt. "Cud", zachowany w stylistyce folkorap. 
Na dużym ekranie zadebiutowała w 2016 rolą w filmie "#WszystkoGra" w reżyserii Agnieszki Glińskiej. W 2019 zagrała w filmie "Sługi wojny" (reż. Mariusz Gawryś), a w 2020 wcieliła się w postać Nadii Polczak w serialu "Miasto długów".

</doc>
<doc id="3312694" url="https://pl.wikipedia.org/wiki?curid=3312694" title="...IAM">
...IAM

...IAM – siódmy studyjny album francuskiego zespołu hip-hopowego IAM, którego premiera odbyła się 18 listopada 2013 roku. Płyta została wydana nakładem francuskiego oddziału wytwórni Def Jam Recordings i była nagrywana w Paryżu, Nowym Jorku i Marsylii.
Pierwszym singlem promującym album był utwór "Si J'avais 20 Ans", który został wydany w październiku 2013 r. Drugi singel pt. "CQFD" ukazał się miesiąc później.
Płyta zadebiutowała na 10. miejscu notowania SNEP.
Lista utworów.
Źródło.

</doc>
<doc id="3312695" url="https://pl.wikipedia.org/wiki?curid=3312695" title="Traktat wiedeński (1656)">
Traktat wiedeński (1656)

Traktat wiedeński – traktat zawarty 1 grudnia 1656 roku pomiędzy królem Polski Janem Kazimierzem Wazą a cesarzem Świętego Cesarstwa Rzymskiego Ferdynandem III Habsburgiem.
W 1655 roku rozpoczęła się II wojna północna, w której Szwedzi wygrywali, zajmując większą część Rzeczypospolitej Obojga Narodów. Król, który schronił się na Śląsku, szukał sojusznika w wojnie z Królestwem Szwecji. Znalazł go w osobie cesarz Ferdynanda III.
Traktat podpisano 1 grudnia 1656 roku w Wiedniu. Na jego mocy:
Postanowienia sojuszu nie były jednak satysfakcjonujące dla Jana Kazimierza, który liczył na znaczniejszą pomoc ze strony domu Habsburgów. Na dodatek nie zostały one zrealizowane, gdyż po trzech dniach od podpisania traktatu cesarz zmarł.

</doc>
<doc id="3312699" url="https://pl.wikipedia.org/wiki?curid=3312699" title="Palomino fino">
Palomino fino

Palomino fino, palomino – biały szczep winorośli właściwej, wywodzący się z południowej Hiszpanii. Jest podstawową odmianą do produkcji wina sherry i, jako listán blanco, najważniejszą o białej skórce na Wyspach Kanaryjskich.
Pochodzenie.
Odmiana pochodzi z Hiszpanii, a bardziej szczegółowe informacje wskazują na Andaluzję, skąd trafiła pod koniec XV wieku na Wyspy Kanaryjskie. Nazwy użyczył XIII-wieczny rycerz, Fernán Yáñez Palomino. Potomkowie Palomina produkowali sherry do XX wieku.
Palomino fino jest odmianą rodzicielską dla kilku uprawianych szczepów winorośli: chasan, colomino i corredera.
Charakterystyka.
Palomino fino wypuszcza pąki średnio późno i dojrzewa dość późno. Odmiana rodzi stabilnie w lepszych i gorszych latach. Jest odporna na upał. Lubi gleby typu albariza, na których daje plon od 70 do 80 hl/ha.
Szczep jest podatny na mączniaka rzekomego i antraknozę, a w mniejszym stopniu na mączniaka prawdziwego. Dzięki odporności na inne choroby jest ceniony przez winogrodników.
Wina.
Wina produkowane z palomino nie wyróżniają się ani smakiem, ani aromatem. Ze względu na stosunkowo neutralny profil winogron, charakter trunku zależy bardziej od gleby (albariza) i umiejętności winiarza. Grona mają niski poziom kwasowości i łatwo utleniają się.
90% albo 95% sherry produkowane jest z winogron palomino. Pozostałe ze szczepu pedro ximénez. Sherry nabiera bogactwa smaku dzięki drożdżom "flor", przynoszonym przez wiatry poniente wiejące od strony Oceanu Atlantyckiego. Palomino jest podstawowym składnikiem wysokiej jakości sherry (klasy "fino"), o jasnosłomkowej sukni i stonowanym bukiecie. Oprócz palomino fino regulacje zezwalają na użycie do produkcji sherry winogron pedro ximénez i moscatel fino. Większość sherry powstaje jednak w 100% z palomino. Palomino jest podsuszane krócej niż inne odmiany, przez 12 do 24 godzin.
Stołowe wina jednoodmianowe są produkowane przez kilkanaście hiszpańskich winiarni ("bodegas") i sprzedawane lokalnie. Do produkcji zwykłych win niewzmacnianych nadaje się gorzej.
Rozpowszechnienie.
Palomino fino jest uprawiane w południowej i środkowej Hiszpanii. Przez wieki stanowiło bardzo ważną odmianę w regionie Rueda. Jest najpopularniejszą odmianą o jasnej skórce w regionie Ribeira Sacra w Galicji. Ustępuje pola innym odmianom w północno-zachodniej Hiszpanii, poza Ruedą np. w regionie Monterrei i Valdeorras. Dopuszczona w regionie Bierzo do produkcji wina apelacji DO.
W Portugalii uprawia się ( ha w 2010) odmianę pod nazwą malvasia rei na wina stołowe i wzmacniane. Krzewy są stopniowo wymieniane na bardziej szlachetne odmiany. Na Cyprze była podstawą wzmacnianych win, ale obniżający się popyt spowodował reorganizację niektórych winnic i w 2009 roku odmianę uprawiano tylko na 56 ha.
Odmiana jest dopuszczona jako maksymalnie 10% dodatek w winach rivesaltes.
W innych krajach mało popularna i znana pod innymi nazwami.
Palomino zyskało popularność w Południowej Afryce (niegdyś pod nazwą white french). W 2008 plantacje zajmowały 381 ha. Znaczna część surowca jest destylowana.
Wytrawne wina w stylu sherry są produkowane z palomino w Australii. Areał upraw wynosił w 2003 roku 93 ha, a do 2008 roku skurczył się do 50 ha. Prócz win w stylu sherry winiarze oferują wyróżniające się wina w klasycznym stylu. W Nowej Zelandii palomino było niegdyś bardziej popularne, lecz w 2008 zarejestrowano jedynie za 14 ha winnic.
W Kalifornii winnice obsadzone palomino liczyły przed 2005 rokiem 300 ha, lecz w 2008 było ich 138 ha. Najważniejszymi regionami upraw są hrabstwa Madera i Fresno.
W Argentynie było w 2008 roku 168 ha winnic obsadzonych odmianą.
Synonimy.
Podstawowe synonimy to fransdruif w RPA, golden chasselas w Kalifornii, listan we Francji, listán blanco w Andaluzji, malvasia rei w Portugalii. Inne to m.in. albán, albar, albillo de lucena, bianco, jerez, listán comun, listão, listrão, manzanilla de sanlucar, ojo e liebre, palomina blanca, palomino macho, palomino pelusón, temprana, xeres

</doc>
<doc id="3312700" url="https://pl.wikipedia.org/wiki?curid=3312700" title="Palomino">
Palomino



</doc>
<doc id="3312704" url="https://pl.wikipedia.org/wiki?curid=3312704" title="Listán blanco">
Listán blanco



</doc>
<doc id="3312705" url="https://pl.wikipedia.org/wiki?curid=3312705" title="USS The Sullivans (DDG-68)">
USS The Sullivans (DDG-68)

USS The Sullivans (DDG-68) – amerykański niszczyciel rakietowy AEGIS, siedemnasta jednostka typu "Arleigh Burgke" Flight 1. Zbudowany w stoczni Bath Iron Works, do służby w marynarce amerykańskiej wszedł 19 kwietnia 1997 roku. Jest to drugi okręt nazwany na cześć braci Sullivan, którzy zginęli razem na krążowniku USS „Juneau” (CL-52), zatopionym przez japoński okręt podwodny I-26 podczas II wojny światowej. W roku 2000 grupa terrorystów z Al-Kaidy próbowała zaatakować i zniszczyć okręt, ale ich łódź zatonęła zanim przeprowadzili atak. Mottem okrętu stało się zdanie wymówione przez braci kiedy poproszono ich o rozdzielenie się: "We Stick Together" – My trzymamy się razem.
Budowa i konstrukcja okrętu.
Stępkę pod okręt położono 27 lipca 1994 roku w stoczni Bath Iron Works w Bath w stanie Maine. Jednostkę zwodowano 12 sierpnia 1995 roku, zaś 19 kwietnia 1997 roku w Staten Island w stanie Nowy Jork, okręt został przyjęty do służby w United States Navy. Przy konstrukcji kadłuba i nadbudówek okrętu wykorzystano doświadczenia wynikające z kolizji krążownika USS „Belknap” (CG-26) z lotniskowcem USS „John F. Kennedy” (CV-67) w 1975 roku oraz z zatopienia brytyjskiego niszczyciela HMS „Sheffield” w wyniku uszkodzeń powstałych na skutek trafienia pociskiem Exocet podczas wojny o Falklandy. Konstrukcja kadłuba o długości 153,8 m została wzmocniona w celu zwiększenia odporności na działanie nadciśnienia fali uderzeniowej powstającej przy eksplozjach, odłamków oraz pożarów. Zwiększona została także odporność okrętu na działanie impulsów elektromagnetycznych (EMP). Żywotne części okrętu pokryte są kevlarowym opancerzeniem o masie 130 ton.
Układy elektroniczne.
Zestaw sensorów jednostki stanowią: radar nawigacyjny SPS-64(V)9, radar przeszukiwania powierzchni SPS-67(V)3/4 oraz cztery wielofunkcyjne radary z aktywnym elektronicznym skanowaniem fazowym SPY-1D o kącie pokrycia 360°. Ponadto okręty wyposażone są w sonar dziobowy SQS-53C(V)1 oraz sonar holowany SQR-19B TACTAS do wykrywania i śledzenia okrętów podwodnych. Elektroniczne systemy samoobrony stanowią system pułapek przeciwtorpedowych SLQ-25A Nixie oraz system walki elektronicznej SLQ-32(V)3. W latach 2010–2011 „The Sullivans” przeszedł proces modernizacji, rozszerzającej jego możliwości operacyjno-taktyczne o wypełnianie zadań z zakresu obrony antybalistycznej. Zaimplementowano wówczas między innymi układ Aegis BMD Baseline 3.6.1.
Uzbrojenie.
Uzbrojenie, obok przeciwpodwodnych torped lekkich Mk. 46 i Mk. 50, stanowi 90 rakietowych pocisków przeciwlotniczych średniego zasięgu RIM-66 Standard Missile 2 Medium Range Block 3, pocisków antybalistycznych RIM-161 Standard Missile 3 Block IA, pocisków manewrujących RGM-109 Tomahawk i rakietotorped ZOP VL-ASROC w 12 wyrzutniach VLS mieszczących 32 komory startowe na przodzie i 64 komory z tyłu okrętu. Na uzbrojenie artyleryjskie jednostki składają się armata 127 mm Mk. 45 o długości 54 kalibrów oraz dwa wielolufowe artyleryjskie systemy obrony bezpośredniejVulcan Phalanx Mk. 15 kalibru 20 mm. Okręty wyposażone są w lądowisko dla helikopterów wraz z niezbędnym wyposażeniem elektronicznym LAMPS 3. W związku z trudnościami budżetowymi, w 2014 roku marynarka wojenna Stanów Zjednoczonych zrezygnowała z unowocześnienia systemu Aegis BMD okrętów wersji Flight 1, w związku z czym w „The Sullivans” nie została zaimplementowana najnowsza wersja systemu Aegis – Baseline 9, przez co okręt nie może przenosić pocisków rakietowych dalekiego zasięgu RIM-174 Standard Missile 6 ERAM. W zamian US Navy zamierza dokonać modyfikacji systemu Aegis tego okrętu do standardu 4.1, co umożliwi okrętowi prowadzenie obrony terminalnej przeciwko rakietowym pociskom balistycznym krótkiego zasięgu, za pomocą także pocisków RIM-161 Standard Missile 3 Block IB.
Służba operacyjna.
Tydzień po wejściu do służby, 26 kwietnia 1997 r. „The Sullivans” opuścił port w Nowym Yorku i popłynął do bazy marynarki w Norfolk w stanie Wirginia, dokąd przybył dzień później. Jego załoga zdała testy z zaopatrywania okrętu podczas podróży razem z USS „Platte” (AO-186). Następnie okręt popłynął 29 kwietnia do bazy morskiej w Mayport na Florydzie, do której wpłynął 2 maja. Baza ta stała się jego pierwszym portem macierzystym.
Po zakończeniu trwających dwa dni testów działa w połowie maja, „The Sullivans” wypłynął do Indii Zachodnich w swój pierwszy rejs operacyjny. Okręt dotarł w okolice wód Portoryko i Wysp Dziewiczych, gdzie przeprowadził wielokrotne testy sonaru, działa i torped. Podczas przebywania na tych wodach okręt dwa razy wszedł do bazy morskiej Roosevelt Roads na Puerto Rico, a także do St. Thomas na Wyspach Dziewiczych. 29 czerwca „The Sullivans” przeprowadził test odpalenia rakiet SM-2 z pionowego systemu wyrzutni. Po krótkim postoju w Mayport z okazji święta 4 lipca okręt dołączył do zespołu innych niszczycieli i krążowników oraz fregat przy wejściu do zatoki Chesapeake, aby wziąć udział w ćwiczeniach w wystrzeliwaniu rakiet z wielu okrętów. Okręt powrócił do Mayport 12 lipca.
Załoga przez 3 dni przeprowadzała ćwiczenia w obronie przeciwawaryjnej po czym okręt przybył do stoczni Bath Iron Works 5 września. Stocznia przemalowała kadłub i dokonała zmian w nadbudówce oraz zmodernizowała sprzęt w siłowni okrętowej i system walki. Kiedy praca w doku dobiegła końca, okręt popłynął do Mayport i dotarł na miejsce 23 listopada.
8 grudnia niszczyciel dołączył do lotniskowca USS „Enterprise” (CVN-65), aby przeprowadzić tygodniowe ćwiczenia w trakcie podróży. Podczas zabezpieczania przestrzeni powietrznej 11 grudnia śmigłowiec wodował po starcie. Okręt natychmiast ruszył na miejsce, podczas gdy helikopter ratowniczy z lotniskowca uratował pilota. Łodzie motorowe z „The Sullivans” zebrały dużą część wraku, co okazało się nieocenione przy ustalaniu przyczyny wypadku. Załoga okrętu zakończyła również ćwiczenia w lądowaniu śmigłowca na pokładzie niszczyciela. Okręt powrócił do portu 12 grudnia, aby członkowie załogi mogli spędzić święta z rodzinami.
W styczniu 1998 „The Sullivans” rozpoczął serię ćwiczeń w zdobywaniu długoterminowych zdolności podtrzymywanych na pokładzie okrętu. Ćwiczenia te zawierały elementy inżynierii, walki oraz scenariusze bojowe. Lokalne misje trwały do 18 maja, dopóki statek nie wyruszył do Nowego Jorku w celu corocznego obchodu tygodnia marynarki.
Po tygodniowej wizycie, „The Sullivans” wyruszył 26 maja do miasta Halifax w Nowej Szkocji, aby przeprowadzić ćwiczenia podczas nadchodzącej „Unified Spirit '98.” Podczas tych ćwiczeń dołączył do zespołu amfibijnego, sformowanego wokół USS „Nassau” (LHA-4) dwóch okrętów-doków dla amfibii LPD oraz dwóch okrętów desantowych LSD. Okręt sprawdzał szlaki statków podczas ćwiczeń skupionych na międzynarodowym patrolu pokojowym. Udział w tych ćwiczeniach brały również okręty z: Kanady, Wielkiej Brytanii, Niemiec, Francji, Norwegii, Danii, Belgii i Portugalii. Po zakończeniu tych ćwiczeń okręt odwiedził Boston w stanie Massachusetts, po czym popłynął z krewnymi i rodzinami do Mayport, dokąd przybył 1 lipca.
Po zakończeniu letnich ćwiczeń kadetów u wybrzeży Florydy, dowódca Roncolato został zastąpiony przez Scotta Hebnera podczas ceremonii w dniu 4 września 1998. Następnie okręt został włączony do 24 eskadry niszczycieli, która była częścią grupy uderzeniowej lotniskowca USS „John F. Kennedy” (CV-67). W 1999 roku okręt wziął udział w różnych ćwiczeniach, aby przygotować się do pierwszej misji bojowej na Morzu Śródziemnym. Później w roku 2000 kontynuował misję, płynąc na Morze Arabskie, gdzie brał udział w różnych ćwiczeniach i operacjach trwających do drugiej połowy marca. Dnia 9 lutego 2000 r. Daniel Paul Keller zastąpił Scotta Hebera na stanowisku dowódcy w czasie pobytu okrętu w Zatoce Perskiej. Po złożeniu wizyt w Zatoce Perskiej, „The Sullivans” powrócił płynąc przez Morze Śródziemne do swojego portu macierzystego w kwietniu 2000 kończąc z sukcesem swoją pierwszą 6 miesięczną misję. Po wzięciu udziału w przyjęciu w Port Canaveral na Florydzie przeszedł poważne remonty aby przygotować go do przyszłych operacji.
Po atakach z 11 września 2001 roku „The Sullivans” jako część grupy uderzeniowej lotniskowca „Kennedy” wziął udział w operacji Noble Eagle. Niszczyciel zapewnił ochronę powietrzną w rejonie wybrzeża USA przyległego do środkowego Atlantyku wliczając w to osłonę stolicy i służył jako tymczasowy szpital przy nabrzeżu w Nowym Jorku. W lutym 2002 roku okręt został wyznaczony razem z grupą uderzeniową do służby na Morzu Arabskim jako wsparcie operacji Enduring Freedom.
20 marca 2010 roku podczas wchodzenia do portu Manama w Bahrajnie okręt uderzył boję portową i doznał uszkodzeń. W konsekwencji kapitan Neil Funtanilla został usunięty ze stanowiska przez kontradmirała Phila Davidsona, dowódcę połączonego zespołu uderzeniowego 50. 17 sierpnia 2011 r. okręt pomyłkowo otworzył ogień do łodzi rybackiej zamiast do ciągniętego, ruchomego celu podczas ćwiczeń strzelniczych u wybrzeża Karoliny Północnej. W rezultacie dowódca Mark Olson został usunięty ze stanowiska. Żadne kule, ani odłamki, nie uszkodziły łodzi i nie było żadnych rannych w tym incydencie.
7 maja 2012 r. dowódca Derick Armstrong został usunięty ze stanowiska po tym jak kilka członkiń załogi oskarżyło go o nękanie seksualne na pokładzie okrętu. 18 sierpnia 2013 r. okręt zapewnił opiekę medyczną choremu marynarzowi na pokładzie MV „Abir Alqaray No. 4", statku pod banderą Arabii Saudyjskiej.
Próba ataku Al-Ka’idy.
Członkowie Al-Ka’idy próbowali zaatakować okręt, podczas gdy był on w porcie Aden w Jemenie 3 stycznia 2000 r. Była to część tak zwanych ataków milenijnych. Terroryści planowali załadować łódź materiałami wybuchowymi i zdetonować ją w pobliżu okrętu. Jednak była tak przeciążona, że zatonęła, zmuszając ich do porzucenia próby. Później Al-Ka’ida próbowała tego samego typu ataku po raz drugi tym razem na okręt USS „Cole” 12 października 2000 roku.
Godło okrętu.
Tarcza otoczona białym i niebieskim polem oznacza morze i doskonałość. Są to kolory tradycyjnie używane przez marynarkę Stanów Zjednoczonych. Kolor czerwony jest heraldycznym odpowiednikiem odwagi i poświęcenia. Pięć przeplatanych mieczy wyraża oddanie czci pięciu braciom Sullivan, którzy zginęli w akcji podczas II wojny światowej i upamiętnia ich ducha współpracy i patriotyzmu. Pionowe ustawienie mieczy odnosi się do obecnego okrętu i jego gotowości bojowej oraz systemu rakietowego. Granica odzwierciedla jedność, a jedenaście gwiazd reprezentuje gwiazdy bitewne zdobyte przez pierwszy okręt o nazwie USS „The Sullivans”: dziewięć za II wojnę światową i dwie za wojnę w Korei.
Trójząb jest symbolem potęgi morskiej i symbolizuje możliwości obecnego okrętu na nowoczesnym polu walki z jego systemem rakietowym AEGIS. Kula armatnia odnosi się do okrutnych walk w bitwie o Guadalcanal, gdzie pięciu braci odważnie walczyło i zginęło razem. Oznacza również obecną i wcześniejszą moc uderzeniową okrętów USS „The Sullivans”. Odwrócony wieniec jest tradycyjnym symbolem ostatecznego poświęcenia braci Sullivan, a koniczyna jest wspomnieniem ich irlandzkiego dziedzictwa. Ramiona są zapisane w pełnym kolorze na białym owalu zamkniętym ciemnym, niebieskim kołnierzykiem o krawędziach wychodzących na zewnątrz z graniczną linią złota i noszące nazwę okrętu.

</doc>
<doc id="3312706" url="https://pl.wikipedia.org/wiki?curid=3312706" title="Wilhelmstraße">
Wilhelmstraße

Wilhelmstraße – ulica, ważna arteria komunikacyjna centralnych dzielnic Berlina – Mitte i Kreuzbergu, dług. 2,4 km. Do 1945 przy ulicy miały swoją siedzibę różnego rodzaju instytucje rządowe, najpierw Królestwa Prus, później zjednoczonej Rzeszy Niemieckiej, Niemieckiej Republiki Demokratycznej, obecnie Republiki Federalnej Niemiec.
do 1945 roku.
Zachowano ówczesną numerację domów.
po 1945 roku.
W trakcie działań wojennych zburzono prawie wszystkie obiekty tej ulicy. W prawie nienaruszonym stanie zachował się jedynie kompleks budynków byłego Ministerstwa Lotnictwa Rzeszy ("Reichsluftfahrtministerium") przy Wilhelmstraße 97, któremu powierzano rolę siedzib szeregu najważniejszych instytucji Radzieckiej Strefy Okupacyjnej w Niemczech i NRD, m.in.
po 1990 roku.
Nazwa ulicy była często stosowana jako metonim niemieckiej administracji rządowej, niejednokrotnie też używana przy określeniu niemieckiego Ministerstwa Spraw Zagranicznych.

</doc>
<doc id="3312710" url="https://pl.wikipedia.org/wiki?curid=3312710" title="Halina Tomaszewska-Lenkiewicz">
Halina Tomaszewska-Lenkiewicz

Halina Tomaszewska, po mężu Ippohorska-Lenkiewicz (ur. 30 sierpnia 1929 w Gdyni, zm. 15 października 2019) – polska siatkarka, wicemistrzyni świata (1952), dwukrotna brązowa medalistka mistrzostw świata (1956, 1962), wicemistrzyni Europy (1950, 1951), dwukrotna brązowa medalistka mistrzostw Europy (1949, 1958), wielokrotna mistrzyni Polski.
Kariera sportowa.
Karierę sportową rozpoczęła w HKS Sopot w 1946, po likwidacji sekcji została zawodniczką Gromu Gdynia, zdobywając z klubem wicemistrzostwo Polski w 1949. Od 1950 reprezentowała barwy Kolejarza (Gedanii) Gdańsk. Z gdańskim klubem zdobyła mistrzostwo Polski w 1953 i 1954 oraz wicemistrzostwo Polski w 1952. W 1957 została zawodniczką AZS-AWF Warszawa, z warszawską drużyną zdobyła mistrzostwo Polski w 1957, 1958, 1960, 1962, 1963, 1964 i 1965, wicemistrzostwo Polski w 1959 i 1961.
W reprezentacji Polski debiutowała 2 marca 1949 w towarzyskim spotkaniu z Czechosłowacją. Miała udział w największych sukcesach tej drużyny w kolejnych latach, zdobywając wicemistrzostwo świata w 1952, dwa brązowe medale mistrzostw świata (1956, 1962), dwukrotnie wicemistrzostwo Europy (1950, 1951), dwa brązowe medale mistrzostw Europy (1949, 1958). Ponadto na mistrzostwach świata w 1960 zajęła z drużyną czwarte miejsce. Ostatni raz w biało-czerwonych barwach wystąpiła 25 października 1962 w meczu mistrzostw świata z NRD. Łącznie w I reprezentacji Polski zagrała w 141 spotkaniach, w tym 122 oficjalnych.
W 1993 otrzymała wyróżnienie fair play Polskiego Komitetu Olimpijskiego za całokształt kariery sportowej.
Była żoną Eryka Ippohorskiego-Lenkiewicza, prezesa Polskiego Związku Piłki Siatkowej w latach 1989-2001.

</doc>
<doc id="3312712" url="https://pl.wikipedia.org/wiki?curid=3312712" title="Lipaza hormonowrażliwa">
Lipaza hormonowrażliwa

Lipaza hormonowrażliwa (EC 3.1.1.79, HSL)– hormon, lipaza, pobudza proces lipolizy w tkankach. Działa pod regulacyjną kontrolą hormonów, głównie adrenaliny. Lipaza hormonowrażliwa jest aktywowana poprzez fosforylację białka enzymatycznego – pobudzaną przez adrenalinę, a unieczynnianą na drodze defosforylacji tego enzymu, pobudzanej przez insulinę.
Reakcje katalizowane przez lipazę hormonowrażliwą:

</doc>
<doc id="3312716" url="https://pl.wikipedia.org/wiki?curid=3312716" title="Zużycie ścierne">
Zużycie ścierne



</doc>
<doc id="3312721" url="https://pl.wikipedia.org/wiki?curid=3312721" title="Lillehammer Tour">
Lillehammer Tour

Lillehammer Tour – minicykl zawodów w biegach narciarskich, rozgrywany w ramach Pucharu Świata w biegach narciarskich. Jego pierwsza edycja została rozegrana w sezonie 2014/2015. Odbyła się między 5-7 grudnia 2014. Start i meta wszystkich etapów znajdują się w norweskim Lillehammer. Zawody składają się z trzech konkurencji: sprintu, biegu dystansowego (5 km dla kobiet i 10 km dla mężczyzn) oraz biegu pościgowego (10 km dla kobiet i 15 km dla mężczyzn). Zwycięża ten zawodnik, który łącznie uzyska najlepszy czas. 
Punktacja.
Zawody Lillehammer punktowane są inaczej niż pozostałe. Za wygranie poszczególnych etapów uzyskuje się 50 punktów, natomiast za triumf w całym minicyklu do punktów zdobytych w etapach dolicza się 200 punktów. Taką samą punktację etapową stosuje się w Tour de Ski, Ruka Triple, Finale Pucharu Świata oraz Ski Tour Kanada.

</doc>
<doc id="3312722" url="https://pl.wikipedia.org/wiki?curid=3312722" title="Wilhelmstrasse">
Wilhelmstrasse



</doc>
<doc id="3312723" url="https://pl.wikipedia.org/wiki?curid=3312723" title="Wzgórze Radar">
Wzgórze Radar



</doc>
<doc id="3312725" url="https://pl.wikipedia.org/wiki?curid=3312725" title="Jewgienij Iwanowskij">
Jewgienij Iwanowskij



</doc>
<doc id="3312726" url="https://pl.wikipedia.org/wiki?curid=3312726" title="Louis Désiré Blanquart-Evrard">
Louis Désiré Blanquart-Evrard

Louis Désiré Blanquart-Evrard (ur. 2 sierpnia 1802 w Lille, zm. 28 kwietnia 1872 tamże) – francuski handlarz draperiami, doświadczony chemik i zapalony amator fotograf. Wynalazca fotograficznego papieru albuminowego. Uważany za jednego z najważniejszych ludzi w rozwoju fotografii.
Życiorys.
W roku 18Louis Désiré Blanquart-Evrard rozpoczął studia w Miejskiej Katedrze Chemii przy rue du Lombard w Lille. Był asystentem u boku Fryderyka Kuhlmanna, gdzie zgłębiał wiedzę o kalotypii (talbotypia) Williama Henriego Foxa Talbota, w której dostrzegła wiele wad jak: konieczność czasochłonnych manipulacji i słabo przewidywalna jakość odbitek. W 1847 na Akademii Nauk w Paryżu opublikował ulepszony, znacznie czulszy i lepiej oddający półtony sposób kalotypii. Od tego momentu poświęcił swoją karierę zawodową fotografii.
W 1850 roku wynalazł odbitki na papierze albuminowym. Jako dobrze zorientowany w branży wyczuł możliwości masowej produkcji wydruków fotograficznych. W roku 1851 wraz z Hipolitem Fockedeyem założył przedsiębiorstwo Imprimerie Photographique Blanquart-Evrard. Pomimo stworzenia racjonalnej linii montażowej do produkcji wklejanych do książek fotografii, z powodu wzmożonej konkurencji ze strony fotolitografii i heliografii przedsiębiorstwo musiał zamknąć. Imprimerie Photographique Blanquard-Evrard uważane jest za pierwsze fotograficzne wydawnictwo sztuki. Dzięki niemu ukazało się wiele fotograficznie ilustrowanych książek. Pierwszy album pt. "Album photographique de l'artiste et de l'amator"był katalogiem technik fotograficznych. Publikował albumy fotograficzne Louisa De Clerqa, Maxima Do Campa, Johna B. Greena i Augusta Salzmanna.
Jego wynalazek przyczynił się do rozwoju powszechnej fotografii poprzez zdjęcie z fotografii miana dzieła wyjątkowego.

</doc>
<doc id="3312727" url="https://pl.wikipedia.org/wiki?curid=3312727" title="Kasetofon">
Kasetofon



</doc>
<doc id="3312729" url="https://pl.wikipedia.org/wiki?curid=3312729" title="Hesperia Tower">
Hesperia Tower

Hesperia Tower – hotel w dzielnicy Bellvitge podbarcelońskiego miasta L’Hospitalet de Llobregat.
Wieżowiec ma 28 pięter i mierzy 105 metrów wysokości. Do czasu rozbudowy otoczenia Plaza de Europa był najwyższym budynkiem L’Hospitalet de Llobregat. Dach budowli zwieńczony jest szklaną kopułą, pod którą znajduje się restauracja założona przez Santi Santamaria. Budynek zaprojektował brytyjski architekt Richard Rogers razem z Louisem Alonso i Sergi Balaguer. W wieżowcu znajduje się 280 pokojów, centrum kongresowe o powierzchni 5000 m2, a także ośrodek sportu.

</doc>
<doc id="3312730" url="https://pl.wikipedia.org/wiki?curid=3312730" title="Lillehammer Tour 2014">
Lillehammer Tour 2014

Drugie zawody Pucharu Świata w biegach narciarskich w sezonie 2014/2015 odbyły się w norweskiej miejscowości Lillehammer. Jednocześnie była to pierwsza edycja cyklu Lillehammer Tour. Konkurencje zostały rozegrane 5, 6 i 7 grudnia 2014. Zawodnicy rywalizowali w biegach sprinterskich stylem dowolnym, następnie 5 km (kobiety) i 10 km (mężczyźni) stylem dowolnym oraz biegach handicapowych na 10 km (kobiety) i 15 km (mężczyźni) stylem klasycznym.

</doc>
<doc id="3312733" url="https://pl.wikipedia.org/wiki?curid=3312733" title="Teunis Horstman">
Teunis Horstman

Teunis Johannes Horstman (ur. 3 maja 1927 w Utrechcie, zm. 12 sierpnia 2014 w Alkmaarze) – holenderski duchowny, biskup Haarlemu Kościoła Starokatolickiego w Holandii w latach 1987-1994.
Życiorys.
Teunis Horstman kształcił się w gimnazjum, a następnie od 1945 roku w seminarium duchownym w Amersfoort. W 1950 roku przyjął diakonat, a w 1951 roku prezbiteriat.
W latach 1953-1987 służył posługą księdza starokatolickiego w parafiach archidiecezji Utrechtu i diecezji Haarlemu. Początkowo był proboszczem w Gouda, Oudewater i Schoonhoven. W latach 1961-1976 administrował największą w owym czasie parafią starokatolicką w Holandii – św. Agnieszki w Egmond aan Zee. W 1971 roku zwrócił na siebie uwagę zgłaszając wniosek o dopuszczenie do kapłaństwa kobiet w Unii Utrechckiej.
W 1976 roku został proboszczem w rodzinnym Utrechcie. Będąc w latach osiemdziesiątych XX wieku członkiem zarządu archidiecezji i kanonikiem kapituły katedralnej doprowadził do połączenia trzech sąsiadujących parafii – Najświętszej Maryi Panny, św. Jakuba i św. Gertrudy w Utrechcie.
W 1986 roku Teunis Horstman został przeniesiony do diecezji Haarlemu i otrzymał probostwo w Alkmaar, Den Helder i Krommenie. 1 października 1987 roku został niespodziewanie wybrany przez kapitułę biskupem Haarlemu.
12 grudnia 1987 roku przyjął sakrę biskupią w kościele parafialnym św. Agnieszki w Egmond aan Zee. Święceń udzielił mu arcybiskup Utrechtu, Antonius Glazemaker. Poza funkcją ordynariusza diecezji Haarlemu sprawował również opiekę biskupią nad Kościołem Starokatolickim w Szwecji i Danii.
W 1993 roku zdiagnozowano u Teunisa Horstmana nowotwór. W 1994 roku z powodu choroby zrezygnował ze stanowiska ordynariusza diecezji. Przeszedł na emeryturę, ale do końca życia udzielał się jako kapłan wspomagający w Kościele Starokatolickim w Holandii.
W 2001 roku został uhonorowany godnością kanonika anglikańskiej kapituły prokatedry Trójcy Świętej w Brukseli.
Życie prywatne.
Teunis Horstman był dwukrotnie żonaty. Pierwsze małżeństwo, które zawarł w 1953 roku z Elisabeth de Groot uczyniło go bliskim powinowatym późniejszego arcybiskupa Utrechtu, Antoniusa Glazemakera. Żony obu duchownych były bowiem siostrami. W 2012 roku ożenił się z Adą de Graaff.
Związki rodzinne łączące biskupa Teunisa Horstmana i arcybiskupa Antoniusa Glazemakera nie odgrywały żadnej roli w zarządzaniu Kościołem Starokatolickim w Holandii.

</doc>
<doc id="3312735" url="https://pl.wikipedia.org/wiki?curid=3312735" title="Jan Przanowski">
Jan Przanowski



</doc>
<doc id="3312740" url="https://pl.wikipedia.org/wiki?curid=3312740" title="Diecezja srijemska">
Diecezja srijemska



</doc>
<doc id="3312753" url="https://pl.wikipedia.org/wiki?curid=3312753" title="William Nolan (duchowny)">
William Nolan (duchowny)

William Nolan (ur. 26 stycznia 1954 w Motherwell) – brytyjski duchowny katolicki, biskup Galloway w latach 2014-2022, arcybiskup metropolita Glasgow od 2022.
Życiorys.
Święcenia kapłańskie otrzymał 30 czerwca 1977 i został inkardynowany do diecezji Motherwell. Pracował głównie jako duszpasterz parafialny, był także m.in. wicerektorem Papieskiego Kolegium Szkockiego w Rzymie (1991-1994) oraz wikariuszem generalnym diecezji (2014).
22 listopada 2014 papież Franciszek mianował go ordynariuszem diecezji Galloway. Sakry udzielił mu 14 lutego 2015 metropolita Saint Andrews i Edynburga - arcybiskup Leo Cushley.
4 lutego 2022 papież Franciszek przeniósł go na urząd arcybiskupa metropolity Glasgow. 

</doc>
<doc id="3312755" url="https://pl.wikipedia.org/wiki?curid=3312755" title="Kamienica Antoniego Engela w Łodzi">
Kamienica Antoniego Engela w Łodzi

Kamienica Antoniego Engela – kamienica znajdująca się przy ul. Piotrkowskiej 3 w Łodzi. W kamienicy mieścił się pierwszy łódzki hotel – "Hotel de Pologne".
Historia.
Przed rokiem 1853 na posesji, której właścicielem był Antoni Engel, znajdował się parterowy drewniany dom tkaczy z pięcioma izbami oraz sklepem. W 1853 roku na miejscu domu Antoni Engel wybudował jednopiętrowy murowany zajazd, któremu właściciel nadał nazwę "Hotel de Pologne". Projekt hotelu sporządził architekt Karol Mertsching. Był to wówczas najznamienitszy zajazd w Łodzi. Budynek na parterze miał 7 okien (4 od ulicy), dwoje drzwi frontowych oraz dwie bramy dwuskrzydłowe, a na piętrze 10 okiem, z których 7 znajdowało się od Piotrkowskiej. Od podwórza na wysokości piętra był ganek z galerią. Dom miał poddasze z dwoma oknami. Całość ogrzewana była 5 piecami kaflowymi. W podwórzu znajdowała się murowana jednopiętrowa oficyna. Po wybudowaniu lewej oficyny hotel dysponował łącznie 30 pokojami z 60 miejscami do spania. Posiłki dla gości hotelowych serwowano na parterze, gdzie urządzono karczmę z wyszynkiem. W 1872 roku właścicielem kamienicy i hotelu został Teodor Engel, który karczmę zastąpił restauracją.
Po II wojnie światowej fasada kamienicy została pozbawiona sztukaterii, a budynek przekształcono na mieszkalny. W 1946 roku pod tym adresem zarejestrowano główną siedzibę Spółdzielni Pracy Lekarzy Specjalistów. W latach 2013–2014, w ramach projektu Mia100 kamienic, budynek wyremontowano, przywracając m.in. pierwotny wygląd elewacji. W ramach projektu w przestrzeni miejskiej Łodzi, wąskie podwórko z tyłu kamienicy przekształcono w Pasaż Róży, łączący ulicę Piotrkowską z ulicą Zachodnią. Elewacje oficyn w pasażu zostały wyłożone lustrzaną mozaiką. Tysiące niewielkich kawałków odbijającego światło szkła sprawiają, że możemy podziwiać niesamowitą grę odblasków. Miejsce jest niezwykle jasne, szczególnie w słoneczne dni, jednak równie ciekawie jest podczas bezchmurnych nocy, gdy podwórko rozjaśnia sztuczne oświetlenie oraz księżyc. Autorką projektu pasażu jest Joanna Rajkowska.

</doc>
<doc id="3312756" url="https://pl.wikipedia.org/wiki?curid=3312756" title="Partia Patriotów Kazachstanu">
Partia Patriotów Kazachstanu

Partia Patriotów Kazachstanu (kaz. Қазақстан Патриоттары Партиясы; ros. Партия Патриотов Казахстана) – rozwiązana kazachska centroprawicowa partia polityczna.
Partia została założona 4 sierpnia 2000 roku, jej liderem został Gani Kasymow. W wyborach parlamentarnych 19 września 2004 roku zdobyła dziewiąte miejsce z 0,6% głosów i nie przekroczyła klauzuli zaporowej aby wejść do parlamentu. W wyborach 18 sierpnia 2007 roku uzyskała 0,8% głosów i ponownie nie weszła do parlamentu. Gani Kasymow zdobył drugie miejsce w wyborach prezydenckich 3 kwietnia 2011 roku uzyskując 159 036 głosów, co dawało 1,94% oddanych kart do głosowania. W wyborach, które odbyły się 15 stycznia 2012 roku zdobyła 0,83% głosów i po raz kolejny nie uzyskała mandatów w Mażylisie. 5 września 2015 roku partia została wcielona w struktury Ludowo-Demokratycznej Partii Patriotycznej Auył.

</doc>
<doc id="3312757" url="https://pl.wikipedia.org/wiki?curid=3312757" title="Passiflora cincinnata">
Passiflora cincinnata

Passiflora cincinnata Mast. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Kolumbii, Wenezueli, Brazylii (w stanach Pará, Alagoas, Bahia, Ceará, Paraíba, Pernambuco, Rio Grande do Norte, Dystrykt Federalny, Goiás, Mato Grosso do Sul, Mato Grosso, Minas Gerais i São Paulo), Boliwii, Paragwaju oraz północnej Argentynie. 

</doc>
<doc id="3312760" url="https://pl.wikipedia.org/wiki?curid=3312760" title="Seremaia Baikeinuku">
Seremaia Baikeinuku



</doc>
<doc id="3312762" url="https://pl.wikipedia.org/wiki?curid=3312762" title="Incubus (film 2006)">
Incubus (film 2006)

Incubus – brytyjski film fabularny z 2006 roku. W roli głównej Tara Reid. W Polsce został wydany w magazynie Kino Grozy Extra. Słowo „Incubus” oznacza wyimaginowanego demona lub złego ducha, wchodzącego w ciało i umysł śpiącej osoby, koszmar senny.
Fabuła.
Szukając schronienia przed burzą, Jay wraz z bratem i czwórką znajomych włamuje się do budynku opuszczonej fabryki, gdzie ku swemu przerażeniu odnajdują ślady brutalnego podwójnego morderstwa. Jedynym ocalałym zdaje się być pogrążony w śpiączce, zamknięty w szklanej celi pacjent - SLEEPER. Próbując wydostać się z tego koszmarnego miejsca odkrywają straszną prawdę - zostali uwięzieni, a pozornie bezbronny Sleeper stanowi dla nich śmiertelne zagrożenie.

</doc>
<doc id="3312763" url="https://pl.wikipedia.org/wiki?curid=3312763" title="There Must Be More to Life Than This">
There Must Be More to Life Than This

There Must Be More to Life Than This – piosenka autorstwa Freddiego Mercury’ego, która znalazła się na albumie "Mr. Bad Guy" (1985).
W 2014 roku piosenkę w wykonaniu zespołu Queen i Michaela Jacksona, zremiksowaną i wyprodukowaną przez Williama Orbita, wydano na singlu promującym album kompilacyjny "Queen Forever". W pierwszej połowie lat 80. XX w. było kilka prób nagrania tego utworu, jednak nigdy nie ukończono go. Singlowa wersja utworu zawiera materiał zarejestrowany w 1981 roku podczas sesji Queen, z udziałem Johna Deacona na gitarze basowej, na potrzeby albumu "Hot Space" (1982).

</doc>
<doc id="3312778" url="https://pl.wikipedia.org/wiki?curid=3312778" title="Stracciatella (zupa)">
Stracciatella (zupa)

Stracciatella – tradycyjna zupa włoska; rodzaj rosołu, w którym gotuje się drobne kluski lane z rzadkiego ciasta powstałego przez wymieszanie drobno utartego parmezanu i jajek; opcjonalnie zagęszcza się je mąką lub semoliną, dodaje gałkę muszkatołową, natkę pietruszki lub szpinak. Podawana z dodatkowym parmezanem.
Nazwa pochodzi od włoskiego słowa "stracciato" (l.mn. "stracciate", imiesłów czasu przeszłego od czasownika "stracciare" – rozrywać, drzeć na kawałki).

</doc>
<doc id="3312779" url="https://pl.wikipedia.org/wiki?curid=3312779" title="Stracciatella (lody)">
Stracciatella (lody)

Stracciatella – lody waniliowe lub śmietankowe z kawałeczkami czekolady, popularne we Włoszech.
Nazwa pochodzi od włoskiego słowa "stracciato" (l.mn. "stracciate", imiesłów czasu przeszłego od czasownika "stracciare" – rozrywać, drzeć na kawałki).

</doc>
<doc id="3312785" url="https://pl.wikipedia.org/wiki?curid=3312785" title="Sil-Isztar">
Sil-Isztar

Sil-Isztar, Sil-Issar (akad. "Ṣil-Ištar" lub "Ṣil-Issar", w transliteracji z pisma klinowego zapisywane mGIŠ.MI-d15 i m"Ṣil"-d15; tłum. „Cieniem/ochroną jest Isztar”) – wysoki dostojnik, gubernator prowincji Arbela za rządów Adad-nirari III (810-783 p.n.e.); z asyryjskich list i kronik eponimów wiadomo, iż w 787 r. p.n.e. sprawował on urząd "limmu" (eponima). Zgodnie z "Asyryjską kroniką eponimów" za jego eponimatu miała miejsce wyprawa wojenna do Medii, a w Niniwie posąg boga Nabu wprowadzony został do nowo wybudowanej świątyni.

</doc>
<doc id="3312786" url="https://pl.wikipedia.org/wiki?curid=3312786" title="Stadion FK Krasnodar">
Stadion FK Krasnodar

Stadion FK Krasnodar – stadion piłkarski w rosyjskim mieście Krasnodar. Rozgrywa na nim mecze miejscowy klub FK Krasnodar.
Projekt i budowa.
Projektantem obiektu jest znana niemiecka firma architektoniczna Gerkan, Marg und Partner osobiście wybrana przez Siergieja Galickiego właściciela klubu FK Krasnodar.
Pierwsze prace budowlane zaczęły się w 2013. Stadion ukończony został we wrześniu 2016, a ostateczny koszt wyniósł w przybliżeniu 20 miliardów rubli. Pojemność stadionu ostatecznie wynosi 34 291 miejsc. Wokół trybun wykonany został również gigantyczny ekran panoramiczny o powierzchni 4800 metrów kwadratowych, który zastąpił tradycyjne telebimy. Dach stadionu wykonany z lekkiej membrany, a trybuny zostały wyposażone w specjalny system ogrzewania podczerwienią, aby zapewnić widzom maksymalny komfort oglądania meczów nawet podczas chłodnych dni.
Inauguracja.
Pierwszy mecz na nowym obiekcie został rozegrany 9 października 2016, a zmierzyły się w nim reprezentacje Rosji oraz Kostaryki. Pierwszy mecz w roli gospodarza FK Kransodar rozegrało 20 października 2016 w meczu 3. kolejki fazy grupowej Ligi Europy przeciwko FC Schalke 04.

</doc>
<doc id="3312787" url="https://pl.wikipedia.org/wiki?curid=3312787" title="Selekcja (film 2009)">
Selekcja (film 2009)

Selekcja (ang. "Triage") – hiszpańsko-belgijsko-francusko-irlandzki film dramatyczny z 2009 roku w reżyserii Danisa Tanovicia. Wyprodukowany przez wytwórnie Parallel Films, HanWay Films i E1 Entertainment.
Premiera filmu miała miejsce 13 listopada 2009 roku w Hiszpanii.
Fabuła.
Mark Walsh (Colin Farrell) i David (Jamie Sives) są reporterami wojennymi. Wiosnę 1988 roku spędzają w Kurdystanie. David postanawia wcześniej wrócić do Dublina. Niedługo potem Mark zostaje ranny i również wraca do Irlandii. Wtedy okazuje się, że David nigdy nie dotarł do domu. Ślad po nim zaginął.
Produkcja.
Zdjęcia do filmu kręcono w Alicante w Hiszpanii oraz Irlandii, a okres zdjęciowy trwał od kwietnia do czerwca 2008 roku.
Obsada.
i inni.
Nagrody i nominacje.
Źródło: Internet Movie Database

</doc>
<doc id="3312790" url="https://pl.wikipedia.org/wiki?curid=3312790" title="Józef Zończyk Bohusz">
Józef Zończyk Bohusz

Józef Zończyk Bohusz ps. „Mozyrowicz” (ur. 3 września 1897 w Mogile, zm. 16 grudnia 1998 w Kanadzie) – podpułkownik piechoty Wojska Polskiego i Polskich Sił Zbrojnych, kawaler Orderu Virtuti Militari.
Życiorys.
Józef Zończyk Bohusz urodził się 3 września 1897 w Mogile, w rodzinie Pawła i Józefy z Kozłowskich. Żonaty z Izabelą z Kosińskich. Posiadał średnie wykształcenie. W czasie I wojny światowej walczył w Legionach Polskich. Był oficerem 3 pułku piechoty. 1 lipca 1916 roku awansował na chorążego. Następnie jako podporucznik w 15 pułku strzelców polskich w składzie II Korpus Polskiego wziął udział w bitwie pod Kaniowem&lt;ref name="DzPers1921/42"&gt;„Na wniosek gen. br. Hallera Józefa za męstwo i odwagę wykazane w bitwie Kaniowskiej w składzie b. II Korpusu Wschodniego w dniu 11.5.18 r.”, Rozkaz Ministra Spraw Wojskowych L. 2098 z 1921 r. (Dziennik Personalny z 1921 r. Nr 42, s. 1675)&lt;/ref&gt;.
15 listopada 1918 roku został przyjęty do Wojska Polskiego z zatwierdzeniem posiadanego stopnia podporucznika. 21 listopada 1918 roku otrzymał przydział do oddziału pułkownika Eugeniusza Pogorzelskiego w Brześciu Litewskim, nazywanego także I Brygadą Kresową. W czasie wojny z bolszewikami walczył w szeregach 7 pułku piechoty Legionów. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 574. lokatą w korpusie oficerów piechoty.
W 1923 roku pełnił służbę na stanowisku oficera instrukcyjnego przy Powiatowej Komendzie Uzupełnień Hrubieszów, pozostając oficerem nadetatowym 45 Pułku Strzelców Kresowych w Równem. W grudniu 1923 roku został przydzielony z PKU Hrubieszów do macierzystego 45 pp. 12 kwietnia 1927 roku awansował na majora ze starszeństwem z dniem 1 stycznia 1927 roku i 16. lokatą w korpusie oficerów piechoty. W 1928 roku znajdował się w dyspozycji Ministerstwa Skarbu, pozostając w kadrze oficerów piechoty. Sprawował wówczas obowiązki komendanta Pomorskiego Inspektoratu Okręgowego Straży Granicznej.
5 listopada 1928 roku otrzymał przeniesienie do Centrum Wyszkolenia Kawalerii w Grudziądzu na stanowisko wykładowcy. 18 czerwca 1930 roku został przeniesiony do 29 Pułku Strzelców Kaniowskich w Kaliszu na stanowisko dowódcy batalionu. W czerwcu 1933 roku został przeniesiony do 1 pułku strzelców podhalańskich w Nowym Sączu na stanowisko dowódcy batalionu. W sierpniu 1935 roku został przeniesiony do 69 pułku piechoty w Gnieźnie na stanowisko kwatermistrza.
19 marca 1937 roku awansował na podpułkownika z 12. lokatą w korpusie oficerów piechoty. W marcu 1938 roku został przeniesiony do Departamentu Piechoty Ministerstwa Spraw Wojskowych w Warszawie na stanowisko szefa Wydziału Obrony Narodowej. W lipcu 1939 roku kierowany przez niego wydział został wyłączony z Departamentu Piechoty i włączony w skład Biura do Spraw Jednostek Obrony Narodowej. Szefem tego biura i jednocześnie generałem do spraw jednostek Obrony Narodowej był gen. bryg. Kazimierz Sawicki. W dniach 11–17 września 1939 roku był szefem sztabu Grupy „Włodzimierz” dowodzonej przez generała Sawickiego. W nocy z 19 na 20 września razem z generałem Sawickim przekroczył granicę z Węgrami. W Wielkiej Brytanii był między innymi dowódcą 21 batalionu kadrowego strzelców (21 batalionu Strzelców Podhalańskich) w składzie 7 Brygady Kadrowej Strzelców, a w 1945 roku pełnił służbę w Komisji Studiów Centrum Wyszkolenia Piechoty. Zmarł 16 grudnia 1998 roku w Kanadzie. 25 maja 1999 roku jego prochy zostały pochowane na Nowym Cmentarzu przy ulicy Nowotarskiej w Zakopanem, w Mogile Legionistów (sektor K6-1-1).

</doc>
<doc id="3312792" url="https://pl.wikipedia.org/wiki?curid=3312792" title="Jerzy Borzęcki">
Jerzy Borzęcki

Jerzy Borzęcki (ur. 1956 w Tomaszowie Lubelskim) – polsko-kanadyjski historyk, profesor Uniwersytetu Torontońskiego, wykładowca historii Rosji i Związku Sowieckiego.
Życiorys.
Ukończył studia w zakresie historii na Uniwersytecie Torontońskim, a także obronił tam doktorat. Odbył również dwuletnie studia podyplomowe na Uniwersytecie Yale. Jest uczniem Piotra Wróbla i Piotra Wandycza. Jego książka "Pokój ryski 1921 roku i kształtowanie się międzywojennej Europy Wschodniej" była w 2012 nominowana do Nagrody im. Jerzego Giedroycia.

</doc>
<doc id="3312795" url="https://pl.wikipedia.org/wiki?curid=3312795" title="Flawian (Mitrofanow)">
Flawian (Mitrofanow)

Flawian, imię świeckie Maksim Walerjewicz Mitrofanow (ur. 17 listopada 1975 w Saratowie) – rosyjski biskup prawosławny.
Życiorys.
Jest absolwentem wydziału historycznego Uniwersytetu Saratowskiego (dyplom w 1997). W trakcie studiów historycznych był również słuchaczem seminarium duchownego w Saratowie. 31 grudnia 1995 w soborze Zesłania Ducha Świętego w Saratowie został wyświęcony na diakona przez arcybiskupa saratowskiego i wolskiego Aleksandra. Podczas nauki w seminarium był również nauczycielem katechezy w X i XI klasie gimnazjum prawosławnego w tymże mieście. Seminarium ukończył w 1997; 13 kwietnia 1997 został wyświęcony na kapłana, również przez arcybiskupa saratowskiego i wolskiego Aleksandra, który skierował go do pracy duszpasterskiej w soborze Zesłania Ducha Świętego w Saratowie. Przed święceniami ożenił się, ma syna. W tym samym roku został wykładowcą seminarium duchownego w Saratowie, gdzie prowadził zajęcia z zakresu historii Kościoła, historii Rosyjskiego Kościoła Prawosławnego oraz historii Rosji. Równocześnie podjął w trybie zaocznym wyższe studia teologiczne na Moskiewskiej Akademii Duchownej.
Od 1998 do 2000 duchowny służył w cerkwi Ikony Matki Bożej „Ukój Mój Smutek” przy rezydencji biskupów saratowskich. Następnie przez rok służył w soborze Trójcy Świętej w Saratowie, by w 2001 ponownie służyć w soborze Zesłania Ducha Świętego. W latach 2000–2001 był prorektorem seminarium duchownego w Saratowie. Od 2000 zasiadał w radzie eparchialnej eparchii saratowskiej, zaś od 2004 do 2007 przewodniczył eparchialnej komisji kanonizacyjnej. Jest autorem tekstu nabożeństwa i akafistu do św. Innocentego Penzeńskiego oraz troparionów do nowomęczenników związanych z eparchią saratowską.
W latach 2007–2014 służył w eparchii suroskiej, w soborze Zaśnięcia Matki Bożej w Londynie. W 2011 otrzymał godność protoprezbitera. Posiada obywatelstwo Wielkiej Brytanii; jego ojciec, z zawodu fizyk, na początku lat 90. emigrował tam z Rosji.
W 2014 r. rozwiódł się z żoną. 19 sierpnia 2014 złożył wieczyste śluby mnisze przed biskupem wołogodzkim i wielkoustiuskim Ignacym. Ceremonia postrzyżyn odbyła się w monasterze św. Dymitra Priłuckiego; duchowny przyjął imię zakonne Flawian na cześć świętego patriarchy konstantynopolitańskiego Flawiana. W tym samym dniu został mianowany prorektorem szkoły duchownej w Wołogdzie oraz dziekanem dekanatu czerepowieckiego, jak również proboszczem parafii Narodzenia Pańskiego w Czerepowcu. 23 października tego samego roku otrzymał nominację na biskupa czerepowieckiego i biełozierskiego. W związku z tym dwa dni później został podniesiony do godności archimandryty. Jego chirotonia biskupia odbyła się 23 listopada 2014 w soborze Chrystusa Zbawiciela w Moskwie, pod przewodnictwem patriarchy moskiewskiego i całej Rusi Cyryla.
W marcu 2020 r. biskup Flawian zwrócił się do patriarchy z prośbą o zwolnienie z obowiązków z powodu złego stanu zdrowia; została ona przyjęta. Równocześnie w rosyjskich mediach pojawiły się informacje o wykryciu przez FSB w mieszkaniu biskupa w Petersburgu laboratorium produkcji narkotyków, czemu sam biskup zaprzecza. Hierarcha został skierowany do monasteru Pawła Obnorskiego w eparchii wołogodzkiej. W tym samym roku Flawian został ostatecznie przeniesiony w stan spoczynku ze stałym miejscem pobytu w monasterze Pawła Obnorskiego i postawiony przed Wyższym Sądem Cerkiewnym. W grudniu tego samego roku Święty Synod suspendował emerytowanego biskupa Flawiana, zobowiązał go do dalszego pozostawania w monasterze Pawła Obnorskiego pod nadzorem miejscowego biskupa i zakazał mu posługiwania się oznakami godności biskupiej do momentu wydania orzeczenia w jego sprawie przez sąd cerkiewny. 15 grudnia 2020 r. Radio Swoboda opublikowało wywiad z hierarchą, informując, iż ten w rzeczywistości wyjechał do Wielkiej Brytanii. 29 grudnia 2020 r. Święty Synod Rosyjskiego Kościoła Prawosławnego wykluczył Flawiana ze stanu duchownego.

</doc>
<doc id="3312796" url="https://pl.wikipedia.org/wiki?curid=3312796" title="Mongo Beti">
Mongo Beti

Mongo Beti (prawdziwe nazwisko Alexandre Biyidi Awala, inny pseudonim Eza Boto, ur. 30 czerwca 1932 w Akometan w Kamerunie, zm. 7 października 2001 w Duali) – kameruński pisarz tworzący w języku francuskim.
Zarys biografii.
Urodził się na wsi 45 km od stolicy Yaoundé. Ukończył liceum Leclerca w Yaoundé i studia humanistyczne w Aix-en-Provence i na Sorbonie. Debiutował jako pisarz w 1953 roku. W 1956 roku ukazała się powieść "Biedny Chrystus z Bomby" (polskie tłumaczenie 1967), która wywołała skandal z powodu satyrycznego opisu światka misjonarzy i kolonialistów. Znana jest też powieść "Król cudem ocalony" (1958, polski przekład 1975).
Pisarz pozostał we Francji, gdzie dalej tworzył i nauczał w liceach w Rambouillet, Lamballe, Rouen (najdłużej w tym ostatnim, aż do 1994 roku). W Rouen poznał żonę, francuską wykładowczynię literatury Odile Tobner. Kameruński rząd Ahmadou Ahidjo starał się cenzurować na odległość jego książkę "Main basse sur le Cameroun". W latach 1978-91 wydawał dwumiesięcznik przeciwny działaniom neokolonialnym "Peuples Noirs, Peuples Africains". W 1991 roku powrócił do Kamerunu, w 1994 roku przeszedł na emeryturę.

</doc>
<doc id="3312800" url="https://pl.wikipedia.org/wiki?curid=3312800" title="Biały Meczet w Beracie">
Biały Meczet w Beracie

Biały Meczet (alb. "Xhamia e Bardhë") – ruiny zabytkowego meczetu znajdujące się na akropolu w Beracie, w południowej Albanii. 
Został wybudowany w Starym Mieście w drugiej połowie XVI wieku w twierdzy Berat, służył miejscowemu garnizonowi. Pozostały z niego zarysy murów oraz fundamenty minaretu. Sąsiadują z nim ruiny Czerwonego Meczetu.
W 1961 roku obiekt został wpisany na listę religijnych zabytków kulturowych Albanii ("Objekte fetare me statusin Monument Kulture") (0003).

</doc>
<doc id="3312802" url="https://pl.wikipedia.org/wiki?curid=3312802" title="John St. Polis">
John St. Polis

John St. Polis (ur. 24 listopada 1873, zm. 8 października 1946) – amerykański aktor sceniczny i filmowy.
Przed rozpoczęciem kariery filmowej, Polis z dużym sukcesem występował na deskach teatrów Broadwayu.
W latach 1914-1943 wystąpił w blisko stu czterdziestu filmach. W swoich wcześniejszych filmach używał pseudonimu John Sainpolis. Jego najbardziej znana rolą jest rola Etienne Lauriera w filmie "Czterech jeźdźców Apokalipsy" (1921), oraz Phillipe de Chagny w filmie "Upiór w operze" (1925).
St. Polis był jednym tych aktorów filmu niemego, którzy z powodzeniem zaadaptowali się w nowej epoce kina dźwiękowego. Jego najbardziej udana rola w filmie dźwiękowym to rola dr Johna M. Besanta w filmie "Kokietka" (1929).
Zmarł 8 października 1946 w Los Angeles z nieznanej przyczyny.

</doc>
<doc id="3312803" url="https://pl.wikipedia.org/wiki?curid=3312803" title="Nabu-le’i">
Nabu-le’i

Nabu-le’i (akad. "Nabû-lē’i", w transliteracji z pisma klinowego zapisywane mdPA-ZU, tłum. „Nabu jest wszechmocny”) – wysoki dostojnik za rządów asyryjskich królów Sargona II (722-705 p.n.e.) i Sennacheryba (704-681 p.n.e.). Za panowania pierwszego pełnił urząd gubernatora prowincji Birtu, natomiast za panowania drugiego urząd gubernatora prowincji Arbela. Z asyryjskich list i kronik eponimów wiadomo też, iż w 702 r. p.n.e. sprawował urząd "limmu" (eponima).

</doc>
<doc id="3312806" url="https://pl.wikipedia.org/wiki?curid=3312806" title="Społecznościowy Indeks Rekomendacji (SIR)">
Społecznościowy Indeks Rekomendacji (SIR)

Społecznościowy Indeks Rekomendacji (SIR) – syntetyczny wskaźnik określający skłonność konsumentów do rekomendowania produktów i usług marki, a przez to ich lojalność wobec marki. SIR określany jest jako stosunek wypowiedzi rekomendujących markę do wypowiedzi odradzających korzystnie z jej produktów i usług[1]. Wskaźnik ten bazuje na rzeczywistych rekomendacjach, nie zaś na deklaracjach, które często nie znajdują odzwierciedlenia w rzeczywistości. Dla języka angielskiego odpowiednikiem SIR jest 'Social NPS' lub produkt badawczy o nazwie SparcScore, oferowany przez firmę Satmetrix założoną przez twórcę Net Promoter Score, Freda Reichhelda.

</doc>
<doc id="3312807" url="https://pl.wikipedia.org/wiki?curid=3312807" title="Keszik">
Keszik

Keszik (Keszig) – gwardia przyboczna chana. Była to jednostka elitarna, której członkowie musieli przejść dokładne szkolenie i wyróżnić się na polu walki. Składała się z ok. 10 tys. gwardzistów. Dzielił się na:
Keszig rekrutowano wśród synów możnowładców, szlachty, ale również z chłopów i innych stanów społecznych.

</doc>
<doc id="3312808" url="https://pl.wikipedia.org/wiki?curid=3312808" title="Birtu">
Birtu

Birtu – w 1 połowie I tys. p.n.e. asyryjska prowincja utworzona z ziem podbitego w 739 r. p.n.e. przez Tiglat-Pilesera III (744-727 p.n.e.) królestwa Ullubu. Jej nazwa pochodzi od nazwy stolicy prowincji - miasta Birtu. Uczeni lokalizują tę prowincję w rejonie na północ od współczesnego irackiego miasta Dahuk. Wzmianki o niej znaleźć można w dokumentach z czasów panowania Tiglat-Pilesera III (744-727 p.n.e.) i Sargona II (722-705 p.n.e.).

</doc>
<doc id="3312811" url="https://pl.wikipedia.org/wiki?curid=3312811" title="Trzymamy Straż Nad Odrą (zlot)">
Trzymamy Straż Nad Odrą (zlot)

Trzymamy Straż Nad Odrą − zlot młodzieży zorganizowany w Szczecinie w kwietniu 1946 roku, pierwotnie planowany jako impreza cykliczna. Przerodził się w pierwsze uliczne wystąpienia antyrządowe.
Tło.
Pomysł zorganizowania zlotu przedstawił w lutym 1946 roku wojewoda szczeciński Leonard Borkowicz. Zlot miał zamanifestować polskość Szczecina i wolę Polaków do posiadania miasta. Datę zlotu wyznaczono na 13-14 kwietnia 1946 roku, a zaplanowano zawody sportowe, koncerty i paradę okrętów wojennych oraz żaglówek na Odrze. Na zlot przyjechali harcerze, członkowie Organizacji Młodzieży Towarzystwa Uniwersytetu Robotniczego, Związku Młodzieży Wiejskiej „Wici”, młodzieżówki Stronnictwa Demokratycznego Młodzież Demokratyczna i Związku Walki Młodych. Łącznie do Szczecina przyjechało ok. 50.000 ludzi, z czego 15.000 stanowili harcerze. 
Przed zjazdem wojewódzki Urząd Bezpieczeństwa zorganizował obławę, aresztując ok. 250 osób, w tym nieposiadających dokumentów oraz potencjalnie nieprzychylnych władzom.
Wydarzeniem powiązanym ze zlotem był start 12 kwietnia w Gdańsku sztafety harcerzy, członkowów ZWM, OM TUR, kombatantów, byłych więźniów obozów koncentracyjnych i wojskowych, którzy przekazywali sobie symboliczną pałeczkę, w której zamknięto wodę morską i ziemię z grobów załogi Westerplatte.
Zajścia pod trybuną honorową.
Pierwszego dnia zaplanowano przemówienia z trybuny honorowej na Wałach Chrobrego. Wśród dygnitarzy znaleźli się m.in. prezydent Bolesław Bierut, premier Edward Osóbka-Morawski, minister obrony narodowej marsz. Michał Rola-Żymierski oraz wicepremier Stanisław Mikołajczyk, ministrowie i przedstawiciele innych państw, w tym ZSRR, Wielkiej Brytanii i Francji.
Przemówienie Bieruta zostało przerwane przez popierających go członków ZWM, którzy skandowali jego nazwisko, jednak na okrzyk z widowni „wsio bierut, a niczewo nie dajut!” harcerze i członkowie „Wici” zaczęli skandować nazwisko wicepremiera Mikołajczyka, po czym zaczęli wykrzykiwać hasła antykomunistyczne. Przemówienia zostały przerwane, a Bierut i inni dygnitarze opuścili mównicę.
Starcia.
Wieczorem w centrum miasta doszło do starć między działaczami ZWM i pozostałą młodzieżą. W zaplanowanej na następny dzień manifestacji na Jasnych Błoniach oraz defiladzie, prawdopodobnie na polecenie Bieruta, harcerze mieli nie brać udziału. Jeszcze przed manifestacją na placu przed magistratem zebrał się tłum, który słuchał przemawiającego wicepremiera Mikołajczyka, jednak wojsko i członkowie UB, którzy pojawili się na placu, zaczęli wyłapywać harcerzy w obawie, że mogą oni zakłócać później przemówienia na Jasnych Błoniach. Zebrani na placu uformowali jednak kolumny, które skierowały się w stronę miejsca, gdzie miała się odbyć parada. Części harcerzy drogę zagrodziły czołgi, piechota i aktywiści ZWM, jednak harcerzom udało się przełamać obronę.
Po zakończeniu parady harcerze przeszli przed trybuną honorową, na której stanęły władze harcerskie, a potem przeszli do centrum miasta, śpiewając piosenki antykomunistyczne.
Następstwa.
W trakcie zlotu wmurowano kamień węgielny pod budowę pomnika Trzymamy Straż nad Odrą, który jednak nigdy nie powstał. W miejscu planowanego pomnika powstał Pomnik Wdzięczności dla Armii Radzieckiej. Z obawy przed kolejnymi wystąpieniami zrezygnowano także z organizacji kolejnych edycji zlotu, które pierwotnie miały odbywać się co roku. W 1986 roku odbył się natomiast festiwal młodzieży szkolnej ze Szczecina pod taką samą nazwą, a powodem jej organizacji był spór z NRD o granicę morską na Zatoce Pomorskiej.
Przez kilka dni po zlocie funkcjonariusze UB zastraszali harcerzy i instruktorów harcerskich, a 3 lipca władze Szczecina przyznały Bierutowi honorowe obywatelstwo miasta.
Po zlocie powstał „Raport o działalności polskiej reakcji wśród młodzieży” dla Ministerstwa Spraw Wewnętrznych ZSRR. W 1981 roku działacz „Solidarności” Andrzej Milczanowski zaproponował powołanie Ośrodka Badań Społecznych, który miał zbadać ukrywane fragmenty powojennej historii Szczecina, m.in. zlot z 1946 roku.

</doc>
<doc id="3312813" url="https://pl.wikipedia.org/wiki?curid=3312813" title="Trzymamy Straż Nad Odrą">
Trzymamy Straż Nad Odrą



</doc>
<doc id="3312814" url="https://pl.wikipedia.org/wiki?curid=3312814" title="Stephen Lowe">
Stephen Lowe

Stephen Marmion Lowe (ur. 3 sierpnia 1962 w Hokitika) – nowozelandzki duchowny katolicki, biskup Auckland od 2022.
Życiorys.
Święcenia kapłańskie otrzymał 7 czerwca 1996 i został inkardynowany do diecezji Christchurch. Pracował przede wszystkim jako duszpasterz parafialny. W latach 2008–2014 kierował formacją kleryków seminarium w Auckland.
22 listopada 2014 papież Franciszek mianował go ordynariuszem diecezji Hamilton. Sakry udzielił mu 13 lutego 2015 jego poprzednik - biskup Denis Browne.
17 grudnia 2021 został mianowany biskupem ordynariuszem diecezji Auckland.

</doc>
<doc id="3312815" url="https://pl.wikipedia.org/wiki?curid=3312815" title="Stephen Marmion Lowe">
Stephen Marmion Lowe



</doc>
<doc id="3312822" url="https://pl.wikipedia.org/wiki?curid=3312822" title="Alisa Bosconovitch">
Alisa Bosconovitch

Alisa Bosconovitch (jap. " アリサ・ボスコノビッチ", ros. Алиса Босконович) – postać fikcyjna z serii gier komputerowych "Tekken", stworzona przez Namco Bandai Games. Po raz pierwszy została zaprezentowana w grze "Tekken 6".
Magazyn Complex w 2013 odnotował Alisę na dziesiątym miejscu w rankingu dotyczącym najbardziej imponujących rosyjskich bohaterów z gier komputerowych.
Pochodzenie.
Alisa była córką rosyjskiego naukowca Doktora Gepetto Bosconovitcha, który został przez twórców gry wprowadzony w "Tekkenie 3". Dziewczyna zmarła na skutek nieznanej choroby w wieku 17 lat. Doktor B. nie mogąc pogodzić się z jej śmiercią, próbował ją odratować poprzez umieszczenie w kapsule kriogenicznej, co jednak nie przyniosło efektu. Do ożywienia dziewczyny potrzebna była krew Ogra. Pierwotnie krew zdobyć miał Yoshimitsu, ale nie podołał wyzwaniu. Dwadzieścia lat później naukowcowi udało się stworzyć na nowo córkę w postaci feminoida. Po odtworzeniu Alisy jej zadaniem była ochrona Jina Kazamy.
Alisa w walce używa pił mechanicznych, które może wysuwać z przedramion, a dzięki plecakowi odrzutowemu może latać i zadawać ciosy z powietrza. Może również używać swojej głowy jako bomby, ponieważ ta część ciała posiada zdolność do regeneracji.
W kulturze masowej.
Postać została wykorzystana w animowanym filmie japońskiej produkcji pod tytułem "" z 2011 roku. Występuje tam jako studentka Kyoto International School i jest najlepszą przyjaciółką Ling Xiaoyu, przed którą ukrywa, że jest robotem. W latach 2009–2010 w Japonii wydawano mangę na podstawie gry "Tekken 6" pod tytułem "Tekken Comic", której jedną z bohaterek jest Bosconovitch. W 2012 na komiksowym konwencie w San Diego w postać Alisy wcieliła się Michelle Ballee.

</doc>
<doc id="3312823" url="https://pl.wikipedia.org/wiki?curid=3312823" title="Ninurta-mukin-niszi">
Ninurta-mukin-niszi

Ninurta-mukin-niszi lub Inurta-mukin-niszi (akad. "Ninurta-mukīn-nišī" lub "Inūrta-mukīn-nišī", tłum. „Ninurta, ten który zachowuje swój lud”) – wysoki dostojnik, gubernator prowincji Habruri za rządów Aszur-dana III (772-755 p.n.e.); z asyryjskich list i kronik eponimów wiadomo, iż w 765 r. p.n.e. sprawował on urząd "limmu" (eponima).

</doc>
<doc id="3312826" url="https://pl.wikipedia.org/wiki?curid=3312826" title="Liphur-ilu">
Liphur-ilu

Liphur-ilu (akad. "Lipḫur-ilu", tłum. „Niechaj bóg razem zgromadzi”) – wysoki dostojnik, gubernator prowincji Habruri za rządów asyryjskiego króla Tiglat-Pilesera III (744-727 p.n.e.); z asyryjskich list i kronik eponimów wiadomo, iż w 729 r. p.n.e. sprawował urząd "limmu" (eponima).

</doc>
<doc id="3312830" url="https://pl.wikipedia.org/wiki?curid=3312830" title="Jason Collier Sportsmanship Award">
Jason Collier Sportsmanship Award

Jason Collier Sportsmanship Award – jest nagrodą NBA Development League (NBADL) przyznawaną corocznie zawodnikowi za najlepszą postawę sportową, począwszy od sezonu 2001/02. W latach 2001–2005 liga nazywała się National Basketball Development League (NBDL). Przed rozpoczęciem sezonu 2005/06 jej nazwa została zmieniona na NBA Development League, aby lepiej uwidocznić jej powiązanie z ligą NBA. Służy ona bowiem NBA, jako liga do rozwoju młodych zawodników. 
Nazwę nagrody zmieniono w 2006 roku, nadając jej imię to Jasona Colliera, byłego zawodnika NBA D-League oraz zespołów NBA, Houston Rockets i Atlanty Hawks. Środkowy Jason Collier zmarł nagle 15 października 2005 roku. W przeszłości (sezon 2003/04), jako zawodnik Fayetteville Patriots został zaliczony do pierwszego składu najlepszych zawodników NBA Development League. Był oddanym i lojalnym zawodnikiem, który reprezentował na boisku wszelkie wzorcowe dla sportowca postawy. Liga zdecydowała się uhonorować jego osobę, nadając nagrodzie jego imię.
Na zawodnika, który najlepiej reprezentuje swoją osobą oraz postawą, zarówno na boisku, jak i poza nim najważniejsze wartości głosują trenerzy wszystkich zespołów ligi. Zwycięzca otrzymuje statuetkę zazwyczaj w trakcie rozgrywek play-off. 
Przez dwa sezony nie przyznawano nagrody (2003/04 oraz 2004/05).
Pierwszym w historii laureatem nagrody został Mike Wilks, obrońca Huntsville Flight. Dwukrotnie w karierze otrzymywali ją Billy Thomas oraz Ron Howard (Fort Wayne Mad Ants).

</doc>
<doc id="3312831" url="https://pl.wikipedia.org/wiki?curid=3312831" title="Szamasz-upahhir">
Szamasz-upahhir

Szamasz-upahhir (akad. "Šamaš-upaḫḫir", tłum. „Szamasz zgromadził”) – wysoki dostojnik, gubernator prowincji Habruri za rządów asyryjskiego króla Sargona II (722-705 p.n.e.); z asyryjskich list i kronik eponimów wiadomo, iż w 708 r. p.n.e. sprawował urząd "limmu" (eponima).

</doc>
<doc id="3312832" url="https://pl.wikipedia.org/wiki?curid=3312832" title="Gary Hinton">
Gary Hinton

Gary Hinton (ur. 29 sierpnia 1956) – amerykański bokser, były mistrz świata IBF w kategorii lekkopółśredniej.
Kariera zawodowa.
Jako zawodowiec Hinton zadebiutował w 1978 r., pokonując Billy'ego Jonesa. 3 lipca 1980 r. po 9 zwycięstwach na zawodowym ringu, Hinton przegrał jednogłośnie na punkty z Charliem Brownem. Brown niecałe 4 lata po tym zwycięstwie został mistrzem świata w kategorii lekkiej. 11 lipca 1984 r., w pojedynku o mistrzostwo Ameryki, Hinton zmierzył się z 21-letnim Brettem Lallym. Po 12 rundach decyzją większości (116-113, 116-112, 114-114) zwyciężył Hinton, zdobywając pas w kategorii lekkopółśredniej. Dzięki temu zwycięstwu, Hinton otrzymał szansę walki o mistrzostwo świata IBF w kategorii lekkopółśredniej. Do pojedynku z ówczesnym mistrzem, Aaronem Pryorem doszło 2 marca 1985 r. w Atlantic City. Po bardzo dobrym początku pretendenta, Pryor zaczął odrabiać straty w drugiej połowie pojedynku. W 14. rundzie, mistrz posłał rywala na deski po ciosie podbródkowym. Hinton wstał i wytrzymał presję rywala aż do ostatniego gongu, po którym sędziowie orzekli niejednogłośne zwycięstwo niepokonanego Pryora.
26 kwietnia 1986 r., Hinton przystąpił do walki o zwakowany przez Pryora pas IBF w kategorii lekkopółśredniej, mając za rywala niepokonanego Dominikańczyka Reyesa Cruza. Po 15-rundowym pojedynku, który odbył się we Włoszech jednogłośnie na punkty zwyciężył Hinton, zadając Cruzowi pierwsza porażkę. 30 listopada Hinton utracił tytuł po przegranej z Joe Manleyem, z którym zremisował w sierpniu 1985 r. Po utracie mistrzostwa świata stoczył jeszcze kilka pojedynków. Ostatni raz na ring wyszedł 24 sierpnia 1989 r., przegrywając z Saoulem Mambym.

</doc>
<doc id="3312834" url="https://pl.wikipedia.org/wiki?curid=3312834" title="D-League Sportsmanship Award">
D-League Sportsmanship Award



</doc>
<doc id="3312836" url="https://pl.wikipedia.org/wiki?curid=3312836" title="Passiflora capsularis">
Passiflora capsularis

Passiflora capsularis L. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Meksyku, Gwatemali, Kostaryce, Kolumbii oraz Brazylii (w stanach Pará, Bahia, Piauí, Goiás, Mato Grosso do Sul, Espírito Santo, Minas Gerais, Rio de Janeiro, São Paulo, Paraná, Rio Grande do Sul i Santa Catarina). Według innych źródeł rośnie na obszarze od Gwatemali aż po Urugwaj.

</doc>
<doc id="3312838" url="https://pl.wikipedia.org/wiki?curid=3312838" title="Dmitrij Diominow">
Dmitrij Diominow



</doc>
<doc id="3312839" url="https://pl.wikipedia.org/wiki?curid=3312839" title="Arcybiskupi Moguncji">
Arcybiskupi Moguncji



</doc>
<doc id="3312840" url="https://pl.wikipedia.org/wiki?curid=3312840" title="Halina Ogarek-Czoj">
Halina Ogarek-Czoj

Halina Maria Ogarek-Czoj (ur. 14 września 1931, zm. 23 listopada 2004) – polska koreanistka, tłumaczka i wykładowczyni.
Życiorys.
Córka Weroniki Tropaczyńskiej-Ogarkowej, pisarki i działaczki ruchu ludowego i oświatowego, oraz Franciszka Ogarka, kapitana Wojska Polskiego zamordowanego w Twerze w 1940. W 1955 uzyskała magisterium w Katedrze Sinologii Uniwersytetu Warszawskiego. W trakcie studiów uczęszczała na lektorat języka koreańskiego. Po ukończeniu studiów wyjechała do Korei Północnej w ramach międzypaństwowej wymiany stypendialnej studentów. W 1962 uzyskała na Uniwersytecie im. Kim Ir Sena w Pjongjangu stopień kandydata nauk w zakresie literatury koreańskiej, broniąc pisanej pod opieką prof. An Ham-kwanga pracę dotyczącej twórczości dramatycznej Song Yŏnga. W tym samym roku wróciła do Warszawy i podjęła pracę w Instytucie Orientalistycznym UW jako wykładowca języka i literatury koreańskiej. Po nieudanych staraniach o nostryfikację koreańskiego dyplomu w Polsce, po kilkumiesięcznym stażu odbytym na Uniwersytecie Karola w Pradze pod opieką naukową prof. Aloisa Pultra, w 1974, pod kierunkiem japonisty prof. Wiesława Kotańskiego, uzyskała stopień doktora w zakresie literatury koreańskiej na Uniwersytecie Warszawskim, broniąc kolejnej pracy dotyczącej twórczości Song Yŏnga. Z inicjatywy Ogarek-Czoj powołano w 1983 w ramach Zakładu Dalekiego Wschodu Sekcję Koreanistyki, którą kierowała aż do przejścia na emeryturę w 2002. Ponadto uczestniczyła w działalności Polskiego Towarzystwa Orientalistycznego, Association of Korean Studies in Europe i Towarzystwa Azji i Pacyfiku.
Autorka licznych artykułów i książek poświęconych zwłaszcza literaturze i religiom Korei, przekładów dzieł, przede wszystkim współczesnej literatury koreańskiej, na język polski, a także podręczników języka koreańskiego, zbiorów tekstów do nauki języka oraz licznych haseł encyklopedycznych. Do najważniejszych jej prac należą: "Korea Północna – kraj czhollima" (1965), "Opowieść o Czhun-hiang najwierniejszej z wiernych" (1970), "Pradzieje i legendy Korei" (1981), "Tonghak – nauka Wschodu" (1984), "Mitologia Korei" (1988), "Religie Korei. Rys historyczny" (1994), "Na Tohyang and Korean Short Story Writing in the 1920s" (2002), "Klasyczna literatura koreańska" (2003), "Literatura koreańska XX wieku" (2007).
Halina Ogarek-Czoj poślubiła obywatela Korei Północnej, jednak małżeństwo rozpadło się po jej powrocie do Polski w 1962, wymuszonym decyzją północnokoreańskich władz o wypędzeniu cudzoziemskich żon. W trakcie pobytu w Pjongjangu urodziła córkę Annę. 
Pochowana została na cmentarzu Wojskowym na Powązkach w Warszawie (kwatera A30-4-13).

</doc>
<doc id="3312842" url="https://pl.wikipedia.org/wiki?curid=3312842" title="Passiflora capparidifolia">
Passiflora capparidifolia

Passiflora capparidifolia Killip – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Wenezueli, Gujanie, Surinamie, Brazylii (w stanach Amazonas, Pará i São Paulo) oraz Boliwii.
Biologia i ekologia.
Występuje w lasach na wysokości do 1200 m n.p.m.

</doc>
<doc id="3312844" url="https://pl.wikipedia.org/wiki?curid=3312844" title="Laboratorium Komputerowe Avalon">
Laboratorium Komputerowe Avalon



</doc>
<doc id="3312845" url="https://pl.wikipedia.org/wiki?curid=3312845" title="Elektorat Trewiru">
Elektorat Trewiru

Elektorat Trewiru (niem. "Kurfürstentum Trier", lub "Kurtrier"), również: Arcybiskupstwo Trewiru (nie mylić z archidiecezją trewirska, pełna nazwa: "Erzstift und Kurfürstentum Trier") – był jednym z najważniejszych kościelnych księstw Świętego Cesarstwa Rzymskiego, istniejącym od X w. do początków XIX w. Od 1354 elektorat Rzeszy. Arcybiskup Trewiru tradycyjnie należał do grona elektorów Cesarstwa, był także arcykanclerzem Burgundii (niem. "Erzkanzler für Burgund"). Zlikwidowany został na mocy pokoju w Lunéville 9 lutego 1801 roku, wedle którego większość terytoriów elektoratu włączono do Cesarstwa Francuskiego. Zniesienie elektoratu usankcjonowała przebudowa Rzeszy z 1803 roku.

</doc>
<doc id="3312848" url="https://pl.wikipedia.org/wiki?curid=3312848" title="No Name (miejscowość)">
No Name (miejscowość)



</doc>
<doc id="3312849" url="https://pl.wikipedia.org/wiki?curid=3312849" title="Superintendentura Inowrocław Ewangelickiego Kościoła Unijnego">
Superintendentura Inowrocław Ewangelickiego Kościoła Unijnego

Superintendentura Inowrocław Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, mająca siedzibę w Inowrocławiu.

</doc>
<doc id="3312850" url="https://pl.wikipedia.org/wiki?curid=3312850" title="Superintendentura Łobżenica Ewangelickiego Kościoła Unijnego">
Superintendentura Łobżenica Ewangelickiego Kościoła Unijnego

Superintendentura Łobżenica Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, mająca siedzibę w miejscowości Łobżenica.

</doc>
<doc id="3312851" url="https://pl.wikipedia.org/wiki?curid=3312851" title="Superintendentura Mogilno Ewangelickiego Kościoła Unijnego">
Superintendentura Mogilno Ewangelickiego Kościoła Unijnego

Superintendentura Mogilno Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, mająca siedzibę w miejscowości Mogilno.

</doc>
<doc id="3312852" url="https://pl.wikipedia.org/wiki?curid=3312852" title="Besòs">
Besòs

Besòs – rzeka w północno-wschodniej Hiszpanii, w całości znajduje się w prowincji Barcelona i w Katalonii. Długość rzeki bez dopływów wynosi 17,7 km, łączna długość wynosi 53 km. Średni przepływ wynosi 4,33 m³/s a powierzchnia zlewni wynosi 1039 km².
Powstaje poprzez połączenie się dwóch innych rzek: "El Congost" i "Mogent" w okolicach Aiguafreda. Następnie przepływa przez miejscowości: La Garriga, Les Franqueses del Vallès, Canovelles, Granollers, Montmeló, Mollet del Vallès, La Llagosta, Montcada i Reixac, Santa Coloma de Gramenet i uchodzi do Morza Śródziemnego na pograniczu Barcelony i jej przedmieścia San Adrián de Besós.
Głównymi dopływami rzeki są : El Mogent, El Congost, El Tenes, Caldes, El Ripoll. W X wieku, został zbudowany "Rec Comtal" służący do nawadniania. Besós nie jest i nie była rzeką żeglowną. W 1995 roku Barcelona oraz przedmieścia: Montcada i Reixac, Sant Adria de Besos i Santa Coloma de Gramenet podpisały umowę o współpracy w celu ochrony środowiska dolnego biegu rzeki. Utworzono stowarzyszenie "Consorci per a la Defensa de la Conca del riu Besòs". Prace nad projektem pochłonęły 37 milionów euro. Rezultatem projektu jest strefa rekreacyjna "Parc Fluvial del Besòs", która obejmuje ostatni 9 km odcinek rzeki i 115 hektarów terenu.

</doc>
<doc id="3312853" url="https://pl.wikipedia.org/wiki?curid=3312853" title="Bogusław Dauter">
Bogusław Dauter

Bogusław Bronisław Dauter (ur. 19 lipca 1955 w Łukowie) − polski prawnik, sędzia Naczelnego Sądu Administracyjnego, w latach 2011–2014 członek Państwowej Komisji Wyborczej.
Życiorys.
Syn Czesławy i Krzysztofa Dautera. Ukończył studia na Wydziale Prawa i Administracji Uniwersytetu Marii Curii-Skłodowskiej w Lublinie. Specjalizuje się w postępowaniu podatkowym i sądowo-administracyjnym, jak również w podatku dochodowym. 
Do 1995 był prezesem Sądu Wojewódzkiego w Siedlcach, w latach 1994–1995 był członkiem Krajowej Rady Sądownictwa. 16 sierpnia 1995 premier Józef Oleksy mianował go podsekretarzem stanu w Ministerstwie Sprawiedliwości. Do jego kompetencji należały sprawy sądownictwa powszechnego, dla nieletnich oraz notariatu. Później został sędzią Naczelnego Sądu Administracyjnego. 18 sierpnia 2011 prezydent Bronisław Komorowski powołał go – z dniem 19 sierpnia – na członka Państwowej Komisji Wyborczej, gdzie zastąpił sędziego Jana Kacprzaka. Następnie w mediach pojawiły się zarzuty, iż w latach osiemdziesiątych wydawał wyroki na działaczy opozycji niepodległościowej. 28 lutego 2012 prokurator IPN zarządził o pozostawieniu sprawy bez dalszego biegu wobec nie stwierdzenia wątpliwości, co do zgodności oświadczenia lustracyjnego z prawdą.
1 grudnia 2014 wraz z siedmioma innymi członkami PKW zrzekł się funkcji pełnionej w Komisji.
Odznaczony Srebrnym Krzyżem Zasługi (1985) i Krzyżem Kawalerskim Orderu Odrodzenia Polski (2000).
Publikacje.
Jest autorem i współautorem licznych prac z zakresu postępowania sądowo-administracyjnego i prawa podatkowego, m.in.:

</doc>
<doc id="3312854" url="https://pl.wikipedia.org/wiki?curid=3312854" title="Ressiana">
Ressiana

Ressiana (łac. "Diocesis Ressianensis") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3312859" url="https://pl.wikipedia.org/wiki?curid=3312859" title="Rail Club du Kadiogo">
Rail Club du Kadiogo

Rail Club du Kadiogo do 1987 Association Sportive de la Régie de chemin de fer Abidjan Niger (ASRAN) – burkiński klub piłkarski z siedzibą w Wagadugu, występujący w Superdivision du Burkina Faso (najwyższej klasie rozgrywkowej swego kraju).

</doc>
<doc id="3312860" url="https://pl.wikipedia.org/wiki?curid=3312860" title="Kodeks 0227">
Kodeks 0227

Kodeks 0227 (Gregory-Aland no. 0227) – grecki kodeks uncjalny Nowego Testamentu na pergaminie, paleograficznie datowany na V wiek. Do naszych czasów zachował się fragment jednej karty kodeksu. Jest przechowywany w Wiedniu. Fragment nie zawiera żadnych osobliwości tekstualnych, bywa cytowany w krytycznych wydaniach greckiego Nowego Testamentu.
Opis.
Do naszych czasów zachował się fragment 1 karty, z tekstem Listu do Hebrajczyków (11,18-19.29). Oryginalne karty kodeksu miały rozmiar 21 na 17 cm.
Tekst pisany jest w dwóch kolumnach, 23 linijek w kolumnie, około 12 liter w linijce tekstu. Górny margines jest szeroki na 2,3 cm, marginesy boczne mają 2 i 1,5 cm szerokości. We fragmencie nie występują nomina sacra. Skryba nie popełnia błędu itacyzmu, stosuje dierezę (nad jotą) oraz punktację.
Litery są wyraziste, precyzyjne i grube, kształty liter są charakterystyczne dla biblijnej uncjały. W literach wertykalne kreski są grube, a horyzontalne cienkie, rho wychodzi poza linię, sigma, epsilon i omikron są okrągłe. Prawie nie ma żadnych znaków na końcu linii, brak ligatur.
Tekst.
Fragment reprezentuje aleksandryjską tradycję tekstualną. Kurt Aland zaklasyfikował go do kategorii III, co oznacza, że jest ważny dla odtworzenia oryginalnego tekstu Nowego Testamentu. Fragment nie zawiera żadnych wariantów tekstowych i jest całkowicie zgodny z wydaniami krytycznymi Nowego Testamentu.
Historia.
Rękopis datowany jest przez paleografów na V wiek. Za taką datą opowiadał się Haelst, Aland, Porterowie. Jest to też oficjalna data, jaką proponuje INTF. Nieznane jest miejsce, z którego pochodzi fragment. Karl Wessely, austriacki paleograf, przypuszczał, że znaleziono go w Fajum.
Na listę rękopisów Nowego Testamentu wciągnął go Kurt Aland w 1953 roku, oznaczając go przy pomocy siglum 0227.
Transkrypcję tekstu opublikował Peter Sanz w 1946. Faksymile fragmentu wydał paleograf Guglielmo Cavallo w 1967. Porterowie w 2008 roku opublikowali zarówno faksymile jak i transkrypcję tekstu.
Fragment cytowany jest we współczesnych krytycznych wydaniach greckiego tekstu. Cytuje go "Novum Testamentum Graece" Nestle-Alanda (NA26, NA27). Nie był cytowany w trzecim wydaniu greckiego Nowego Testamentu przygotowanego przez Zjednoczone Towarzystwa Biblijne (UBS3), był natomiast cytowany w czwartym wydaniu (UBS4). W 27. wydaniu Nestle-Alanda (NA27) traktowany jest jako świadek pierwszego rzędu cytowania.
Rękopis przechowywany jest w Austriackiej Bibliotece Narodowej (Pap. G. 26055) w Wiedniu.

</doc>
<doc id="3312861" url="https://pl.wikipedia.org/wiki?curid=3312861" title="Adam Skorupka">
Adam Skorupka

Adam Jan Skorupka (ur. 4 maja 1938 w Warszawie) – kompozytor, aranżer, pianista, kontrabasista jazzowy. Kompozytor piosenek dla dorosłych i dla dzieci, utworów instrumentalnych, muzyki do słuchowisk radiowych i bajek muzycznych.
Życiorys.
Ukończył studia na Wydziale Reżyserii Muzycznej (dyplom 1963) oraz na Wydziale Kompozycji, Teorii i Dyrygentury (w klasie Witolda Rudzińskiego, dyplom 1969) w PWSM w Warszawie. W czasie studiów grał na kontrabasie w zespołach jazzowych m.in. w TRIO Krzysztofa Komedy (biorąc udział w licznych nagraniach muzyki filmowej m.in. do filmu Romana Polańskiego "Nóż w wodzie"), w Swingtecie Jerzego „Dudusia” Matuszkiewicza, Jazz Rockers Zbigniewa Namysłowskiego, Bossa Nova Combo Krzysztofa Sadowskiego, New Orleans Stompers Mieczysława Wadeckiego. Grał także jazz na trąbce i na puzonie. Współpracował jako kontrabasista z duetem fortepianowym Marek i Wacek (Marek Tomaszewski i Wacław Kisielewski) – wspólne koncerty w USA w 1966 roku.
Jako kompozytor zadebiutował w roku 1961 piosenką "Z gitarą przez ramię" (słowa Mirosław Łebkowski i Stanisław Werner) w wykonaniu Tadeusza Woźniakowskiego, nagrodzoną w Ogólnopolskim Konkursie na Piosenkę Młodzieżową. Sprawował kierownictwo muzyczne w nagraniach studyjnych w Polskim Radiu i Polskich Nagraniach, w telewizyjnym programie "Muzyka lekka, łatwa i przyjemna", a w latach 1987–1988 w Telewizyjnym Teatrzyku Piosenki dla Dzieci „Fasola”.
Adam Skorupka współpracował m.in. z takimi solistami jak: Irena Santor, Sława Przybylska, Jerzy Połomski, Violetta Villas, Stenia Kozłowska, Urszula Sipińska, Anna Jantar, Halina Kunicka, Anna German, Wojciech Młynarski, Joanna Rawik, Alicja Majewska, Irena Jarocka, Maria Koterbska, Kalina Jędrusik, Kasia Sobczyk, Ryszard Rynkowski, Zdzisława Sośnicka, Jan Pietrzak, Waldemar Kocoń, Ewa Śnieżanka, Teresa Tutinas, Krzysztof Cugowski, Andrzej Dąbrowski, Krystyna Konarska, Tadeusz Woźniakowski, Rena Rolska, Jolanta Kubicka, Jadwiga Strzelecka, Masio Kwiek, Andrzej Szajewski, Edward Hulewicz, z zespołem Alibabki, z duetem wokalnym Framerowie, z duetem wokalnym Barbara Dunin i Zbigniew Kurtycz, z dziecięcymi zespołami Fasolki, Fasolinki i Józefinki, oraz z Państwowym Studium Cyrkowym w Julinku, komponując muzykę do różnych numerów cyrkowych. Jest też kompozytorem kilku piosenek (w tym tytułowej) do filmu "Hallo, Szpicbródka, czyli ostatni występ króla kasiarzy" (scenariusz Ludwik Starski, reżyseria Janusz Rzeszewski i Mieczysław Jahoda). Adam Skorupka jest laureatem wielu nagród i wyróżnień. Uczestniczył w międzynarodowych festiwalach piosenki w Atenach w roku 1975 i w Castlebar (Irlandia) w roku 1974 – nagroda za "Tak wiele jest radości" w wykonaniu Anny Jantar.
Od kilku lat w domowym studiu komponuje i aranżuje, wykorzystując instrumenty elektroniczne i technikę komputerową.
Przez jakiś czas, na przełomie lat 60. i 70. współpracował z Włodzimierzem Kruszyńskim, muzykiem i klarnecistą jazzowym, wspólnie komponując, aranżując i nagrywając piosenki dla radia, telewizji i Polskich Nagrań.

</doc>
<doc id="3312862" url="https://pl.wikipedia.org/wiki?curid=3312862" title="RC Kadiogo Wagadugu">
RC Kadiogo Wagadugu



</doc>
<doc id="3312864" url="https://pl.wikipedia.org/wiki?curid=3312864" title="FC Delta Tulcea">
FC Delta Tulcea



</doc>
<doc id="3312865" url="https://pl.wikipedia.org/wiki?curid=3312865" title="FC Delta Tulcza">
FC Delta Tulcza



</doc>
<doc id="3312868" url="https://pl.wikipedia.org/wiki?curid=3312868" title="Piraci z Karaibów (seria)">
Piraci z Karaibów (seria)

Piraci z Karaibów − seria amerykańskich filmów przygodowych wyprodukowanych przez Jerry’ego Bruckheimera i Walt Disney Pictures, z Johnnym Deppem, Keirą Knightley, Geoffreyem Rushem i Orlando Bloomem w rolach głównych.
Seria powstała w oparciu o przedstawienia Piraci z Karaibów, wystawiane w Disneylandzie.
Do tej pory powstało pięć filmów:
Siłą sprawczą całego cyklu jest producent Jerry Bruckheimer, zaś za scenariusz odpowiedzialni są Terry Rossio i Ted Elliott. Fabuła czwartej części bazuje na powieści Tima Powersa "On Stranger Tides".
Filmy okazały się niezwykłym sukcesem finansowym, przynosząc razem przeszło 3,7 mld USD. Zdobyły 11 nominacji i jedną statuetkę Oscara.
Na podstawie filmów powstało kilkanaście gier komputerowych, dwie serie książek dla młodzieży oraz liczne inne adaptacje i wykorzystania franczyzy.
Bibliografia.
Strony filmów w bazie IMDb:

</doc>
<doc id="3312870" url="https://pl.wikipedia.org/wiki?curid=3312870" title="Walerij Bielikow">
Walerij Bielikow

Walerij Aleksandrowicz Bielikow (ros. Вале́рий Алекса́ндрович Бе́ликов, ur. 19 lipca 1925 w Mrozowsku, zm. 12 listopada 1987 w Zossen) – radziecki dowódca wojskowy, generał armii.
Od 1942 w Armii Czerwonej, walczył w II wojnie światowej jako strzelec, dowódca drużyny i pomocnik dowódcy plutonu strzeleckiego na Froncie Południowym, Zakaukaskim, 3 Ukraińskim i 4 Ukraińskim (do VII 1944). 1944–1945 w szkole wojsk pancernych, od grudnia 1945 dowódca czołgu, od 1946 dowódca plutonu czołgów, od 1950 pomocnik szefa sztabu batalionu czołgów, od I 1951 pomocnik szefa sztabu batalionu artylerii samobieżnej. Od 1949 w WKP(b), III 1951 – VI 1952 adiutant dowódcy Głównego Zarządu Broni Pancernej Armii Radzieckiej, 1956 ukończył Wojskową Akademię Wojsk Pancernych, po czym został zastępcą dowódcy batalionu czołgów. Od 1958 dowódca batalionu, od 1960 zastępca dowódcy pułku pancernego ds. politycznych, od XI 1962 dowódca pułku, 1965–1966 zastępca dowódcy dywizji pancernej, 1968 ukończył studia w Wojskowej Akademii Sztabu Generalnego, a 1973 i 1982 wyższe kursy akademickie przy tej uczelni. Od V 1974 I zastępca dowódcy Odeskiego Okręgu Wojskowego, od V 1976 dowódca wojsk Północnokaukaskiego Okręgu Wojskowego, a od VIII 1979 – Karpackiego Okręgu Wojskowego. 4 XI 1983 mianowany generałem armii. Od VII 1986 dowódca Grupy Wojsk Radzieckich w Niemczech, od 1986 kandydat na członka KC KPZR. Zmarł w NRD, został pochowany w Kijowie.

</doc>
<doc id="3312872" url="https://pl.wikipedia.org/wiki?curid=3312872" title="Rodzicielstwo LGBT">
Rodzicielstwo LGBT



</doc>
<doc id="3312874" url="https://pl.wikipedia.org/wiki?curid=3312874" title="Koło pakowane w okrąg">
Koło pakowane w okrąg

Koło pakowane w okrąg – dwuwymiarowy problem rozmieszczenia kół o stałym promieniu w okręgu o jak najmniejszym promieniu.
Tabela minimalnych rozwiązań problemu (w przypadku kilku rozwiązań przedstawiono tylko jeden wariant):
Podobne dane są dostępne na stronie internetowej Packomania w zakresie do 2600 kręgów.

</doc>
<doc id="3312875" url="https://pl.wikipedia.org/wiki?curid=3312875" title="Top Album Sales">
Top Album Sales

Top Album Sales – jedno z wielu zestawień tygodnika "Billboard" przygotowywane przez Nielsen SoundScan oparte na liczbie albumów sprzedanych w ciągu tygodnia(od poniedziałku do niedzieli) w Stanach Zjednoczonych. Zestawienie uwzględnia zarówno albumy w formacie fizycznym jak i cyfrowym.
Zestawienie stanowi ówczesną wersję listy Billboard 200, która od 24 listopada 2014 obok sprzedaży albumów zaczęła uwzględniać równoważnik sprzedanych utworów i odtworzeń w serwisach streamingowych.
Pierwszym numerem jeden Top Album Sales(z datą 13 grudnia 2014) był album "1989 "Taylor Swift, który w okresie od 24 do 30 listopada 2014 roku sprzedał się w nakładzie 281 tys. kopii. 

</doc>
<doc id="3312878" url="https://pl.wikipedia.org/wiki?curid=3312878" title="NBA Development League All-Star Game Most Valuable Player Award">
NBA Development League All-Star Game Most Valuable Player Award

NBA Development League All-Star Game Most Valuable Player Award – jest nagrodą NBA Development League (NBADL) przyznawaną corocznie najlepszemu zawodnikowi meczu gwiazd ligi, począwszy od sezonu 2006/07. 
Na najlepszego zawodnika spotkania gwiazd głosują dziennikarze.
Pierwszym laureatem nagrody został Pops Mensah-Bonsu. Dwukrotnie zdobywał ja natomiast Courtney Sims.

</doc>
<doc id="3312879" url="https://pl.wikipedia.org/wiki?curid=3312879" title="D-League All-Star Game Most Valuable Player Award">
D-League All-Star Game Most Valuable Player Award



</doc>
<doc id="3312880" url="https://pl.wikipedia.org/wiki?curid=3312880" title="D-League All-Star Game MVP">
D-League All-Star Game MVP



</doc>
<doc id="3312887" url="https://pl.wikipedia.org/wiki?curid=3312887" title="Flammen im Paradies">
Flammen im Paradies

Flammen im Paradies (fr. "Les Raisons du Coeur") – francusko-niemiecko-szwajcarski film, wyprodukowany w 1997 roku, w reżyserii Markusa Imhoofa.

</doc>
<doc id="3312891" url="https://pl.wikipedia.org/wiki?curid=3312891" title="NBA Development League Impact Player of the Year Award">
NBA Development League Impact Player of the Year Award

NBA Development League Impact Player of the Year Award – jest nagrodą NBA Development League (NBADL) przyznawaną corocznie zawodnikowi, który dołączył to zespołu już po rozpoczęciu sezonu i miał największy wpływ na losy swojej drużyny. Zaczęto ją przyznawać od rozgrywek 2007/08. 
Laureat jest wyłaniany drogą głosowania przez trenerów wszystkich zespołów ligi. Zwycięzca otrzymuje statuetkę w trakcie rozgrywek play-off. 
Pierwszym zdobywcą nagrody został Morris Almond, który jako gracz Utah Flash notował średnio 25,6 punktu, 3,6 zbiórki i 1.6 asysty. Żadnemu z zawodników nie udało się zdobyć jej dwukrotnie.

</doc>
<doc id="3312892" url="https://pl.wikipedia.org/wiki?curid=3312892" title="D-League Impact Player of the Year Award">
D-League Impact Player of the Year Award



</doc>
<doc id="3312893" url="https://pl.wikipedia.org/wiki?curid=3312893" title="Boris Snietkow">
Boris Snietkow

Boris Wasiljewicz Snietkow (ros. Бори́с Васи́льевич Сне́тков, ur. 27 lutego 1925 w Saratowie, zm. 18 września 2006 w Moskwie) – radziecki dowódca wojskowy, generał armii.
Życiorys.
Od 1942 służył w Armii Czerwonej, w pułku artyleryjskim Nadwołżańskiego Okręgu Wojskowego, 1943 skończył szkołę artyleryjską w Kijowie. Od XI 1943 na froncie II wojny światowej, dowódca plutonu dział samobieżnych w 9 i 395 gwardyjskich pułkach, od końca wojny dowódca batalionu. Podczas walk zniszczył kilka niemieckich czołgów typu Tiger. Latem 1945 wysłany na Daleki Wschód, brał udział w wojnie ZSRR z Japonią w składzie wojsk 1 Frontu Dalekowschodniego jako pomocnik szefa sztabu pułku czołgów. Po wojnie zajmował stanowiska sztabowe w Nadbałtyckim Okręgu Wojskowym i Kijowskim Okręgu Wojskowym. W latach 1946-1950 pomocnik szefa sztabu pułku ds. operacyjnych. W 1953 ukończył studia w Wojskowej Akademii Wojsk Pancernych im. Stalina, następnie w latach 1953-1959 szef sztabu pułku, kolejno w 1959-1965 szef wydziału operacyjnego sztabu dywizji i dowódca pułku czołgów. W latach 1965-1966 szef sztabu dywizji, w 1968 ukończył Wojskową Akademię Sztabu Generalnego Sił Zbrojnych ZSRR im. K. Woroszyłowa, 1968-1971 dowódca dywizji pancernej Kijowskiego Okręgu Wojskowego, V 1971 - VIII 1973 szef sztabu - I zastępca dowódcy 3 Armii w Grupie Wojsk Radzieckich w Niemczech. Od sierpnia 1973 do lipca 1975 dowódca 1 Gwardyjskiej Armii Pancernej w Grupie Wojsk Radzieckich w Niemczech (Drezno). Następnie od lipca 1975 do stycznia 1979 I zastępca głównodowodzącego Grupą Wojsk Radzieckich w Niemczech, I 1979 - X 1981 dowódca Syberyjskiego Okręgu Wojskowego, XI 1981 - XI 1986 dowódca wojsk Leningradzkiego Okręgu Wojskowego, XI 1989 - VI 1989 głównodowodzący Grupy Wojsk Radzieckich w Niemczech. Od XII 1989 wojskowy inspektor-doradca Grupy Generalnych Inspektorów Ministerstwa Obrony ZSRR. Od V 1992 na emeryturze. Generał major od 29 IV 1970, generał porucznik od 8 V 1974, generał pułkownik od 1979, generał armii od 7 V 1986. Deputowany do Rady Najwyższej ZSRR 10 i 11 kadencji (1979-1989), ludowy deputowany ZSRR (1989-1991), 1945-1991 członek WKP(b)/KPZR, 1986-1990 kandydat na członka KC KPZR.

</doc>
<doc id="3312895" url="https://pl.wikipedia.org/wiki?curid=3312895" title="Kościół San Climente w Taüll">
Kościół San Climente w Taüll

Kościół San Climente w Taüll, Kościół San Clemente w Tahull (kataloński: Sant Climent de Taüll, wym: saŋ kɫiˈmɛn də təˈuʎ) – świątynia romańska w hiszpańskim Taüll w regionie Katalonii. 
W 1931 roku budynek został wpisany na listę hiszpańskiego Rejestru Zabytków a w 1985 roku na utworzoną w ramach Bien de Interés Cultural kategorię Pomniki historyczno kulturalne. W 2000 roku kościół San Climente wraz z grupą ośmiu innych świątyń, jako Katalońskie kościoły romańskie z doliny Vall de Boí został wpisany na listę UNESCO.
Historia i architektura.
Kościół został zbudowany na przełomie XI i XII wieku, w miejsce starszej świątyni; jego konsekracja nastąpiła 10 grudnia 1123, o czym świadczy zachowany napis na jednej z kolumn:
Poświęcenia dokonał biskup Roda de Isábena, Ramón de Barbastro (Guillem Ramon).
Kościół jest przykładem sztuki romańskiej z wpływami stylów lombardzkich i bizantyjskich widocznych w dekoracjach wewnętrznych jak i zewnętrznych budynku. Został wzniesiony z kamienia i cegły, obecnie posiada układ trójnawowej pseudobazyliki z trzema cylindrycznymi kolumnami oddzielającymi nawy boczne. W części ołtarzowej znajdują się trzy apsydy. Po zachodniej stronie budynku znajdują się drzwi oraz pozostałości muru mogącego być częścią dawnego ganku. Inne drzwi znajdują się na południowej stronie i prowadzą do wieży. Elewacja kościoła została ozdobiona dekoracjami lombardzkimi, tj. fryzami arkadowymi podtrzymywanymi przez lizeny i stylizowane półkolumny. Świątynia posiada przy południowo-wschodnim narożniku pięciopiętrową dzwonnicę, wybudowaną w stylu bizantyjskim na planie kwadratu. Na kolejnych piętrach wieży znajdują się okna biforyjne, z wyjątkiem kondygnacji drugiej (z oknem pojedynczym) i czwartej, gdzie umieszczono triforium.
Dekoracje.
Ściany wewnętrzne ozdobione były freskami anonimowych artystów, odkrytymi w 1907 roku podczas prac remontowych. W latach 1919 - 1923, za sprawą konserwatora zabytków Franco Steffanoni, większość fresków przeniesiono do Museu Nacional d’Art de Catalunya w Barcelonie. W absydzie głównej znajdował się fresk przedstawiający "Chrystusa Pantokratora" przypisywany Mistrzowi z Tahuli, obecnie zastąpiony jego kopią. Pozostałe freski ukazują sceny piekła i sądu ostatecznego. Na jednym łuku znajduje się wizerunek Baranka trzymającego krzyż i symbol oka; na drugim rysunek boskiej dłoni błogosławiącej.
Ołtarz główny.
Ołtarz główny o wymiarach 1,36 m × 0,98 m, został wykonany w drewnie przez katalońskiego artystę prawdopodobnie w warsztacie w La Seo de Urgel. Ołtarz znajduje się w Barcelońskim muzeum. W trakcie prac konserwatorskich usunięto warstwę lakieru. Na górnej ramie znajduje się napis z 1579 roku informujący o przemalowaniu ołtarza. Ścianki ołtarza otoczone są drewnianą ramą połączone ze sobą drewnianymi kołkami. Każda ze ścianek była rzeźbiona osobno.

</doc>
<doc id="3312896" url="https://pl.wikipedia.org/wiki?curid=3312896" title="Borys Snietkow">
Borys Snietkow



</doc>
<doc id="3312897" url="https://pl.wikipedia.org/wiki?curid=3312897" title="Alfredo Mallqui">
Alfredo Mallqui

Alfredo Mallqui – peruwiański zapaśnik walczący w stylu klasycznym. Wicemistrz Ameryki Południowej w 2012 i 2013. Panamerykański mistrz juniorów w 2010 roku.
Jego siostry Jenny Mallqui i Thalía Mallqui również są zapaśniczkami.

</doc>
<doc id="3312898" url="https://pl.wikipedia.org/wiki?curid=3312898" title="Rhodopseudomonas palustris">
Rhodopseudomonas palustris

Rhodopseudomonas palustris – uniwersalna ze względu na niskie wymagania życiowe Gram-ujemna niesiarkowa bakteria purpurowa, słynąca ze zdolności dowolnego przestawiania się na jeden z czterech sposobów metabolizmu: fotoautotroficzny, fotoheterotroficzny (podstawowy dla tego mikroorganizmu), chemoautotroficzny i chemoheterotroficzny. Jest w stanie absorbować elektrony ze źródeł zewnętrznych i tworzyć związki organiczne bogate w energię. W związku z tym mogą powodować rdzewienie materiałów metalowych poprzez ich szybsze utlenianie.
Występowanie.
Jest spotykana w zbiornikach odpadów z chlewni, w przybrzeżnych osadach morskich i wodach stawów oraz w odchodach dżdżownic.

</doc>
<doc id="3312903" url="https://pl.wikipedia.org/wiki?curid=3312903" title="Thalía Mallqui">
Thalía Mallqui

Thalía Jihann Mallqui Peche (ur. 11 maja 1987) – peruwiańska zapaśniczka walcząca w stylu wolnym. Zajęła trzynaste miejsce na mistrzostwach świata w 2013. Dziewiąta w indywidualnym Pucharze Świata w 2020. Wicemistrzyni igrzysk panamerykańskich w 2015; trzecia w 2019. Druga na igrzyskach Ameryki Południowej w 2018 i 2022. Zdobyła sześć medali na mistrzostwach panamerykańskich, złoty w 2013. Mistrzyni Ameryki Południowej w 2011, 2012, 2014, 2016 i 2019. Mistrzyni igrzysk boliwaryjskich w 2017; druga w 2013 i trzecia w 2022 roku.
Jej mąż Abel Herrera; brat Alfredo Mallqui i siostra Jenny Mallqui również są zapaśnikami.
Absolwentka National University of Callao.

</doc>
<doc id="3312905" url="https://pl.wikipedia.org/wiki?curid=3312905" title="Jenny Mallqui">
Jenny Mallqui

Jenny Vanesa Mallqui Suazo (ur. 28 maja 1982) – peruwiańska zapaśniczka walcząca w stylu wolnym. Zajęła osiemnaste miejsce na mistrzostwach świata w 2005. Piąta na igrzyskach panamerykańskich w 2011. Zdobyła trzy medale na mistrzostwach panamerykańskich, srebrny w 2011. Trzecia na igrzyskach Ameryki Południowej w 2014. Wicemistrzyni Ameryki Południowej w 2009, 2012, 2013 i 2015. Trzykrotnie na podium igrzysk boliwaryjskich, najlepsza w 2005 roku. Jej brat Alfredo Mallqui i siostra Thalía Mallqui również są zapaśnikami.

</doc>
<doc id="3312907" url="https://pl.wikipedia.org/wiki?curid=3312907" title="Batalion niszczycielski">
Batalion niszczycielski



</doc>
<doc id="3312909" url="https://pl.wikipedia.org/wiki?curid=3312909" title="Flor Quispe">
Flor Quispe

Flor Quispe Córdova (ur. 1 lipca 1975) – peruwiańska zapaśniczka walcząca w stylu wolnym. Zajęła dziewiąte miejsce na mistrzostwach świata w 2002. Brązowa medalistka igrzysk panamerykańskich w 2003 i mistrzostw panamerykańskich w 2002 i 2010. Druga na igrzyskach Ameryki Południowej w 2010. Wicemistrzyni Ameryki Południowej w 2009. Trzecia na igrzyskach boliwaryjskich w 2009 roku.

</doc>
<doc id="3312910" url="https://pl.wikipedia.org/wiki?curid=3312910" title="M56 Magistrala Amursko-Jakucka">
M56 Magistrala Amursko-Jakucka



</doc>
<doc id="3312923" url="https://pl.wikipedia.org/wiki?curid=3312923" title="Uzzi Baram">
Uzzi Baram

Uzzi Baram (hebr. עוזי ברעם, ur. 6 kwietnia 1937 w Jerozolimie) – izraelski socjolog, polityk i działacz społeczny, w latach 1992–1996 minister turystyki, w 1995 minister spraw wewnętrznych, w latach 1977–2001 poseł do Knesetu z list Koalicji Pracy i Partii Pracy.
Życiorys.
Urodził się 6 kwietnia 1937 w Jerozolimie, w ówczesnym Brytyjskim Mandacie Palestyny, jako syn Moszego Barama, późniejszego polityka Mapai i Koalicji Pracy – parlamentarzysty w latach 1959–1977 i ministra opieki społecznej oraz pracy w latach siedemdziesiątych.
Służbę wojskową odbywał w Korpusie Pancernym, szkolił także rekrutów z geografii i wiedzy o Izraelu. Ukończył studia z zakresu socjologii i politologii na Uniwersytecie Hebrajskim w Jerozolimie, w czasie których był przewodniczącym związku studentów Podobnie jak ojciec związał się z ruchem socjalistycznym. Po studiach pracował jako socjolog. Był jednym z założycieli oraz pierwszym sekretarzem generalnym młodzieżówki Izraelskiej Partii Pracy – w latach 1966–1970.
W latach 1970–1972 mieszkał w Nowym Jorku, gdzie pracował jako emisariusz nakłaniający żydowskich naukowców do emigracji do Izraela. W latach 1972–1975 był przewodniczącym Departamentu Młodych Światowej Organizacji Syjonistycznej. W latach 1975–1981 był przewodniczącym Partii Pracy w regionie jerozolimskim.
W wyborach w 1977, w których jego ojciec nie wystartował, został po raz pierwszy wybrany posłem z listy Koalicji Pracy. W dziewiątym Knesecie zasiadał w komisjach: spraw zagranicznych i obrony; budownictwa; spraw wewnętrznych i środowiska oraz absorpcji imigrantów. Był także członkiem podkomisji ds. emigrantów powracających do Izraela.
W 1981 i w 1984 ponownie dostawał się do parlamentu, a w Knesetach dziesiątej i jedenastej kadencji przewodniczył komisji absorpcji imigrantów oraz zasiadał w komisji spraw zagranicznych i obrony. W latach 1984–1988 był sekretarzem generalnym Partii Pracy. W wyborach w 1988 po raz czwarty zdobył mandat poselski, a w dwunastym Knesecie zasiadał w komisjach budownictwa; spraw zagranicznych i obrony; absorpcji imigrantów oraz interpretacji.
W wyborach parlamentarnych w 1992 Partia Pracy wystąpiła pod własnym szyldem. Baram ponownie został posłem, a w utworzonym 13 lipca przez Icchaka Rabina dwudziestym piątym rządzie objął pieczę nad Ministerstwem Turystyki, zastępując na stanowisku Gidona Patta. 27 lutego 1995 zastąpił premiera na stanowisku minister spraw wewnętrznych. Resortem tym kierował przez nieco ponad trzy miesiące, do 7 czerwca, a jego następcą został Dawid Liba’i. Po śmierci Rabina i utworzeniu nowego rządu przez Szimona Peresa pozostał na stanowisku ministra turystyki aż do końca kadencji trzynastego Knesetu – 18 czerwca 1996. Jego następcą w resorcie został późniejszy prezydent Mosze Kacaw.
Po reelekcji w wyborach w 1996 powrócił do pracy parlamentarnej. W Knesecie czternastej kadencji zasiadał w komisjach spraw zagranicznych i obrony oraz komisji mianującej sędziów rabinicznych. Z ramienia Knesetu był także obserwatorem w Radzie Europy. W 1999 po raz siódmy dostał się do parlamentu z tworzonej przez Partię Pracy listy Jeden Izrael. W piętnastym Knesecie po raz kolejny zasiadł w komisji spraw zagranicznych i obrony, zasiadał także w komisji konstytucyjnej, prawa i sprawiedliwości, w komisjach wspólnych: budżetu obronnego oraz prawa dotyczącego podsłuchów, a także komisji śledczej ds. przemocy w sporcie. 15 lutego 2001 zrezygnował z zasiadania w parlamencie, zastąpił go Efi Oszaja.
W czasie swojej kariery politycznej był także członkiem centralnego komitetu i biura Partii Pracy.
Jest autorem licznych publikacji w izraelskiej prasie na tematy związane ze sprawami zagranicznymi, syjonizmem oraz polityką. Posługuje się językami arabskim i angielskim.

</doc>
<doc id="3312924" url="https://pl.wikipedia.org/wiki?curid=3312924" title="Daney Céspedes">
Daney Céspedes

Daney Lisbeth Céspedes Rojas – peruwiańska zapaśniczka walcząca w stylu wolnym. Siódma na igrzyskach panamerykańskich w 2007. Zdobyła dwa medale na igrzyskach Ameryki Południowej, złoty w 2010. Wicemistrzyni Ameryki Południowej w 2009. Trzecia na igrzyskach boliwaryjskich w 2009 roku.

</doc>
<doc id="3312925" url="https://pl.wikipedia.org/wiki?curid=3312925" title="Uzi Baram">
Uzi Baram



</doc>
<doc id="3312927" url="https://pl.wikipedia.org/wiki?curid=3312927" title="Uzi Bar'am">
Uzi Bar'am



</doc>
<doc id="3312928" url="https://pl.wikipedia.org/wiki?curid=3312928" title="International Center of Photography">
International Center of Photography

International Center of Photography (ICP), Międzynarodowe Centrum Fotografii – muzeum fotografii, szkoła i ośrodek badawczy w centrum Manhattanu w Nowym Jorku, Stany Zjednoczone. Centrum powstało w 1974 roku.
Jest gospodarzem Infinity Awards, zapoczątkowanych w 1985 roku „aby zwrócić uwagę opinii publicznej na wybitne osiągnięcia w fotografii poprzez uhonorowanie osób o wybitnych osiągnięciach w tej dziedzinie oraz odkrywać przyszłych luminarzy”.
Historia.
Założone przez Cornella Capa z pomocą Micha Bar-Am w Willard Straight House, na Museum Mile przy Piątej Alei nowojorskiego Manhattanu. Od swojego powstania w 1974 roku, ICP przedstawiło ponad 500 wystaw, prezentując publiczności prace ponad 3000 fotografów i innych artystów na indywidualnych i zbiorowych wystawach. Prowadziło także różne zajęcia i warsztaty dla studentów. ICP powstała jako instytucja mająca zachować dziedzictwo „Concerned Photography”. Po przedwczesnej śmierci w 1950 roku brata Cornella Capy – Roberta Capa i jego kolegów Wernera Bischofa, Chima (Davida Seymoura) i Dana Weinera, stwierdził on konieczność utrwalenia w oczach opinii publicznej ich prac dokumentujących ludzkie działania. W 1966 roku założył International Fund for Concerned Photography. W roku 1974 Fundusz potrzebował siedziby, i tak powstało Międzynarodowe Centrum Fotografii.
W 1985 roku został założony oddział – ICP Midtown. Powstały również plany przeprojektowania i przebudowy siedziby głównej.
W 1999 roku budynek siedziby głównej przy Piątej Alei został sprzedany. Rozbudowane galerie przy Avenue of the Americas i na 43rd Street, zaprojektowane w celu prezentacji fotografii i nowych mediów, wykorzystywane jako galeria Kodaka, zostają jesienią 2000 roku połączone i stają się siedzibą główną i miejscem wystaw ICP.
Na jesieni 2001 roku następuje rozbudowa Szkoły Międzynarodowego Centrum Fotografii. Stworzony zostaje kampus Midtown w budynku Grace.
W 2014 roku, ze względu na wygaśniecie długoletniej dzierżawy w Midtown, zarząd Centrum zatwierdził plan zakupu budynku na Bowery w pobliżu Nowego Muzeum i przeprowadzki tam w 2015 roku. Szkoła ICP pozostanie w obecnym miejscu do 2018 roku.

</doc>
<doc id="3312930" url="https://pl.wikipedia.org/wiki?curid=3312930" title="Elijjahu Suwisa">
Elijjahu Suwisa

Elijjahu „Eli” Suwisa (hebr.: אליהו „אלי” סויסה, ang.: Eliyahu „Eli” Suissa, ur. 1956 w Maroku) – izraelski polityk i rabin. Członek Knesetu oraz minister w kilku rządach.
Życiorys.
Karierę polityczną związał z religijną partią Szas.
Minister spraw wewnętrznych Izraela w latach 1996–1999, minister spraw religijnych w latach: 1996–1997 i 1998−1999, minister infrastruktury narodowej w latach 1999–2000 oraz Minister ds. Jerozolimy w latach 2001–2002 i 2002–2004.
Członek Knesetu w latach 1999–2003.

</doc>
<doc id="3312931" url="https://pl.wikipedia.org/wiki?curid=3312931" title="Eli Suissa">
Eli Suissa



</doc>
<doc id="3312932" url="https://pl.wikipedia.org/wiki?curid=3312932" title="Eliyahu Suissa">
Eliyahu Suissa



</doc>
<doc id="3312933" url="https://pl.wikipedia.org/wiki?curid=3312933" title="Piotrkowo (gromada)">
Piotrkowo (gromada)

Piotrkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piotrkowo z siedzibą GRN w Piotrkowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Gardzień i Piotrkowo, ponadto miejscowości Januszewo, Zabłocie, Solniki i Boleszów z dotychczasowej gromady Brusiny oraz miejscowość Grabowiec z dotychczasowej gromady Falknowo, ze zniesionej gminy Piotrkowo w tymże powiecie. Dla gromady ustalono 11 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromad Ząbrowo (wieś Gardzień, osady Krzyżówki, Łanioch, Starzykowo, Starzykowo Małe i Stawki, kolonię Stogwica oraz leśniczówkę Polanka) i Redaki (wsie Grabowice i Piotrkowo, osady Boleszów, Zabłocie, Zofiówka, Osina, Ciemny Staw i Pieńki, leśniczówkę Solniki oraz PGR Januszewo) w tymże powiecie.

</doc>
<doc id="3312934" url="https://pl.wikipedia.org/wiki?curid=3312934" title="Dziarny (gromada)">
Dziarny (gromada)

Dziarny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dziarny z siedzibą GRN w Dziarnach utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Dziarny, Dół i Ławice ze zniesionej gminy Iława-wieś w tymże powiecie. Dla gromady ustalono 9 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do nowo utworzonej gromady Iława w tymże powiecie.

</doc>
<doc id="3312935" url="https://pl.wikipedia.org/wiki?curid=3312935" title="Franciszkowo (gromada)">
Franciszkowo (gromada)

Franciszkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Franciszkowo z siedzibą GRN we Franciszkowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Franciszkowo, Wiewiórki i Mątyki ze zniesionej gminy Rudzienice w tymże powiecie. Dla gromady ustalono 14 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromady Rudzienice w tymże powiecie.

</doc>
<doc id="3312936" url="https://pl.wikipedia.org/wiki?curid=3312936" title="Jawty Wielkie (gromada)">
Jawty Wielkie (gromada)

Jawty Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jawty Wielkie z siedzibą GRN w Jawtach Wielkich utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Jawty Wielkie i Jawty Małe, ponadto miejscowość Wydzierki z dotychczasowej gromady Kołodzieje oraz miejscowość Pólko z dotychczasowej gromady Kowale ze zniesionej gminy Klimy w tymże powiecie. Dla gromady ustalono 11 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromad Klimy (wsie Jawty Małe i Jawty Wielkie oraz PGR-y Nipkowo, Nipkówko i Wiśniówek) i Trumiejki (wieś Pólko, osady Stadnina i Wydzierki oraz PGR Grazymowo) w tymże powiecie.

</doc>
<doc id="3312937" url="https://pl.wikipedia.org/wiki?curid=3312937" title="Laseczno (gromada)">
Laseczno (gromada)

Laseczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Laseczno z siedzibą GRN w Lasecznie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Laseczno i Gulb oraz miejscowość Zazdrość z dotychczasowej gromady Mozgowo ze zniesionej gminy Jędrychowo w tymże powiecie. Dla gromady ustalono 10 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromady Ząbrowo w tymże powiecie.

</doc>
<doc id="3312938" url="https://pl.wikipedia.org/wiki?curid=3312938" title="Lubnowy Małe (gromada)">
Lubnowy Małe (gromada)

Lubnowy Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubnowy Małe z siedzibą GRN w Lubnowach Małych utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki wszedł obszar dotychczasowej gromady Lubnowy Małe, ponadto miejscowość Pachutki z dotychczasowej gromady Jakubowo oraz miejscowość Bornice z dotychczasowej gromady Bornice, ze zniesionej gminy Różnowo w tymże powiecie. Dla gromady ustalono 9 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromad Różnowo (wieś Bornice) i Obrzynowo (wsie Lubnowy Małe i Lubnowy Wielkie oraz osady Janowo i Pachutki) w tymże powiecie.

</doc>
<doc id="3312939" url="https://pl.wikipedia.org/wiki?curid=3312939" title="Olbrachtówko (gromada)">
Olbrachtówko (gromada)

Olbrachtówko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olbrachtówko z siedzibą GRN w Olbrachtówku utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki wszedł obszar dotychczasowej gromady Olbrachtówko, ponadto miejscowości Zieleń i Olbrachtowo z dotychczasowej gromady Olbrachtowo oraz miejscowości Gostyczyn i Fabianki z dotychczasowej gromady Bornice, ze zniesionej gminy Różnowo; wreszcie obszary dotychczasowych gromad Brusiny, Brusiny Małe i Fabiany ze zniesionej gminy Piotrkowo – w tymże powiecie. Dla gromady ustalono 9 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromad Redaki (wieś Brusiny, osadę Brusiny Małe i PGR Fabiany) i Różnowo (wsie Olbrachtowo i Olbrachtówko, osady Zieleń i Stawiec, leśniczówkę Fabianki oraz młyn Gostyczyn) w tymże powiecie.

</doc>
<doc id="3312940" url="https://pl.wikipedia.org/wiki?curid=3312940" title="Rodowo (gromada)">
Rodowo (gromada)

Rodowo (od 1 I 1960 "Prabuty") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rodowo z siedzibą GRN w Rodowie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Gdakowo, Gorowychy i Rodowo ze zniesionej gminy Gdakowo w tymże powiecie. Dla gromady ustalono 11 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960 w związku z przeniesieniem siedziby GRN z Rodowa do miasta Prabut i zmianą nazwy jednostki na "gromada Prabuty".

</doc>
<doc id="3312941" url="https://pl.wikipedia.org/wiki?curid=3312941" title="Tynwałd (gromada)">
Tynwałd (gromada)

Tynwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tynwałd z siedzibą GRN w Tynwałdzie utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Tynwałd, Wola Kamieńska, Wilczany, Makowo i Szałkowo ze zniesionej gminy Rudzienice w tymże powiecie. Dla gromady ustalono 12 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromady Rudzienice (wsie Makowo, Sąpy, Tynwałd i Wilczany, osady Kalitka, Jażdżówki i Jezierzyce oraz leśniczówkę Kalitka) oraz do nowo utworzonej gromady Iława (wsie Szałkowo, Kamień i Wola Kamieńska oraz osady Windyki i Kwiry) w tymże powiecie.

</doc>
<doc id="3312942" url="https://pl.wikipedia.org/wiki?curid=3312942" title="Wikielec (gromada)">
Wikielec (gromada)

Wikielec (od 1 I 1960 "Iława") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wikielec z siedzibą GRN w Wikielcu utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Karaś, Radomek, Stradomno, Wikielec i Nejdyki ze zniesionej gminy Iława-wieś w tymże powiecie. Dla gromady ustalono 14 członków gromadzkiej rady narodowej.
1 stycznia 1959 powiat suski przemianowano na powiat iławski.
1 stycznia 1960 do gromady Wikielec włączono wieś Nowa Wieś z gromady Rudzienice w tymże powiecie, po czym gromadę Wikielec zniesiono przez przeniesienie siedziby GRN z Wikielca do miasta Iławy i zmianę nazwy jednostki na "gromada Iława".

</doc>
<doc id="3312943" url="https://pl.wikipedia.org/wiki?curid=3312943" title="Dawid Liba’i">
Dawid Liba’i

Dawid Liba’i (hebr.: דוד ליבאי, ur. 22 października 1934 w Tel Awiwie) – izraelski prawnik i polityk, członek Knesetu i minister.
Studiował na Uniwersytecie Hebrajskim w Jerozolimie, następnie w Instytucie Kryminologii w Tel Awiwie i na University of Chicago. Pracował jako prawnik. Od 1983 do 1985 był przewodniczącym Izraelskiej Izby Adwokackiej.
Polityk Partii Pracy. Członek Knesetu od 1984 do 1999. W latach 1992–1996 minister sprawiedliwości, a przez miesiąc również minister spraw wewnętrznych Izraela (1995).
Po zakończeniu kariery politycznej powrócił do zawodu adwokata. Bronił m.in. byłego prezydenta Izraela Mosze Kacawa w sprawie o gwałt.

</doc>
<doc id="3312944" url="https://pl.wikipedia.org/wiki?curid=3312944" title="Dawid Libai">
Dawid Libai



</doc>
<doc id="3312945" url="https://pl.wikipedia.org/wiki?curid=3312945" title="David Libai">
David Libai



</doc>
<doc id="3312946" url="https://pl.wikipedia.org/wiki?curid=3312946" title="Jakubowo Kisielickie (gromada)">
Jakubowo Kisielickie (gromada)

Jakubowo Kisielickie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jakubowo Kisielickie z siedzibą GRN w Jakubowie Kisielickim utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Gałdowo i Jakubowo Kisielickie oraz miejscowość Nowy Folwark z dotychczasowej gromady Łęgowo ze zniesionej gminy Jędrychowo oraz miejscowość Huta z dotychczasowej gromady Klimy ze zniesionej gminy Klimy w tymże powiecie. Dla gromady ustalono 12 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromad Ząbrowo (wieś Gałdowo, osadę Owczarnia i kolonię Jachimówka) i Redaki (wsie Jakubowo Kisielickie i Krzywiec oraz PGR-y Nowy Folwark i Huta) w tymże powiecie.

</doc>
<doc id="3312947" url="https://pl.wikipedia.org/wiki?curid=3312947" title="Goryń (gromada)">
Goryń (gromada)

Goryń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Goryń z siedzibą GRN w Goryniu utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Goryń i Kantowo, ponadto miejscowości Wałdowo i Krzywki z dotychczasowej gromady Podlasek oraz miejscowość Łodygowo Leśniczówka z dotychczasowej gromady Biskupiczki, ze zniesionej gminy Jędrychowo w powiecie suskim w woj. olsztyńskim; wreszcie obszar dotychczasowej gromady Krzywka ze zniesionej gminy Łasin w powiecie grudziądzkim w woj. bydgoskim. Dla gromady ustalono 14 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromady Kisielice w tymże powiecie.

</doc>
<doc id="3312948" url="https://pl.wikipedia.org/wiki?curid=3312948" title="Podlasek (gromada)">
Podlasek (gromada)

Podlasek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podlasek z siedzibą GRN w Podlasku utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Podlasek Mały i Słupnica oraz miejscowości Podlasek i Tymawa Mała z dotychczasowej gromady Podlasek ze zniesionej gminy Kisielice w powiecie suskim w woj. olsztyńskim; wreszcie obszar dotychczasowej gromady Tymawa ze zniesionej gminy Łasin w powiecie grudziądzkim w woj. bydgoskim. Dla gromady ustalono 13 członków gromadzkiej rady narodowej.
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do gromady Biskupiec w tymże powiecie.

</doc>
<doc id="3312949" url="https://pl.wikipedia.org/wiki?curid=3312949" title="Trumiejki (gromada)">
Trumiejki (gromada)

Trumiejki (od 1 I 1961 "Kołodzieje") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trumiejki z siedzibą GRN w Trumiejkach utworzono – jako jedną z 8759 gromad na obszarze Polski – w powiecie suskim w woj. olsztyńskim na mocy uchwały nr 26 WRN w Olsztynie z dnia 4 października 1954. W skład jednostki weszły obszary dotychczasowych gromad Grodziec, Kowale, Pilichowo i Trumiejki (z wyłączeniem miejscowości Pólko) oraz miejscowość Kołodzieje z dotychczasowej gromady Kołodzieje ze zniesionej gminy Klimy w tymże powiecie. Dla gromady ustalono 13 członków gromadzkiej rady narodowej.
1 stycznia 1959 do gromady Trumiejki włączono miejscowości Gilwa i Zagaje ze zniesionej gromady Mary w powiecie kwidzyńskim w woj. gdańskim. Tego samego dnia powiat suski przemianowano na powiat iławski.
1 stycznia 1960 do gromady Trumiejki włączono wieś Pólko, osady Stadnina i Wydzierki oraz PGR Grazymowo ze zniesionej gromady Jawty Wielkie w tymże powiecie.
1 stycznia 1961 gromadę Trumiejki zniesiono przez przeniesienie siedziby GRN z Trumiejek do Kołodziejów i zmianę nazwy jednostki na "gromada Kołodzieje".

</doc>
<doc id="3312950" url="https://pl.wikipedia.org/wiki?curid=3312950" title="Sypanica (gromada)">
Sypanica (gromada)

Sypanica (do 28 II 1956 "Prabuty") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sypanica z siedzibą GRN w Sypanicy utworzono 29 lutego 1956 w powiecie suskim w woj. olsztyńskim w związku z przeniesieniem siedziby gromady Prabuty z Prabut do Sypanicy i zmianą nazwy jednostki na "gromada Sypanica".
1 stycznia 1959 powiat suski przemianowano na powiat iławski.
Gromadę zniesiono 1 stycznia 1960, a jej obszar włączono do nowo utworzonej gromady Prabuty w tymże powiecie.

</doc>
<doc id="3312951" url="https://pl.wikipedia.org/wiki?curid=3312951" title="Arnold Fisher">
Arnold Fisher

Arnold Fisher (ur. 1938) – amerykański brydżysta, Senior International Master (WBF).
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312953" url="https://pl.wikipedia.org/wiki?curid=3312953" title="Neil Chambers">
Neil Chambers

Neil Chambers – amerykański brydżysta, Senior Grand Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:

</doc>
<doc id="3312955" url="https://pl.wikipedia.org/wiki?curid=3312955" title="Billboard (magazyn)">
Billboard (magazyn)



</doc>
<doc id="3312956" url="https://pl.wikipedia.org/wiki?curid=3312956" title="John Schermer">
John Schermer

John Schermer (ur. 1948) – amerykański brydżysta, Senior Grand Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:

</doc>
<doc id="3312957" url="https://pl.wikipedia.org/wiki?curid=3312957" title="Diana Cruz">
Diana Cruz

Diana Luisa Victoria Cruz Arroyo (ur. 10 czerwca 1991) – peruwiańska zapaśniczka walcząca w stylu wolnym. Zajęła piąte miejsce na igrzyskach panamerykańskich w 2019. Brązowa medalistka mistrzostw panamerykańskich z 2018 i 2019. Sześciokrotna medalistka mistrzostw Ameryki Południowej, złoty medal w 2014 i 2015. Mistrzyni igrzysk boliwaryjskich w 2017; trzecia w 2009 i 2013 i czwarta w 2022 roku.

</doc>
<doc id="3312961" url="https://pl.wikipedia.org/wiki?curid=3312961" title="Juan Cruz">
Juan Cruz

Juan Manuel Cruz Poquis (ur. 17 lipca 1966) – peruwiański zapaśnik walczący w obu stylach. Szósty na igrzyskach panamerykańskich w 1991 i 1995. Srebrny i brązowy medalista mistrzostw panamerykańskich w 1994. Triumfator igrzysk Ameryki Południowej w 1990 i 1994, drugi w 1998 i trzeci w 2002. Mistrz Ameryki Południowej w 1990 i 1993. Ośmiokrotny medalista igrzysk boliwaryjskich, złoto w 1993 roku.

</doc>
<doc id="3312966" url="https://pl.wikipedia.org/wiki?curid=3312966" title="Eric Greco">
Eric Greco

Eric Greco (ur. 21 lipca 1975) – amerykański brydżysta, World Grand Master (WBF).
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3312971" url="https://pl.wikipedia.org/wiki?curid=3312971" title="Czerwony Meczet w Beracie">
Czerwony Meczet w Beracie

Czerwony Meczet (alb. "Xhamia e Kuqe") – ruiny zabytkowego meczetu znajdujące się na akropolu w Beracie, w południowej Albanii. 
Został wybudowany w Starym Mieście na początku XV wieku po podboju twierdzy Berat przez Turków osmańskich. Służył miejscowemu garnizonowi, oraz kupcom zatrzymującym się w twierdzy. Po wybudowaniu w sąsiedztwie większego Białego Meczetu, jego rola systematycznie zmniejszała się i popadł w ruinę. Obecnie pozostały po nim zarysy fundamentów oraz większość minaretu, który zbudowany jest z białego wapienia i czerwonej cegły, skąd pochodzi nazwa świątyni. Na wschód znajduje się XVI w. Cerkiew św. Teodora.
W 1961 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3312972" url="https://pl.wikipedia.org/wiki?curid=3312972" title="Jan Anuszczyk">
Jan Anuszczyk

 Jan Wojciech Anuszczyk (ur. 1948 w Kraszewie) − polski naukowiec, prof. dr hab. pracujący w dziedzinie nauk technicznych w dyscyplinach elektrotechnika, elektroenergetyka i transport. Od 2007 roku jest kierownikiem Zakładu Transportu i Przetwarzania Energii w Instytucie Elektroenergetyki PŁ.
Życiorys.
Wywodzi się z Instytutu Maszyn Elektrycznych i Transformatorów PŁ (obecnie Instytut Mechatroniki i Systemów Informatycznych). Jest ekspertem w zakresie właściwości ferromagnetyków i obwodów magnetycznych, maszyn elektrycznych (w tym generatorów wiatrowych), układów napędowych środków transportu oraz modelowania i symulacji zjawisk polowych w systemach elektroenergetycznych i transportowych. Jest autorem ponad 150 publikacji naukowych oraz 20 projektów i opracowań niepublikowanych o powyższej tematyce. Wypromował 4 doktorów nauk technicznych. Jest członkiem stowarzyszonym z Sekcją Trakcji Elektrycznej przy Komitecie Elektrotechniki Polskiej Akademii Nauk.
W Politechnice Łódzkiej pracuje od 1974 roku, będąc zatrudniony na następujących stanowiskach: 1974–1982 starszy asystent, 1982–1992 adiunkt, 1992–1995 adiunkt ze stopniem dra habilitowanego, od 1995 profesor nadzwyczajny. W 2011 roku uzyskał tytuł naukowy profesora.
W swojej działalności zawodowej pełnił funkcje prodziekana Wydziału Elektrotechniki i Elektroniki PŁ (1996-2002) oraz dyrektora Zamiejscowego Ośrodka Dydaktycznego PŁ w Bełchatowie (2002-2009). Był członkiem Rady ds. Parku Technologiczno-Przemysłowego w Bełchatowie (2002-2008) oraz w latach 2002-2004 członkiem grupy ekspertów i sekretarzem zespołu oceniającego Komisji Akredytacyjnej Uczelni Technicznych (KAUT) w zakresie kierunku Elektrotechnika.
W zakresie działalności naukowo-organizacyjnej w Politechnice Łódzkiej był koordynatorem międzywydziałowym ds. Projektu Programu Wieloletniego „Koleją w XXI wiek” oraz Centrum Transportu Szynowego CTS CETRANS.
Jest członkiem Polskiego Towarzystwa Elektrotechniki Teoretycznej i Stosowanej, Polskiego Towarzystwa Zastosowań Elektromagnetyzmu oraz Łódzkiego Towarzystwa Naukowego.
Książki autorstwa Jana Anuszczyka:

</doc>
<doc id="3312974" url="https://pl.wikipedia.org/wiki?curid=3312974" title="Geoff Hampson">
Geoff Hampson

Geoff Hampson (ur. 11 października 1968) – kanadyjski (do roku 1993) i amerykański (od roku 1994) brydżysta, World Grand Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3312975" url="https://pl.wikipedia.org/wiki?curid=3312975" title="Gen eksprymowany">
Gen eksprymowany



</doc>
<doc id="3312976" url="https://pl.wikipedia.org/wiki?curid=3312976" title="Emilio Benfele Álvarez">
Emilio Benfele Álvarez

Emilio Benfele Álvarez (ur. 15 listopada 1972 w Figueres) – hiszpański tenisista.
Kariera tenisowa.
Jako zawodowy tenisista Benfele Álvarez występował w latach 1989–2005.
W grze pojedynczej awansował do 1 finału rozgrywek rangi ATP World Tour, w 2000 roku w Kitzbühel.
W grze podwójnej Włoch osiągnął 2 finały turniejów ATP World Tour, w 2001 roku Palermo w parze z Enzem Artonim, a także w 2002 roku w Bukareszcie wspólnie z Andrésem Schneiterem.
W rankingu gry pojedynczej Benfele Álvarez najwyżej był na 81. miejscu (5 maja 1997), a w klasyfikacji gry podwójnej na 91. pozycji (5 lipca 2004).

</doc>
<doc id="3312978" url="https://pl.wikipedia.org/wiki?curid=3312978" title="John Diamond (brydżysta)">
John Diamond (brydżysta)

John Diamond (ur. 1966) – amerykański brydżysta, World Life Master (WBF).
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312981" url="https://pl.wikipedia.org/wiki?curid=3312981" title="Chip DNA">
Chip DNA



</doc>
<doc id="3312982" url="https://pl.wikipedia.org/wiki?curid=3312982" title="Brian Platnick">
Brian Platnick

Brian Platnick – amerykański brydżysta, World Life Master (WBF).
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3312983" url="https://pl.wikipedia.org/wiki?curid=3312983" title="Lądowisko Banacha-Szpital Pediatryczny">
Lądowisko Banacha-Szpital Pediatryczny

Lądowisko Banacha-Szpital Pediatryczny – lądowisko sanitarne w Warszawie, w dzielnicy Ochota, położone przy ul. Księcia Trojdena na dachu budynku. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg. 
Zarządzającym lądowiskiem jest Szpital Pediatryczny Warszawskiego Uniwersytetu Medycznego. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 302

</doc>
<doc id="3312987" url="https://pl.wikipedia.org/wiki?curid=3312987" title="Lądowisko Siemianowice Śląskie-SPZOZ Centrum Leczenia Oparzeń">
Lądowisko Siemianowice Śląskie-SPZOZ Centrum Leczenia Oparzeń

Lądowisko Siemianowice Śląskie-SPZOZ Centrum Leczenia Oparzeń – lądowisko sanitarne w Siemianowicach Śląskich, w województwie śląskim, położone przy ulicy Jana Pawła II na dachu nowego oddziału Centrum Leczenia Oparzeń. Zostało ono oddane do użytku 7 listopada 2014 roku, a koszt budowy wyniósł 4,2 mln złotych. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg. Płyta lotniska ma średnicę 26,9 m, a wraz z odsłonami 30,12 m. Względem budynku szpitala wyniesiona jest na wysokość 23,25 m. 
Zarządzającym lądowiskiem jest SPZOZ Centrum Leczenia Oparzeń im. dr. Stanisława Sakiela w Siemianowicach Śląskich. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 304.

</doc>
<doc id="3312992" url="https://pl.wikipedia.org/wiki?curid=3312992" title="Lucjan Malcz">
Lucjan Malcz

Lucjan Malcz (ur. 15 października 1878 w Olszowie, zm. 9 maja 1915, w bitwie pod Arras) – podporucznik Bajończyków, poległy na froncie zachodnim I wojny światowej.
Rodzina.
Lucjan był synem Juliana Szczesława Malcza (1834-1902) i Marii Krystyny Glinka-Janczewskiej (1850-1928). Wywodził się ze spolonizowanej rodziny saksońskiej Maltsch (lub Malsch) pochodzącej z Lommatzsch w okręgu Miśnia. Jego pradziad lekarz Bogumił Konstanty Malcz (1767-1809) osiadł w Warszawie, a później w Kocku. Syn Bogumiła i dziadek Lucjana Jan Fryderyk Wilhelm Malcz (1795-1852) był znanym lekarzem warszawskim. Matka Lucjana była córką Kazimierza Glinka-Janczewskiego, emerytowanego naczelnika lasów Królestwa Polskiego i profesora warszawskiego Instytutu Gospodarstwa Wiejskiego i Leśnictwa w Marymoncie (obecnie SGGW), który kupił majątek Olszowa w 1865 r.. Lucjan był bratem Bolesława Malcza, ziemianina i działacza społecznego oraz kuzynem malarza Jana Chełmińskiego.
W 1904 ożenił się z Jadwigą Marią Borkowską, lecz po pięciu latach ich małżeństwo zostało rozwiązane.
Życiorys.
Młodość.
Uczył się w Gimnazjum Rządowym Męskim w Piotrkowie Trybunalskim, gdzie był bardzo dobrym uczniem. Po jego ukończeniu w r. 1896 studiował medycynę w Warszawie, lecz po dwóch latach przeniósł się na studia do Akademii Handlowej w Hamburgu. Po ukończeniu studiów pracował w Warszawie, jak podał w karcie werbunkowej "jako dyrektor w fabryce armatur i motorów". Po rozpadzie małżeństwa około roku 1909 Lucjan wyjechał do Algierii i zaciągnął się do Legii Cudzoziemskiej. 
Przebieg służby wojskowej.
W Legii Cudzoziemskiej służył w Saidzie w 25 kompanii 2 pułku. Zwolniony z powodu złego stanu zdrowia ze stopniem kaprala, wyjechał do Paryża, gdzie zastał go wybuch I wojny światowej.
Wkrótce po wybuchu wojny Komitet Wolontariuszy Polskich rozpoczął werbowanie Polaków do tzw. legionu polskiego. Dnia 4 sierpnia 1914 r. zgłosił się tam również Lucjan Malcz. Spośród wielu ochotników polskich wcielonych do Legii Cudzoziemskiej, ok. 200 wysłano na przeszkolenie do miasta Bayonne (stąd Bajończycy), gdzie znaleźli się w drugiej kompanii batalionu C drugiego pułku marszowego pierwszego pułku Legii Cudzoziemskiej (2RM/1RE), pod dowództwem por. rez. Maxa Doumica. 15 września Malcz został awansowany z kaprala na sierżanta. 15 października ich dowódcą został kpt. Jean-François Lobies, a dotychczasowy dowódca Doumic został instruktorem. 23 października 1914 r. ok. 135 bajończyków wyjechało na front w Szampanii. Trwała tam wojna pozycyjna. W jej trakcie 11 listopada zginął por. Doumic trafiony w szyję. W dniach 28-29 listopada Malcz dowodził oddziałkiem 24 ludzi, którzy mieli za zadanie nawiązać kontakt z Polakami walczącymi po stronie niemieckiej. W trakcie tej akcji 29 listopada zginął Władysław Szujski, pełniący obowiązki chorążego oddziału. 5 marca 1915 r. Malcz został awansowany na podporucznika. Jak pisał Malcz z frontu 4 stycznia 1915 r.: "jedyne straty wśród bajończyków to Władysław Szujski – zabity oraz Rotwand, Kostrzewa i Świrski – lekko ranni". 28 kwietnia ich pułk przerzucono w okolice miasteczka Mont-Saint-Éloi w pobliżu Arras.
Udział w bitwie pod Arras.
Po zatrzymaniu ofensywy niemieckiej na Paryż we wrześniu 1914 r., na froncie zachodnim nastąpił okres wojny pozycyjnej na linii długiej na prawie 1400 km. Na wiosnę 1915 r. dowództwo francuskie zaplanowało kontrofensywę w rejonie Artois. W ramach tych działań w dniu 9 maja 1915 r. Bajończycy pod dowództwem kpt. J. Osmonta d’Amilly zajęli pozycje za laskiem Berthonval koło wsi La Targette w okolicy miasteczka Neuville-Saint-Vaast. Stanowili szpicę ataku na wzgórze 140, znajdujące się paśmie silnie ufortyfikowanych kredowych wzgórz Vimy, których broniła 5 Rezerwowa Dywizja Bawarska. O godz. 10.00 Bajończycy ruszyli do ataku zdobywając umocnienia niemieckie zwane „Ouvrages blancs” (Białe szańce). Niestety zbyt szybkie tempo ataku i brak posiłków z tyłu spowodowało odsłonięcie prawego skrzydła. W rezultacie jego silnego ostrzału zginęło ok. trzydziestu bajończyków, a kilkudziesięciu zostało rannych. Malcz, który zawsze biegł na czele oddziału, został trafiony kilkoma kulami w brzuch i zginął. Podobno jego ostatnie słowa brzmiały: "Niech żyje Polska". W rezultacie ruchów frontu jego ciało zostało po stronie niemieckiej i nie zostało nigdy odnalezione. Miejsce śmierci Malcza znajduje się pomiędzy wzgórzem 123 a szosą „Grande route” (obecnie droga z La Targette do Souchez). Pozostałych ok. 30 zdolnych do walki Bajończyków skierowano 16 czerwca do ataku na niemieckie pozycje na cmentarzu w Souchez, gdzie zginęła ok. połowa z nich. W efekcie oddział rozformowano.
Upamiętnienie.
We Francji jego nazwisko zapisane jako „DE MALCZ” upamiętniono na pomniku „Polegli Legii Cudzoziemskiej” w Puyloubier oraz, z błędem, jako „De MALEZ LUCIEN” na pomniku „L’Anneau de Mémoire” obok cmentarza Notre-Dame de Lorette w rejonie Arras. Na cmentarzu ewangelicko-augsburgskim w Warszawie, w kwaterze grobowca jego dziadka dr. Wilhelma Malcza, znajduje się jego symboliczny nagrobek, a jedyny w Polsce pomnik, odsłonięty w stulecie bitwy pod Arras, znajduje się w miejscu jego urodzenia we wsi Olszowa. W r. 2019 na pomniku Polaków poległych pod Arras w La Targette pojawiły się tablice, gdzie wśród innych znajduje się nazwisko Lucjana Malcza.
Odznaczenia.
Został odznaczony pośmiertnie następującymi odznaczeniami:

</doc>
<doc id="3312996" url="https://pl.wikipedia.org/wiki?curid=3312996" title="Józef Wołodkowicz (dyplomata)">
Józef Wołodkowicz (dyplomata)

Józef Wołodkowicz (ur. 25 lipca 1889 w Wilnie, zm. 13 maja 1947 w Kairze) – dyplomata II Rzeczypospolitej.
Studiował prawo, jednak nie uzyskał dyplomu. Podczas I wojny światowej służył w armii rosyjskiej, później w latach 1917–1918 w I Korpusie Polskim na Wschodzie pod dowództwem gen. Józefa Dowbor-Muśnickiego. Po demobilizacji korpusu w czerwcu 1918 był sędzią pokoju powiatu wilejskiego.
Życiorys.
Po odzyskaniu niepodległości służył w 15 pułku ułanów w wojnie polsko-bolszewickiej, w 1921 odszedł do rezerwy w stopniu rotmistrza i podjął pracę w Ministerstwie Robót Publicznych. 2 listopada 1922 przeszedł do Ministerstwa Spraw Zagranicznych, gdzie przez pięć lat pracował jako referent, a następnie starszy referent w Departamencie Politycznym. Od 1 października 1927 sekretarz II klasy w ambasadzie RP w Paryżu. 1 lipca 1928 przeniesiony do poselstwa RP w Tallinie. Od 10 lipca 1928 do 15 stycznia 1929 r. kierował poselstwem w Estonii jako "chargé d’affaires", następnie do 31 lipca 1932 szefem wydziału konsularnego poselstwa. 1 lipca 1932 odwołany i przydzielony do Departamentu Administracyjnego w randze radcy ministerialnego. 1 października 1933 przeniesiony w stan nieczynny, a 31 marca 1934 w stan spoczynku.
W początkach II wojny światowej mieszkał w Wilnie. Wiosną 1941 aresztowany przez NKWD i deportowany w głąb ZSRR. Zwolniony po podpisaniu układu Sikorski-Majski, wstąpił do armii polskiej pod dowództwem gen. Władysława Andersa. W sierpniu 1942 ewakuowany wraz z wojskami polskimi do Iranu. Zmarł w Kairze po zakończeniu wojny.
W 1932 otrzymał estoński Order Krzyża Orła III klasy.

</doc>
<doc id="3312998" url="https://pl.wikipedia.org/wiki?curid=3312998" title="Stanisław Badeni (sekretarz)">
Stanisław Badeni (sekretarz)



</doc>
<doc id="3313000" url="https://pl.wikipedia.org/wiki?curid=3313000" title="Polish American Historical Association">
Polish American Historical Association

Polish American Historical Association – stowarzyszenie naukowe historyków poświęcone badaniu polskiej historii i kultury w USA.
Historia i działalność.
Pierwotnie było częścią Polskiego Instytutu Naukowego w Ameryce. PIN stał się wkrótce niezależną organizacją. W dniu 11 września 1942, historyk Oskar Halecki zaproponował oddzielenie obu instytucji. Pierwszym prezesem stowarzyszenia został Mieczysław Haiman. Od 1944 roku Polish American Historical Association publikuje czasopismo "Polish American Studies". Od 2017 roku prezesem jest dr Anna Mazurkiewicz.
Władze Polish American Historical Association.
Anna Mazurkiewicz (Prezes), Anna Muller (pierwszy wiceprezes), Iwona Drąg-Korga (drugi wiceprezes), James S. Pula (skarbnik), Maja Trochimczyk (sekretarz), Pien Versteegh (dyrektor wykonawczy). Członkowie: Mieczysław Biskupski, John Bukowczyk, Mary P. Erdmans, Czesław Karkowski, Grażyna-Kozaczka, Stephen M. Leahy, Bożena Nowicka McLees, Dominic Pacyga, Neal Pease, Dorota Praszałowicz, Robert Synakowski, Joanna Wojdon.
Byli prezesi Polish American Historical Association.
Polish American Historical Association przyznaje następujące nagrody: Nagroda imienia Oskara Haleckiego (The Oskar Halecki Prize); Nagroda imienia Haimana (The Haiman Award); Nagroda imienia Swastka (The Swastek Prize); Creative Arts Awards; Skalny Civic Achievement Award.
Laureaci Nagrody im. Józefa Swastka (The Swastek Prize).
Nagroda im J. Swastka przyznawana jest corocznie od 1981 za najlepszy artykuł opublikowany w "Polish American Studies",

</doc>
<doc id="3313002" url="https://pl.wikipedia.org/wiki?curid=3313002" title="Arenaria nevadensis">
Arenaria nevadensis

Arenaria nevadensis Boiss. &amp; Reut. – gatunek rośliny z rodziny goździkowatych ("Caryophyllaceae" Juss.). Występuje endemicznie w paśmie górskim Sierra Nevada w Hiszpanii. 
Biologia i ekologia.
Roślina jednoroczna. Występuje na skalistym podłożu na wysokości 2960–3000 m n.p.m. Czerpie wodę głównie z topniejącego śniegu. Rozwój rośliny przypada na lato, a sezon wegetacyjny trwa mniej niż 30 dni. Roślina zapylana jest przez owady (głównie błonkoskrzydłe i muchówki). Kwitnie w lipcu i sierpniu (z maksimum przypadającym na początek sierpnia).
Siedlisko zazwyczaj dzieli z takimi gatunkami jak: "Linaria glacialis", "Viola crassiuscula", "Galium rosellum", "Hormathophylla spinosa", "Festuca clementei", "Arenaria tetraquetra" ssp. "amabilis", "Jasione crispa" ssp. "amethystina", "Saxifraga nevadensis", "Coincya monensis" ssp. "nevadensis", "Crepis oporinoides" oraz "Holcus caespitosus".
Rozsiewanie nasion jest pasywne i często zostają uwięzione pomiędzy kamieniami w sąsiedztwie rośliny macierzystej. Nie rozmnażają się wegetatywnie. Wszystkie osobniki wydają owoce pod koniec okresu wzrostu. Każdy kwiat produkuje dziesięć nasion, z których 40–60% jest zapłodnionych. Szacuje się, że 69% kwiatów może produkować żywotne nasiona.
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych wyginięciem. Został sklasyfikowany w tej grupie, ponieważ jego zasięg występowania nie przekracza 2 km². Ponadto ma bardzo rzadkie i specyficzne środowisko. Jego populacja spada z powodu zwierząt i zmian klimatu. Znany jest tylko z jednej subpopulacji, która ulega skrajnym wahaniom i zajmuje rzeczywistą powierzchnię mniejszą niż 1 km², która podczas ostatniej inwentaryzacji liczyła 2533 okazy. Ze względu na to, że jest to roślina jednoroczna, istnieją znaczne wahania wielkości populacji w poszczególnych latach.

</doc>
<doc id="3313008" url="https://pl.wikipedia.org/wiki?curid=3313008" title="Tomasz Matuszewski">
Tomasz Matuszewski

Tomasz Matuszewski (ur. 1969) – polski hokeista, trener.
Zawodnik grający na pozycji obrońcy. W swojej karierze bronił barw pierwszoligowych drużyn – Łódzkiego Klubu Sportowego oraz Towimoru Toruń, a także ponadto zawodnik Boruty Zgierz i ŁKH Łódź.
Od sierpnia 2014 trener drużyny ŁKH Łódź.

</doc>
<doc id="3313009" url="https://pl.wikipedia.org/wiki?curid=3313009" title="Kościół Wniebowzięcia Najświętszej Maryi Panny w Maciejowicach">
Kościół Wniebowzięcia Najświętszej Maryi Panny w Maciejowicach

Kościół Wniebowzięcia Najświętszej Maryi Panny w Maciejowicach – rzymskokatolicki kościół parafialny należący do dekanatu Łaskarzew diecezji siedleckiej.
Świątynia została wzniesiona w latach 1772-1780. Następnie została spalona w 1819 roku. Po pożarze Ignacy Potocki, dzięki funduszom zostawionym przez księdza Józefa Bryndzyńskiego, rozpoczął budowę nowego murowanego kościoła, która w 1821 roku została zakończona przez Ignacego Zamoyskiego. Wkrótce okazało się, że kościół jest za mały. Dlatego też, dzięki staraniom księdza Józefa Okińskiego budowla została w 1881 roku znacznie rozbudowana według projektu Leandra Marconiego. W 1939 roku świątynia została konsekrowana przez biskupa pomocniczego siedleckiego Czesława Sokołowskiego. W dniu 21 września 2014 roku biskup siedlecki Kazimierz Gurda konsekrował w kościele ołtarz główny.
Kościół reprezentuje styl neogotycki. W świątyni jest umieszczony obraz Najświętszej Matki Bolesnej Nieustającej Pomocy namalowany w Rzymie i ofiarowany w 1901 roku przez hrabinę Celinę Zamoyską. Ołtarz trzeci jest zamknięty piękną kratą żelazną ofiarowaną przez hrabiego Stanisława Zamoyskiego w 1901 roku. W kościele można zobaczyć także tablice pośmiertne hrabiego Stanisława Kostki Zamoyskiego i hrabiny Róży z Potockich Zamoyskich, liczące ponad 100 lat.

</doc>
<doc id="3313029" url="https://pl.wikipedia.org/wiki?curid=3313029" title="Kościół św. Jana Chrzciciela w Magnuszewie">
Kościół św. Jana Chrzciciela w Magnuszewie

Kościół świętego Jana Chrzciciela w Magnuszewie – rzymskokatolicki kościół parafialny należący do dekanatu głowaczowskiego diecezji radomskiej.
Obecna świątynia została wzniesiona w latach 1786-1787 według projektu architekta Joachima Hempla. Architekt również kierował budową. Fundatorem kościoła była Konstancja z Czartoryskich Zamoyska. W 1821 roku budowla została konsekrowana przez Biskupa sandomierskiego Adama Prospera Burzyńskiego. Po uszkodzeniach z okresu I wojny światowej kościół został odnowiony dzięki staraniom księdza Tomasza Krauzera. W latach 1972-1975 świątynia została gruntownie odrestaurowana dzięki staraniom księdza Jana Rogusia.
Jest to budowla orientowana, wzniesiona w stylu późnobarokowym z cegły palonej. Nawa jest trójprzęsłowa. Do jej wyposażenia należą sprzęty w stylu barokowym i empire, rzeźby pochodzące z XVIII wieku, monstrancja w stylu rokokowym i pontyfikał w stylu barokowym. Epitafium Stanisława Byszewskiego zostało wykonane w 1808 roku w stylu klasycystycznym.

</doc>
<doc id="3313030" url="https://pl.wikipedia.org/wiki?curid=3313030" title="Larry Sanders">
Larry Sanders

Larry Sanders (ur. 21 listopada 1988 w Fort Pierce) – amerykański koszykarz występujący na pozycji środkowego.
College.
Sanders przyjął ofertę koledżu VCU mieszczącym się w Richmond. Występował tam na pozycji silnego skrzydłowego, w pierwszych dwóch sezonach grał u boku Erica Maynora, z którym doprowadzili VCU do NCAA Tournament. Na meczu pierwszej rundy z koledżem z UCLA
zakończyli swą przygodę. W ciągu trzech sezonów w NCAA Sanders dwukrotnie zdobył nagrodę najlepszego obrońcy konferencji.
Kariera profesjonalna.
Larry jako senior w NCAA został automatycznie zgłoszony do NBA Draftu. Został wybrany z 15 numerem przez ekipę Milwaukee Bucks.
W lutym 2011 został wysłany na tydzień do NBA D-League.
13 marca 2017 podpisał umowę do końca sezonu z Cleveland Cavaliers. Klub zwolnił go 12 kwietnia.
Kontrowersje.
4 kwietnia 2014 został zawieszony na 5 spotkań z powodu wykrycia w jego organizmie marihuany.
W czerwcu 2014 roku na jaw wyszło, jakoby w trakcie sezonu 2012-13 Sanders miał uderzyć w twarz swojego ówczesnego kolegę z drużyny – Mike Dunleavy'ego.
Statystyki w NBA.
Na podstawie Basketball-Reference.com 

</doc>
<doc id="3313032" url="https://pl.wikipedia.org/wiki?curid=3313032" title="Strzelcy Graniczni">
Strzelcy Graniczni

Strzelcy Graniczni – formacja graniczna II Rzeczypospolitej pełniąca służbę na granicy z Niemcami w latach 1920-1921.
3 marca 1920 roku wiceminister spraw wojskowych generał podporucznik Kazimierz Sosnkowski przemianował dotychczasową formację „Wojskowa Straż Graniczna” na „Strzelców Granicznych”, a dotychczasowy Inspektorat Wojskowej Straży Granicznej na Dowództwo Strzelców Granicznych. Stanowisko dowódcy Strzelców Granicznych objął dotychczasowy inspektor Wojskowej Straży Granicznej, pułkownik Bronisław January Zaniewski. Dowództwu Strzelców Granicznych podporządkowano samodzielne pułki i dywizjony o zmiennych stanach. Dowódca Strzelców Granicznych podlegał ministrowi spraw wojskowych, realizując jednocześnie wytyczne ministerstw skarbu, aprowizacji, handlu i przemysłu w zakresie celnej ochrony granicy. Dowództwo StG znajdowało się w Warszawie przy Ministerstwie Spraw Wojskowych.
Formowanie i zmiany organizacyjne.
Na przełomie 1919/1920 roku Wojskowa Straż Graniczna poddawana była zewsząd głębokiej krytyce. Jej reformę zainicjował rozkaz wiceministra spraw wojskowych z 3 marca 1920 roku. Zdecydowano przeprowadzić ją bez naruszania podstawowej struktury organizacyjnej wojska i gotowości bojowej poszczególnych jednostek granicznych, a przede wszystkim lepiej przystosować formację do wymagań służby granicznej. By zaakcentować bardziej cywilny charakter formacji, zmieniło jej nazwę z Wojskowej Straży Granicznej na Strzelcy Graniczni. Faktycznie korpus zachował jednak w pełni swój charakter wojskowy. Strzelcy graniczni przemundurowani zostali na wzór kawaleryjski z ciemnozielonymi otokami na czapkach. 
Duże zmiany wprowadzono w zakresie dowodzenia wojskami. Inspektorat Wojskowej Straży Granicznej przekształcono został w Dowództwo Strzelców Granicznych podległe bezpośrednio ministrowi spraw wojskowych. Dowództwu Strzelców Granicznych powierzono całość spraw związanych z ochroną granic państwa łącznie z rozkazodawstwem. Jego prawa mogły być ograniczone jedynie w czasie wojny, kiedy odpowiedzialność za osłonę granic przechodziła na poszczególne Okręgi Generalne.
Nowum, w porównaniu z działalnością WSG, był fakt dopuszczenia Ministerstwa Skarbu, Aprowizacji oraz Handlu i Przemysłu do interwencji we wszystkich sprawach związanych z przestępczością gospodarczą na pograniczu. Regulował to rozkaz ministra spraw wojskowych z 3 marca 1920 roku. Zobowiązywał on dowódcę Strzelców Granicznych do kierowania się w kwestiach dotyczących ruchu towarów przez granicę wskazówkami w/w ministerstw. W tym celu powoływało do życia instytucję łączników, którymi byli mianowani przez Ministerstwo Skarbu wyspecjalizowani urzędnicy skarbowi. Dla tych celów granicę na zachodzie i południu kraju podzielono na trzynaście odcinków, w tym granicę polsko-niemiecką na osiem i południową na trzy, dwa pozostałe stanowiły odcinek morski i granicy polsko-gdańskiej. Granice odcinków wyznaczały zwykle sektory większych jednostek Strzelców Granicznych. Dla każdego dowództwa odcinka przewidziano przynajmniej jednego łącznika z ramienia Ministerstwa Skarbu.
W marcu 1920 roku przystąpiło do formowania dalszych jednostek granicznych. Szwadrony szkolne otrzymały świeży nabór rekruta i rozpoczęły intensywne szkolenie. Zaczęło poprawiać się wyposażenie jednostek. Rozkazem ministra spraw wojskowych z 7 maja 1920 roku przystąpiono do formowania 9 pułku Strzelców Granicznych, a wkrótce potem 10 pułku SG i 11 konnego pułku StG. Do końca lipca 1920 roku stan oddziałów Strzelców Granicznych wzrósł do dziewięciu pułków oraz jednego samodzielnego dywizjonu. Korpus liczył łącznie około 18 000 żołnierzy. Jednak już od połowy czerwca 1920 roku, z uwagi na tragiczną sytuację na froncie polsko-bolszewickim, jednostki graniczne przerzucono znad granicy do innych rejonów. Wychodziły one spod kompetencji Dowództwa Strzelców Granicznych i po wcieleniu do armii przechodziły pod dowództwa poszczególnych związków taktycznych. W sumie odeszło z granicy ponad 10 000 strzelców granicznych, w tym 208 oficerów. W końcu sierpnia 1920 roku w dyspozycji Dowództwa Strzelców Granicznych pozostawały tylko 4 i 5 pułki, 2 dywizjon 3 pułku i 2 dywizjon 10 pułku Strzelców Granicznych. Jednostki te liczyły około 5000 żołnierzy.
Do ochrony granicy Dowództwu Strzelców Granicznych przydzieleni doraźnie harcerzy, policjantów, żołnierzy batalionów wartowniczych i inne ochotnicze hufce młodzieżowe. Dopiero od września 1920 roku stopniowo na granicę wracały poszczególne pułki i dywizjony graniczne. 2 pułk skoncentrowano w Częstochowie, 6 pułk w Chorzelach, 11 pułk rozlokował się w Ciechanowie, 4 i 5 pułki pełniły służbę na granicy zachodniej na obszarze Pomorza i Wielkopolski, 1, 3 i 10 pułki Strzelców Granicznych wymagały kompletnego przeformowania i uzupełnienia. Plany Dowództwa Strzelców Granicznych określające potrzeby w tym zakresie nie zostały jednak uwzględnione. Pod koniec września 1920 roku zapadła w Ministerstwie Spraw Wojskowych decyzja o likwidacji Korpusu Strzelców Granicznych.
Zapoczątkowano ją w listopadzie 1920 roku. W związku z tym, że Ministerstwo Skarbu nie posiadało jeszcze gotowych oddziałów granicznych, oddziały Strzelców Granicznych luzowane były przez bataliony wartownicze. Rozformowane oddziały Strzelców Granicznych zostały użyte do uzupełnienia i rozbudowy jednostek liniowych. Pułki 1, 9, 10 oraz jeden szwadron 11 pułku zostały rozformowane przez specjalne komisje Ministerstwa Spraw Wojskowych, a pułki 2, 3, 4, 5 i 6 przez Dowództwa Okręgów Generalnych. 5 marca 1921 roku zlikwidowano Dowództwo Strzelców Granicznych. Korpus przestał istnieć.

</doc>
<doc id="3313033" url="https://pl.wikipedia.org/wiki?curid=3313033" title="Metchie Budka">
Metchie Budka

Metchie Józef Edward Budka (ur. 24 marca 1917, zm. w maju 1995) – amerykański historyk polskiego pochodzenia. 
Życiorys.
W 1979 laureat Nagrody im. Haimana (The Haiman Award) przyznawanej przez Polish American Historical Association. Był związany z Fundacją Kościuszkowską. Fundacja przyznaje nagrodę jego imienia (The Metchie J. E. Budka Award). 

</doc>
<doc id="3313036" url="https://pl.wikipedia.org/wiki?curid=3313036" title="CASA C-207">
CASA C-207

CASA C-207 Azor (T.7) – hiszpański samolot pasażerski i transportowy.
Historia.
Samolot został skonstruowały w wytwórni "Construcciones Aeronáuticas SA" (CASA) jako samolot pasażerski.
Pierwszy lot samolotu oznaczonego jako CASA C-207A odbył się 28 września 1955 roku, który był samolotem pasażerskim przystosowanym do przewozu 30 pasażerów. Następnie zbudowano kolejną wersję oznaczoną jako CASA C-207B, który różnił się od poprzedniego tylko ilością miejsc pasażerskich, którą zwiększono do 40. Samoloty te nie spotkały się z zainteresowaniem linii lotniczych, ale zainteresowało się nim lotnictwo wojskowe Hiszpanii. Zamówiła ona serię 10 samolotów w wersji C-207A (T.7A), które produkcję rozpoczęto w 1960 roku. Na zamówienie lotnictwo wojskowego opracowano i wyprodukowano również 10 samolotów w wersji CASA C-207C, oznaczenie wojskowe T.7B.
Wersja wojskowego samolotu transportowanego była przystosowano do przewozu 37 spadochroniarz wraz z pełnym wyposażeniem o masie do 15 kg lub ładunku o masie 3350 kg. Do załadunku spadochroniarzy i ładunku samolot wyposażono w specjalne drzwi w tylnej części kadłuba, które po otwarciu stanowiły rampę ładunkową.
Łącznie wyprodukowano 22 samoloty typu CASA C-207, w tym dwa prototypy. W dwóch samolotach eksperymentalnie zastosowano silniki "Pratt &amp; Whitney Double Wasp".
Użycie w lotnictwie.
Samoloty CASA C-207 były użytkowane przez hiszpańskie lotnictwo wojskowe do końca lat siedemdziesiątych XX wieku, kiedy zostały zastąpiony przez samolot CASA C-212.

</doc>
<doc id="3313038" url="https://pl.wikipedia.org/wiki?curid=3313038" title="Jurek Czyzowicz">
Jurek Czyzowicz

Jurek Czyzowicz , właśc. Jerzy Czyżowicz (ur. 1948 w Warszawie, zm. 13 listopada 2021) – kanadyjski brydżysta, World Master oraz Senior Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3313044" url="https://pl.wikipedia.org/wiki?curid=3313044" title="Matwiej Burłakow">
Matwiej Burłakow

Matwiej Prokopjewicz Burłakow (ros. Матвей Прокопьевич Бурлаков; ur. 19 sierpnia 1935 w Ułan Ude, zm. 8 lutego 2011 w Moskwie) – radziecki i rosyjski dowódca wojskowy, generał pułkownik.
Od 1954 służył w armii, w 1957 ukończył Wojskową Szkołę Piechoty im. Frunzego w Omsku, po czym został dowódcą plutonu. IX 1961 – IX 1965 dowódca kompanii piechoty, 1968 ukończył Wojskową Akademię im. Frunze w Moskwie, a 1977 Wojskową Akademię Sztabu Generalnego Sił Zbrojnych ZSRR im. K. Woroszyłowa w Moskwie. 1968–1969 zastępca dowódcy pułku strzeleckiego w Pieczendze (obwód murmański), od XII 1969 dowódca pułku w obwodzie leningradzkim, IX 1973 – XII 1975 dowódca dywizji zmechanizowanej w obwodzie archangielskim, 1977–1979 dowódca korpusu armijnego w Kutaisi. Od IX 1979 dowódca armii w Ułan-Ude, 1981–1983 dowódca 39 Armii w Mongolii, od VI 1983 szef sztabu Zabajkalskiego Okręgu Wojskowego, od VI 1988 dowódca Południowej Grupy Wojsk stacjonującej na Węgrzech, a 1990–1994 dowódca Zachodniej Grupy Wojsk stacjonującej we wschodnich Niemczech. Od 1988 generał pułkownik. VIII 1994 – II 1995 zastępca ministra obrony Federacji Rosyjskiej, później w rezerwie.
Odznaczenia.
Medale ZSRR i odznaczenia zagraniczne.

</doc>
<doc id="3313045" url="https://pl.wikipedia.org/wiki?curid=3313045" title="Artur Benis">
Artur Benis

Artur Benis (ur. 3 grudnia 1865 w Krakowie, zm. 9 lipca 1932 tamże) – prawnik i ekonomista, historyk książki.
Życiorys.
W latach 1883–1888 studiował prawo na Uniwersytecie Jagiellońskim zakończone otrzymaniem tytułu doktora prawa w 1888. W latach 1894–1916 był sekretarzem Izby Przemysłowo-Handlowej w Krakowie. W 1914 roku był członkiem Naczelnego Komitetu Narodowego. W latach 1915–1919 przyczynił się do wykupienia i przejęcia kontroli nad górnośląskimi kopalniami węgla kamiennego. Jeden z inicjatorów założenia Akademii Górniczo-Hutniczej. W 1919 mianowany profesorem UJ, pracował w Biurze Prac Kongresowych w Paryżu, a w 1920 został pełnomocnikiem rządu do spraw górnośląskich. W latach 1919–1932 był pełnomocnikiem Rady Zawiadowczej Jawornickich Kopalń Węgla. Od 18 lutego 1919 był członkiem zarządu Banku Galicyjskiego dla Handlu i Przemysłu w Krakowie, a także Wydziału Wielkiego Kasy Oszczędności Miasta Krakowa. Był członkiem Towarzystwa Przyjaciół Biblioteki Jagiellońskiej i Towarzystwa Miłośników Książki w Krakowie. Autor prac z zakresu polityki gospodarczej państwa i historii kultury zwłaszcza drukarstwa. Opublikował w 1887 "Ochrona praw autorskich w dawnej Polsce", "Postępek prawa czartowskiego przeciw narodowi ludzkiemu 1570" w 1890, w latach 1890-1891 "Materiały do dziejów drukarstwa i księgarstwa w Polsce", a w 1905 "Muzeum Przemysłowe w Krakowie". Był jednym z redaktorów współtworzących "Czasopismo Prawnicze i Ekonomiczne". 
Uwieczniony przez Romana Brandstaettera w sztuce "Ja jestem Żyd z Wesela". Przy ulicy Starowiślnej kancelarię adwokacką prowadził dr Artur Benis, swoje biuro utrzymywał do 1903 w kamienicy nr 4, w 1904 prze­prowadził się na ul. Wielopole, jego kancelaria przeprowadziła w 1905 rozwód Hirsza Singera. W 1906 przeniósł się z kancelarią adwokacką do reprezentacyjnego, nowo wybudowanego gmachu Izby Przemysłowo-Handlowej przy ul. Długiej 1, kancelarię adwokacką prowadził do 1914 do wybuchu wojny.
2 maja 1897 ożenił się z Heleną Rapoport (1874–1945). Był ojcem trzech synów: Adama, Ludwika Stefana (1900–1939) i Antoniego Augusta (1901–1994). Pochowany na Cmentarzu Rakowickim w kwaterze XIIa.

</doc>
<doc id="3313048" url="https://pl.wikipedia.org/wiki?curid=3313048" title="Dan Jacob">
Dan Jacob

Dan Jacob – kanadyjski brydżysta pochodzenia rumuńskiego, Senior Master (WBF).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:

</doc>
<doc id="3313051" url="https://pl.wikipedia.org/wiki?curid=3313051" title="Wang Wen Fei">
Wang Wen Fei



</doc>
<doc id="3313054" url="https://pl.wikipedia.org/wiki?curid=3313054" title="Klášterská Lhota (przystanek kolejowy)">
Klášterská Lhota (przystanek kolejowy)

Klášterská Lhota – przystanek kolejowy w miejscowości Klášterská Lhota, w kraju hradeckim, w Czechach. Znajduje się na wysokości 380 m n.p.m. 
Jest zarządzany przez Správę železnic. Na przystanku nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313057" url="https://pl.wikipedia.org/wiki?curid=3313057" title="Chlumec u Českých Budějovic">
Chlumec u Českých Budějovic

Chlumec u Českých Budějovic – przystanek kolejowy w miejscowości Chlumec, w kraju południowoczeskim, w Czechach. Znajduje się na wysokości 505 m n.p.m.. 
Na przystanku nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313061" url="https://pl.wikipedia.org/wiki?curid=3313061" title="Prostřední Lipka (przystanek kolejowy)">
Prostřední Lipka (przystanek kolejowy)

Prostřední Lipka – przystanek kolejowy w Prostřední Lipka, w kraju pardubickim, w Czechach. Położony jest na linii kolejowej Dolní Lipka – Hanušovice. Znajduje się na wysokości 580 m n.p.m. W bliskiej odległości od przystanku zlokalizowane jest muzeum wojskowe.
Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3313064" url="https://pl.wikipedia.org/wiki?curid=3313064" title="Dennis Johnson Coach of the Year Award">
Dennis Johnson Coach of the Year Award

Dennis Johnson Coach of the Year Award – jest nagrodą NBA Development League (NBADL) przyznawaną corocznie najlepszemu trenerowi, począwszy od rozgrywek 2006/07. 
Nagroda otrzymała imię członka koszykarskiej galerii sław, zmarłego 22 lutego 2007 roku Dennisa Johnsona, byłego trenera Florida Flame oraz Austin Toros. Johnson podczas swojej koszykarskiej kariery sięgał trzykrotnie po mistrzostwo NBA (1979, 1984, 1986), został uznany MVP finałów ligi (1979), uczestniczył pięciokrotnie w NBA All-Star Game (1979–1982, 1985), zaliczano go również dziewięciokrotnie do NBA All-Defensive Teams.
Laureat jest wyłaniany drogą głosowania przez trenerów wszystkich zespołów ligi. Trenerzy nie mogą głosować na samych siebie. Zwycięzca otrzymuje statuetkę w trakcie rozgrywek play-off. 
Bryan Gates jako pierwszy trener w historii otrzymał nagrodę dwukrotnie z rzędu. 

</doc>
<doc id="3313066" url="https://pl.wikipedia.org/wiki?curid=3313066" title="D-League Coach of the Year Award">
D-League Coach of the Year Award



</doc>
<doc id="3313068" url="https://pl.wikipedia.org/wiki?curid=3313068" title="NBA Development League Coach of the Year Award">
NBA Development League Coach of the Year Award



</doc>
<doc id="3313069" url="https://pl.wikipedia.org/wiki?curid=3313069" title="Pšenice (przystanek kolejowy)">
Pšenice (przystanek kolejowy)

Pšenice – przystanek kolejowy w miejscowości Suchdol, w kraju południowoczeskim, w Czechach. Położony jest na linii kolejowej Czeskie Budziejowice – Summerau. Znajduje się na wysokości 670 m n.p.m.. 
Na przystanku nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313072" url="https://pl.wikipedia.org/wiki?curid=3313072" title="Jarov (przystanek kolejowy)">
Jarov (przystanek kolejowy)

Jarov – przystanek kolejowy w miejscowości Jarov, w kraju środkowoczeskim, w Czechach. Znajduje się na wysokości 210 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3313073" url="https://pl.wikipedia.org/wiki?curid=3313073" title="Fiedot Kriwda">
Fiedot Kriwda

Fiedot Filippowicz Kriwda (ros. Федо́т Фили́ппович Кри́вда, ur. 13 marca 1923 we wsi Nesteriwka, obecnie w obwodzie czerkaskim, zm. 23 lutego 1998 w Moskwie) – radziecki dowódca wojskowy, generał armii.
Życiorys.
Skończył technikum budowlane w Humaniu, VII 1941 wcielony do Armii Czerwonej, walczył na Froncie Południowym. IX 1941 - III 1942 elew szkoły piechoty w mieście Ordżonikidze (obecnie Władykaukaz), po czym został dowódcą plutonu, później zastępcą dowódcy i III 1944 dowódcą kompanii. Od 1944 w WKP(b). Do I 1945 walczył na 4 Froncie Ukraińskim, brał udział w operacji morawsko-ostrawskiej, po wojnie dowódca kompanii szkolnej w Ordżonikidze. 1954 ukończył Akademię Wojskową im. Frunzego w Moskwie, od 1955 w Dalekowschodnim Okręgu Wojskowym, dowódca batalionu i pułku. Od XII 1959 szef wydziału politycznego dywizji zmotoryzowanej, od 1962 dowódca dywizji zmotoryzowanej. 1966 ukończył Wojskową Akademię Sztabu Generalnego, od V 1968 dowódca korpusu armijnego w Centralnej Grupie Wojsk stacjonującej w Czechosłowacji. Od V 1970 dowódca 39 Armii w Zabajkalskim Okręgu Wojskowym, od 1974 I zastępca dowódcy wojsk Środkowoazjatyckiego Okręgu Wojskowego. Od XII 1975 dowódca Południowej Grupy Wojsk stacjonującej na Węgrzech, od III 1979 I zastępca głównodowodzącego wojsk na Dalekim Wschodzie, od 1981 radziecki doradca wojskowy w Etiopii, od 1982 główny doradca wojskowy przy ministerstwie obrony Wietnamu; jednocześnie podlegał mu aparat radzieckich doradców wojskowych w Laosie i Kambodży. 31 X 1984 mianowany generałem armii. Od 1985 kierownik wyższych kursów oficerskich „Wystrieł” im. Marszałka Szaposznikowa, od II 1987 przedstawiciel głównodowodzącego Zjednoczonymi Siłami Zbrojnymi Państw-Stron Układu Warszawskiego na Węgrzech. Od VIII 1989 wojskowy inspektor-doradca Grupy Generalnych Inspektorów Ministerstwa Obrony ZSRR, . Deputowany do Rady Najwyższej ZSRR 10 kadencji. Od 1996 pracownik Instytutu Historii Wojskowości Ministerstwa Obrony Federacji Rosyjskiej; profesor. Autor wspomnień „Na bieriegach Mekonga”.
Odznaczenia.
Medale ZSRR i odznaczenia zagraniczne.

</doc>
<doc id="3313074" url="https://pl.wikipedia.org/wiki?curid=3313074" title="Grešlové Mýto (stacja kolejowa)">
Grešlové Mýto (stacja kolejowa)

Grešlové Mýto – stacja kolejowa w Grešlové Mýto, w kraju południowomorawskim, w Czechach. Znajduje się na wysokości 380 m n.p.m.
Jest zarządzana przez Správę železnic. Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313078" url="https://pl.wikipedia.org/wiki?curid=3313078" title="NBA Development League Executive of the Year">
NBA Development League Executive of the Year

NBA Development League Executive of the Year – jest nagrodą NBA Development League (NBADL) przyznawaną corocznie najlepszemu menedżerowi ligi, począwszy od rozgrywek 2009/10. 
Laureat jest wyłaniany drogą głosowania przez menedżerów wszystkich zespołów ligi, przy czym nie mogą oni głosować na samych siebie.
Pierwszym w historii laureatem nagrody został prezydent i generalny menedżer zespołu Maine Red Claws – Jon Jennings. 

</doc>
<doc id="3313079" url="https://pl.wikipedia.org/wiki?curid=3313079" title="D-League Executive of the Year">
D-League Executive of the Year



</doc>
<doc id="3313082" url="https://pl.wikipedia.org/wiki?curid=3313082" title="Ma'ale HaHamisza">
Ma'ale HaHamisza



</doc>
<doc id="3313083" url="https://pl.wikipedia.org/wiki?curid=3313083" title="Prowizorka Jazz Band">
Prowizorka Jazz Band

Prowizorka Jazz Band – zespół jazzu tradycyjnego, pierwotnie występujący pod nazwą "Prowizorka Dżez Będ". Założony w 1981 przy gnieźnieńskim Jazz Club „Amok”. Pierwszy koncert zaplanowany na 13 grudnia 1981 – z powodu wprowadzenia stanu wojennego został odwołany, jednak datę tę przyjęto jako dzień powstania grupy.
Historia.
Członkami składu założycielskiego byli muzycy pochodzący z Gniezna: Zbigniew Łuczak – kontrabas, śpiew, Jan Kalinowski – gitara, harmonijka ustna, grzebień oraz urodzony w Gnieźnie, a mieszkający w Koninie Tomasz Sacha – śpiew, kazoo, szklanka, gębofon – lider grupy. Wkrótce do zespołu dołączyli trzemeszanin Zenon Gromadzki – fortepian, akordeon i Janusz Ratajczak – tara, oraz Jarosław Budziszak – perkusja, zastąpiony przez Piotra Sorokę później Marek Kociałkowski perkusja, tara. Na festiwalu Złota Tarka w 1982 zespół otrzymał nagrodę specjalną Polskich Nagrań w postaci sesji nagraniowej, a Tomasz Sacha został wyróżniony. W kolejnych latach zespół otrzymał: w 1983 wyróżnienie i T Sacha nagrodę indywidualną, w 1984 zespołowi przypadła nagroda publiczności – w składzie wówczas byli: Tomasz Sacha-kazoo,voc, Jan Kalinowski-g, Zbigniew Łuczak-b, Wiesław Kuś-cl- Krzysztof Marszałek b-jo. W 1985 Prowizorka zdobyła nagrodę główną i nagrodę publiczności - po raz pierwszy w wieloletniej historii festiwalu OJM Złota Tarka.
Sukces ten dał zespołowi możliwość wyjazdu na konkurs jazzowy do Dunkierki (F) i na festiwal Jazz Dagen w Eindhoven (NL). Z końcem 1985 w holenderskiej wytwórni płytowej "Timeless Records"- Wim Wigt nagrali pierwszy album pt. "Moonlighting". Rozpoczęli koncerty w Wielkiej Brytanii, Francji, Niemczech, Belgii, Szwajcarii, Szwecji, Austrii, Luksemburgu, Portugalii, Holandii, Węgrzech, w ówczesnej Czechosłowacji, we Włoszech oraz na licznych festiwalach, m.in.: North Sea Jazz Festival w Hadze, Jazz Mecca w Maastricht, Internationales Dixie &amp; Jazz Festival w Sargans, Jazzfest w Gronau (Leine), McEvans Festival Edynburg, Dixiland Festival Drezno, Jazz Festival Rosenheim, Jazz Festival Tours - Włochy i wielu innych. Koncertowali w znanych teatrach, salach koncertowych i klubach jazzowych. Na koncercie live w Amsterdamie w 1987 powstała kolejna płyta "As Good As Live" – pierwszy kompaktowy album w historii polskiego jazzu.
W 1988 zespół nagrał dla Polskich Nagrań w serii "Polish Jazz" płytę "Vital" (projekt okładki - Marek Karewicz) z gościnnym udziałem m.in. Andrzeja Jagodzińskiego-p, Tomasza Szukalskiego-ssax, Romana Syrka-tbn, Kazimierza Jonkisza instr.perkusyjne i Jerzego Galińskiego-cl. PJB nagrywała także dla Polskich Nagrań i Poljazzu, CD Sound, Timeless Records, Tisa LLc - Blue Tongue Music-USA.
W 1991 roku Prowizorka otworzyła festiwal Jazz Jamboree, a w latach 1996 i 1997 uznana została w ankiecie miesięcznika Jazz Forum "Najlepszym Polskim Zespołem Jazzu Tradycyjnego". W 1997 Prowizorka była ambasadorem polskiego jazzu podczas tradycyjnego cyklu koncertów Europejskiej Unii Radiofonicznej - EBU nadawanych do radiowych rozgłośni w 17 krajach, koncert na żywo prowadził Andrzej Jaroszewski. Zespół w swojej karierze wspólnie koncertował ze światowymi sławami jazzu jak; Acker Bilk, Chris Barber, Papa Bue's Viking Jazzband, Louisiana Repertory Jazz Ensamble New Orlean.
W repertuarze grupy są utwory nie tylko dixielandowe, ale także swingowe, bebopowe (Ch. Parker, D. Gilespie, D. Ellington), a nawet tematy zaczerpnięte z muzyki klasycznej (F. Chopin, A. Dvořák, J.S. Bach) i rozrywkowej, grane w stylu charakterystycznym tylko dla Prowizorki Jazz Band. Zespół miał szereg występów w telewizjach państw Europy zachodniej oraz w TVP.
W różnym okresie w skład zespołu wchodzili także: Marek Kociałkowski – perkusja, tara, Andrzej Jagodziński – p, Roman Syrek – tb, Tomasza Szukalski – ss, Andrzej Antolak – ss, Jerzy Galiński – cl, Leszek Szczerba – saksofon, Stanisław Piotrowski – kontrabas, Kazimierz Jonkisz – instr. perkusyjne, Jacek Korohoda – gitara, Maciej Strzelczyk – skrzypce, Ryszard Kwaśniewski – saksofon, Henryk Stefański – banjo,g, Piotr "Bocian" Cieślikowski – saksofon, Tomasz Kudyk – trąbka, Paweł Tartanus – bandjo, Lech Popławski – voc, viol, Leszek Nowotarski – ts, ss, Łukasz Sobczyk – dr, Janusz Witko – as, a od 1981 r. nieprzerwanie grali Tomasz Sacha – kazoo, scat, vocal i Jan Kalinowski – g

</doc>
<doc id="3313088" url="https://pl.wikipedia.org/wiki?curid=3313088" title="Konstantin Tielegin">
Konstantin Tielegin

Konstantin Fiodorowicz Tielegin (ros. Константин Фёдорович Телегин, ur. w Tatarsku, zm. 16 listopada 1981 w Moskwie) – radziecki dowódca wojskowy, funkcjonariusz NKWD, generał porucznik.
Od 1918 pełnił służbę w Armii Czerwonej, od 1919 w RKP(b), brał udział w wojnie domowej, pomocnik komisarza pułku strzeleckiego. W 1931 ukończył Akademię Wojskowo-Polityczną im. Tołmaczowa w Leningradzie, od 1936 w pracy wojskowo-politycznej w wojskach NKWD, uczestnik walk nad jeziorem Chasan w 1938 oraz wojny z Finlandią 1939-1940. Od XII 1939 komisarz wojsk NKWD ochrony zaplecza. 1940-1941 w centralnym aparacie NKWD ZSRR, VI 1941 mianowany komisarzem brygady, od VII 1941 członek Rady Wojskowej Moskiewskiego Okręgu Wojskowego, a 1942-1945 Frontu Dońskiego, Stalingradzkiego, Centralnego i 1 Białoruskiego, od 24 VIII 1943 mianowany generałem porucznikiem. Uczestnik bitwy pod Moskwą, Stalingradem, Kurskiem, o Dniepr, operacji białoruskiej, wiślańsko-odrzańskiej, pomorskiej i berlińskiej. Członek radzieckiej grupy dowódców wojskowych, przed którą została podpisana kapitulacja III Rzeszy. Kierownik radzieckiej komisji rządowej mającej zidentyfikować szczątki Hitlera i Goebbelsa. VI 1945 - V 1946 1. członek Rady Wojskowej Grupy Wojsk Radzieckich w Niemczech. Był bliskim współpracownikiem i przyjacielem marszałka Gieorgija Żukowa. 1947 zwolniony z armii, 24 I 1948 aresztowany, 20 III 1952 skazany na 25 lat więzienia „za kradzież majątku i niedoniesienie o przestępstwie kontrrewolucyjnym”. VII 1953 zwolniony i zrehabilitowany, przywrócony do służby. 1955-1956 zastępca kierownika kursów oficerskich „Wystrieł” ds. politycznych. Od VIII 1956 na emeryturze. Pochowany na cmentarzu Nowodziewiczym.

</doc>
<doc id="3313091" url="https://pl.wikipedia.org/wiki?curid=3313091" title="Janet Sobero">
Janet Sobero

Janet Ursula Sobero Niño (ur. 2 maja 1983) – peruwiańska zapaśniczka walcząca w stylu wolnym. Olimpijka z Rio de Janeiro 2016, gdzie zajęła osiemnaste miejsce w kategorii 58 kg.
Zajęła piętnaste miejsce na mistrzostwach świata w 2018. Ósma w indywidualnym Pucharze Świata w 2020. Trzecia na igrzyskach panamerykańskich w 2015 i piąta w 2003 i 2019. Zdobyła dziewięć medali na mistrzostwach panamerykańskich, złoto w 2020; srebro w 2002, 2014, 2016, 2017 i 2021; brąz w 2013, 2015 i 2018; czwarta w 2003. Mistrzyni igrzysk Ameryki Południowej w 2018 i trzecia w 2022. Złota medalistka mistrzostw Ameryki Południowej w 2011, 2013, 2015, 2016 i 2019. Druga na igrzyskach boliwaryjskich w 2005, 2013 i 2022, a trzecia w 2017 roku.

</doc>
<doc id="3313093" url="https://pl.wikipedia.org/wiki?curid=3313093" title="Yanet Sovero">
Yanet Sovero



</doc>
<doc id="3313094" url="https://pl.wikipedia.org/wiki?curid=3313094" title="Janet Sovero">
Janet Sovero



</doc>
<doc id="3313097" url="https://pl.wikipedia.org/wiki?curid=3313097" title="Darwin (wyspa)">
Darwin (wyspa)

Darwin () – wyspa w archipelagu Galapagos, należącym do Ekwadoru. Jest wysuniętą najdalej na północ wyspą archipelagu.
Warunki naturalne.
Wyspa Darwin znajduje się 160 km na północny zachód od Isabeli. Jest ona szczytem podmorskiego wulkanu o wysokości ponad 1000 m, który był aktywny pomiędzy 1,6 miliona a 400 tysięcy lat temu. Wyspa jest rzadko odwiedzana przez turystów. Pierwsze lądowanie na niej odbyło się dopiero w 1964 roku. Wyspa jest bezludna i pozbawiona infrastruktury turystycznej. W pobliżu wyspy dopuszczone jest natomiast nurkowanie, przy czym szczególnie atrakcyjne są okolice dawnego Łuku Darwina, byłego mostu skalnego utworzonego przez erozję. Zawalił się on w maju 2021 roku z przyczyn naturalnych, pozostawiając dwa filary. Łuk znajdował się na południowy wschód od brzegów Darwin. Nazwa wyspy upamiętnia przyrodnika Karola Darwina; starsza angielska nazwa upamiętniała innego przyrodnika – lorda Nicholasa Culpepera.
Fauna.
Na wyspie licznie występują ptaki morskie, jest to jedyne miejsce na Galapagos, w którym gnieździ się rybitwa czarnogrzbieta. Wody wokół wyspy Darwin obfitują w organizmy żywe, nurków przyciąga tu możliwość spotkania rekinów młotów i rekinów wielorybich. Występują tu także żółwie morskie, manty, delfiny i różne ryby pelagiczne.

</doc>
<doc id="3313098" url="https://pl.wikipedia.org/wiki?curid=3313098" title="Ellijahu Suwisa">
Ellijahu Suwisa



</doc>
<doc id="3313100" url="https://pl.wikipedia.org/wiki?curid=3313100" title="Ingrid Chávez">
Ingrid Chávez

Ingrid Chávez Meza – peruwiańska zapaśniczka walcząca w stylu wolnym. Złota medalistka mistrzostw Ameryki Południowej w 2009, druga w 2011 i czwarta w 2013 roku.

</doc>
<doc id="3313101" url="https://pl.wikipedia.org/wiki?curid=3313101" title="Jackelin Castillo">
Jackelin Castillo

Jackelin Castillo – peruwiańska zapaśniczka walcząca w stylu wolnym. Brązowa medalistka mistrzostw Ameryki Południowej w 2009 roku.

</doc>
<doc id="3313106" url="https://pl.wikipedia.org/wiki?curid=3313106" title="Poll Ambrocio">
Poll Ambrocio



</doc>
<doc id="3313107" url="https://pl.wikipedia.org/wiki?curid=3313107" title="Linia kolejowa Lysá nad Labem – Ústí nad Labem">
Linia kolejowa Lysá nad Labem – Ústí nad Labem

Linia kolejowa Lysá nad Labem – Ústí nad Labem – dwutorowa, zelektryfikowana linia kolejowa o znaczeniu krajowym w Czechach. Łączy stację Lysá nad Labem i Uście nad Łabą przez Všetaty, Mielnik, Štětí i Litoměřice. Przebiega przed terytorium dwóch krajów środkowoczeskiego i usteckiego.

</doc>
<doc id="3313109" url="https://pl.wikipedia.org/wiki?curid=3313109" title="Iwan Nosienko">
Iwan Nosienko

Iwan Isidorowicz Nosienko (ros. Иван Исидорович Носенко, ur. 2 maja 1902 we wsi Bierlewiec w guberni orłowskiej, zm. 2 sierpnia 1956 w Moskwie) - radziecki wojskowy i polityk, inżynier kontradmirał.
Od 1914 pracował w stoczni w Mikołajowie, od 1916 spawacz. 1917-1920 robotnik rolny w Nowobogusławce w guberni mikołajowskiej (obecnie obwód mikołajowski), 1920-1921 asystent, potem inspektor wydziału ochrony pracy w oddziale związków zawodowych guberni mikołajowskiej, 1924-1928 studiował w Instytucie Przemysłu Stoczniowego w Mikołajowie, później był głównym mechanikiem, naczelnikiem wydziału konstrukcyjnego i głównym konstruktorem obiektów w fabryce okrętowej, 1937 główny inżynier 2 Głównego Zarządu Ludowego Komisariatu Przemysłu Obronnego w Leningradzie, 1937-1939 główny inżynier i dyrektor Stoczni Bałtyckiej w Leningradzie, od I 1939 I zastępca komisarza, a od 17 V 1940 ludowy komisarz przemysłu stoczniowego ZSRR. Do WKP(b) przyjęty w 1925. Od 19 III 1946 wiceminister przemysłu stoczniowego ZSRR, 29 XII 1947 - 10 I 1950 minister budowy maszyn transportowych ZSRR, I 1950 - X 1952 I zastępca ministra przemysłu stoczniowego ZSRR, 31 X 1952 - 5 III 1953 minister przemysłu stoczniowego ZSRR, III-VI 1953 I zastępca ministra budowy maszyn transportowych i ciężkich ZSRR, od 19 IV 1954 ponownie minister przemysłu stoczniowego ZSRR. Od 1941 kandydat na członka KC WKP(b). 31 V 1944 mianowany inżynierem-kontradmirałem. Od 1954 deputowany do Rady Najwyższej ZSRR 4 kadencji. Pochowany na cmentarzu przy Murze Kremlowskim; w jego pogrzebie uczestniczyli m.in. Nikita Chruszczow, Gieorgij Malenkow, Nikołaj Bułganin, Klimient Woroszyłow wraz z kompanią reprezentacyjną.
Odznaczenia.
I medale.

</doc>
<doc id="3313110" url="https://pl.wikipedia.org/wiki?curid=3313110" title="Woodville (Missisipi)">
Woodville (Missisipi)

Woodville – miasto w Stanach Zjednoczonych, w stanie Missisipi, siedziba administracyjna hrabstwa Wilkinson.

</doc>
<doc id="3313111" url="https://pl.wikipedia.org/wiki?curid=3313111" title="Pablo Benítez">
Pablo Benítez

Pablo Benítez Gómez (ur. 13 marca 1989) – peruwiański zapaśnik walczący w stylu wolnym. Piąty na igrzyskach panamerykańskich w 2015, a także na mistrzostwach panamerykańskich w 2015. Brązowy medalista igrzysk Ameryki Południowej w 2014. Zdobył pięć medali mistrzostw Ameryki Południowej, złoty w 2011, 2012 i 2014 roku.

</doc>
<doc id="3313112" url="https://pl.wikipedia.org/wiki?curid=3313112" title="Wolf (Galapagos)">
Wolf (Galapagos)

Wolf () – wyspa w archipelagu Galapagos, należącym do Ekwadoru. Leży daleko na północny zachód od głównych wysp archipelagu.
Warunki naturalne.
Wyspa Wolf znajduje się 21 km na południe od niewielkiej wyspy Darwin, wysuniętej najdalej na północ w archipelagu. Jest ona szczytem podmorskiego wulkanu o wysokości ponad 1000 m, który był aktywny pomiędzy 1,6 miliona a 400 tysięcy lat temu. Wyspa jest rzadko odwiedzana przez turystów, pierwsze lądowanie na niej odbyło się dopiero w 1964 roku; jest bezludna i pozbawiona infrastruktury turystycznej, w pobliżu wyspy dopuszczone jest natomiast nurkowanie. Żeby chronić wyspę przed nielegalnymi połowami i niekontrolowaną turystyką podwodną, Park Narodowy Galapagos założył stały pływający posterunek w pobliżu wyspy. Nazwa wyspy upamiętnia niemieckiego geologa Theodora Wolfa.
Fauna.
Na wyspie licznie występują ptaki morskie. Jedna z zięb Darwina, podgatunek darwinki ostrodziobej występujący na wyspie Wolf, wykształcił niezwykłe nawyki żywieniowe: pije krew innych ptaków, głównie głuptaków galapagoskich i czerwononogich; zięby zjadają także ich jaja. Przyczyną tego zachowania jest bardzo suchy klimat wyspy. Wody wokół wyspy Wolf obfitują w organizmy żywe, nurkowie mogą spotkać rekiny młoty i żarłacze galapagoskie, a czasem rekiny wielorybie. Występują tu także żółwie morskie, manty i inne ryby.

</doc>
<doc id="3313114" url="https://pl.wikipedia.org/wiki?curid=3313114" title="Astragalus nitidiflorus">
Astragalus nitidiflorus

Astragalus nitidiflorus Killip – gatunek rośliny z rodziny bobowatych ("Fabaceae" Lindl.). Występuje endemicznie w okolicy Kartageny, w regionie Murcji, w południowo-wschodniej Hiszpanii. Epitet gatunkowy wywodzi się z języka łacińskiego – słowo "nitidiflorus" oznacza "o błyszczących kwiatach".
Biologia i ekologia.
Bylina. Do wzrostu wykorzystuje prześwity w zaroślach. Występuje na wysokości pomiędzy 0 a 200 m n.p.m.
W towarzystwie "Astragalus nitidiflorus" często rosną inne rośliny chronione takie jak "Chaenorrhinum grandiflorum" subsp. "carthaginense", czy "Centaurea maroccana". 
Ochrona.
Gatunek odkrył w 1909 roku Francisco de Paula Jiménez. Później rośliny z tego taksonu nie zostały ponownie zaobserwowane, pomimo dość intensywnych poszukiwań w miejscu ich pierwotnego stwierdzenia. W Czerwonej księdze gatunków zagrożonych gatunek został zaliczony do kategorii EX – wymarłych, z diagnozą, że przyczyny jego wyginięcia są nieznane. Przypuszczano, że gatunek ten może ewentualnie występować w obszarze wojskowym w pobliżu Kartageny, który był zamknięty dla osób cywilnych. W 2004 roku biolog Sergio Martinez Mendoza odkrył 46 okazów tego gatunku w mieście Tallante na zachód od Kartageny. Jego populacja w całości znajduje się na obszarze SCI – Cabezos del Pericón y Sierra de los Victorias. 
Szacuje się, że jedyna znana populacja tego gatunku liczy zaledwie 300 dorosłych roślin. W 2011 roku został wpisany na listę gatunków dzikich Hiszpańskiego Ministerstwa Środowiska pod ochroną specjalną oraz znajduje się w kategorii „gatunków zagrożonych wyginięciem" w hiszpańskim katalogu gatunków zagrożonych. Aby zapewnić lepszą ochronę tych roślin utworzono specjalny program, którego celem jest zwiększenie wiedzy na temat gatunku, wzmocnienie jego populacji oraz realizacja planów w celu zapewnienia długotrwałej ochrony gatunku w regionie. Planuje się zwiększenie jego populacji do 12 tysięcy okazów na 10 ha. Budżet tego programu oszacowano na 1 263 033 €.

</doc>
<doc id="3313115" url="https://pl.wikipedia.org/wiki?curid=3313115" title="Woodville (Maine)">
Woodville (Maine)

Woodville – miasto w Stanach Zjednoczonych, w stanie Maine, w hrabstwie Penobscot.

</doc>
<doc id="3313119" url="https://pl.wikipedia.org/wiki?curid=3313119" title="Jesús Aponte">
Jesús Aponte

Jesús Antonio Aponte Mejías (ur. 5 maja 1983) – peruwiański zapaśnik walczący w obu stylach. Brązowy medalista igrzysk Ameryki Południowej w 2014. Zdobył pięć medali mistrzostw Ameryki Południowej, złoty w 2013 roku.

</doc>
<doc id="3313121" url="https://pl.wikipedia.org/wiki?curid=3313121" title="Jesus Aponte">
Jesus Aponte



</doc>
<doc id="3313122" url="https://pl.wikipedia.org/wiki?curid=3313122" title="Woodville (Georgia)">
Woodville (Georgia)

Woodville – miasto w Stanach Zjednoczonych, w stanie Georgia, w hrabstwie Greene.

</doc>
<doc id="3313125" url="https://pl.wikipedia.org/wiki?curid=3313125" title="José Alvarado">
José Alvarado

José Alvarado – peruwiański zapaśnik walczący w stylu wolnym. Zdobył złoty medal mistrzostw Ameryki Południowej w 2011 i srebrny w 2009 roku.

</doc>
<doc id="3313127" url="https://pl.wikipedia.org/wiki?curid=3313127" title="Fibar Group">
Fibar Group

Fibar Group – polska spółka akcyjna, która projektuje i produkuje system automatyki budynkowej Fibaro. Siedziba przedsiębiorstwa i fabryka znajdują się w Wysogotowie, w Polsce. Założycielem i pomysłodawcą przedsiębiorstwa jest Maciej Fiedler, były już prezes spółki. Od października 2019 prezesem zarządu jest Adam Krużyński.
W 2017 roku poznański zakład produkcyjny Fibaro uhonorowany został Polską Nagrodą Inteligentnego Rozwoju. W ciągu roku fabryka produkuje około 1 mln urządzeń, które trafiają na ponad 100 rynków zbytu.
Historia.
Przedsiębiorstwo zaczęła swoją działalność jako start-up z branży IoT (internetu rzeczy), który w listopadzie 2010 roku został zarejestrowany pod nazwą Fibar Group. Głównym zadaniem przy powstawaniu przedsiębiorstwa było stworzenie bezprzewodowego systemu automatyki budynkowej, który byłby łatwy w obsłudze i bezinwazyjny w instalacji.
System Fibaro zostaje wzbogacony o rozwiązania wyzwalające działanie systemu: Swipe oraz .
Nagrody i wyróżnienia.
W 2013 r. Maciej Fiedler został finalistą konkursu Ernst &amp; Young Przedsiębiorca Roku 2013.

</doc>
<doc id="3313128" url="https://pl.wikipedia.org/wiki?curid=3313128" title="Julian Piotr Sawiński">
Julian Piotr Sawiński

Julian Piotr Sawiński (ur. 16 lutego 1951 w Ujściu) – polski pedagog, działacz oświatowy, doktor nauk przyrodniczych, autor licznych publikacji dydaktycznych i edukacyjnych, redaktor naczelny biuletynu "Nauczycielska Edukacja" Centrum Edukacji Nauczycielskiej w Koszalinie.
Życiorys.
Urodził się w Ujściu koło Chodzieży. Ukończył Liceum Ogólnokształcące w Chodzieży, następnie studiował na kierunku biologiczno-geograficznym w Wyższej Szkole Nauczycielskiej w Słupsku oraz na WSP w Krakowie, gdzie uzyskał tytuł magistra. W latach 1980-1985 odbył studia doktoranckie na Wydziale Geograficzno-Biologicznym WSP w Krakowie. Stopień doktora nauk przyrodniczych uzyskał w 1985 na podstawie obrony rozprawy doktorskiej pt. "Struktura czynności obserwacyjnych nauczyciela i ucznia na lekcjach biologii" zrealizowanej pod kierunkiem prof. Wiesława Stawińskiego. 
Od 1972 pracuje zawodowo jako nauczyciel. Początkowo w szkołach podstawowych, następnie wyższych stopni, między innymi w Pile i w Krakowie, a od 1977 w Koszalinie. W latach 1983-1990 wykładowca w Studium Nauczycielskim, a w latach 1987-1991 adiunkt w Zakładzie Dydaktyki Biologii WSP (obecnie Akademii Pomorskiej) w Słupsku. Od 1989 był pracownikiem Centrum Doskonalenia Nauczycieli w Warszawie, Oddział Doskonalenia Nauczycieli w Koszalinie. Od 1991 pracuje jako konsultant Wojewódzkiego Ośrodka Metodycznego, a od 1994 w Centrum Edukacji Nauczycielskiej w Koszalinie. Od 2001 jest redaktorem naczelnym biuletynu Centrum Edukacji Nauczycielskiej wydawanego pod nazwą "Nauczycielska Edukacja". 
Autor licznych publikacji dydaktycznych o charakterze popularnonaukowym, naukowym, metodycznym i recenzyjnym. W swoim dorobku ma ponad 900 publikacji, w postaci wydawnictw zwartych: 17 książkowych i 63 broszurowych oraz artykułów w czasopismach naukowych i branżowych. Systematycznie publikuje w takich czasopismach jak "Biologia w Szkole", "Dyrektor Szkoły", "Edukacja-Internet-Dialog", "Edunews.pl", "Głos Nauczycielski", "Nowa Szkoła", "Życie Szkoły" i innych. Jest członkiem Polskiego Stowarzyszenia Nauczycieli Twórczych, rzeczoznawcą podręczników szkolnych oraz ekspertem ds. awansu zawodowego nauczycieli.
Odznaczony Srebrnym Krzyżem Zasługi oraz Medalem Komisji Edukacji Narodowej. Otrzymał Medal za Zasługi dla Miasta Koszalina oraz Medal za Zasługi dla Polskiego Stowarzyszenia Nauczycieli Twórczych. W 1995 nagrodzony przez Fundację Innowacja w Warszawie tytułem "Nauczyciel Roku". 

</doc>
<doc id="3313132" url="https://pl.wikipedia.org/wiki?curid=3313132" title="Raúl Carranza">
Raúl Carranza

Raúl Carranza – peruwiański zapaśnik walczący w obu stylach. Zdobył cztery medale mistrzostw Ameryki Południowej, srebrny w 1983 roku.

</doc>
<doc id="3313134" url="https://pl.wikipedia.org/wiki?curid=3313134" title="Południowy Koncern Węglowy">
Południowy Koncern Węglowy



</doc>
<doc id="3313136" url="https://pl.wikipedia.org/wiki?curid=3313136" title="Long Beach Jam">
Long Beach Jam



</doc>
<doc id="3313139" url="https://pl.wikipedia.org/wiki?curid=3313139" title="Karol Łepkowski">
Karol Łepkowski

Karol Łepkowski, herbu Dąbrowa (ur. 1866, zm. 13 października 1928 w Zasławiu) – marszałek Rady powiatu sanockiego, właściciel dóbr.
Życiorys.
Był synem Maksymiliana (1817-1893) i Eugenii z domu Wisłockiej (1835-1924). Jego rodzeństwem byli: Czesław, Maria (1860-1946), Włodzimierz, Grzegorz (1868-1908). Rodzina Łepkowskich posiadała obszary na terenie obecnego Zagórza, w tym Zasławie i Wielopole. Po śmierci Maksymiliana dobra Łepkowskich odziedziczyli jego synowie: na początku XX wieku Karol posiadał tereny w Zasławiu, a Grzegorz w Wielopolu (na początku XX wieku posiadał w Zasławiu obszar 234 ha).
W 1885 ukończył VIII klasę i zdał egzamin dojrzałości w C. K. III Gimnazjum w Krakowie (w jego klasie byli m.in. brat Grzegorz, Adam Bal, Stanisław Szeptycki, Stanisław Wróblewski). Ukończył studia prawnicze. 9 maja 1895 został wpisany na listę adwokatów we Lwowie. 30 kwietnia 1906 został wybrany członkiem rady zawiadowczej Towarzystwa Zaliczkowego w Sanoku. 27 maja 1904 został członkiem zarządu Powiatowych Kółek Rolniczych w Sanoku. W grudniu 1896 został członkiem Rady c. k. powiatu sanockiego, wybrany z grupy większych posiadłości i pełnił mandat sprawując funkcję zastępcy członka wydziału (1897), następnie członka wydziału (od około 1898, 1899, 1900, 1901, 1902, 1903), ponownie wybrany w 1903 z grupy większych posiadłości, pełnił funkcję członka wydziału (1903, 1904, 1905, 1906). Po śmierci Włodzimierza Truskolaskiego został wybrany 14 marca 1906 jego następcą na stanowisku prezesa (marszałka) wydziału powiatowego i sprawował ten urząd, także po kolejnych wyborach od 1907, w kolejnych wyborach do rady w 1912 został wybrany ponownie z grupy większych posiadłości, jednak nie kandydował już na stanowisko prezesa (marszałka) wydziału powiatowego, zostając tylko członkiem wydziału. 
Od około 1904 był zastępcą prezesa oraz zastępcą delegata wydziału okręgowego w Sanoku Galicyjskiego Towarzystwa Kredytowego Ziemskiego z siedzibą we Lwowie. Na przełomie lipca i sierpnia 1911 został prezesem rady nadzorczej Domu Handlowo-Przemysłowego w Sanoku. Jego nazwisko zostało umieszczone w drzewcu sztandaru sanockiego gniazda Polskiego Towarzystwa Gimnastycznego „Sokół”, na jednym z 125 gwoździ upamiętniających członków. Był członkiem Towarzystwa Upiększania Miasta Sanoka. Przed 1914 był członkiem i radnym oddziału sanockiego C. K. Galicyjskiego Towarzystwa Gospodarskiego. W 1921, 1923, 1924 był powoływany na liście znawców z zawodu gospodarstwa wiejskiego dla oszacowania przedmiotów i gruntów, mogących ulec wywłaszczeniu dla kolei żelaznej oraz do wyznaczenia wynagrodzeń za wywłaszczenie praw wodnych.
W Zasławiu założył szkołę. W Wielopolu prowadził młyn turbinowo-walcowy. W 1912 założył cegielnię kręgową w Zasławiu. Po I wojnie światowej rozpoczął tam tworzenie fabryki papieru (celulozy), jednak spółka ostatecznie upadła. 
Był żonaty Gabrielą Darowską z Iskrzyni (1877-1939) i bezdzietny. 
Do końca życia posiadał dobra w Zasławiu. Zmarł tamże 13 października 1928 i pochowany w grobowcu rodzinnym na Starym Cmentarzu w Zagórzu po mszy pogrzebowej w tamtejszym kościele 16 października 1928.
Jego majątek odziedziczyła bratanica, Olga Łepkowska-Sulimirska, żona Tadeusza Sulimirskiego, odziedziczona przez żonę Gabrielę po śmierci Karola.

</doc>
<doc id="3313140" url="https://pl.wikipedia.org/wiki?curid=3313140" title="Maksymilian Łepkowski">
Maksymilian Łepkowski

Maksymilian Łepkowski herbu Dąbrowa (ur. 17 października 1817 w Zasławiu, zm. 1 lipca 1893 tamże) – polski ziemianin, właściciel dóbr, oficer Armii Cesarstwa Austriackiego, poseł do Rady Państwa, prezes i marszałek Rady powiatu sanockiego, dyrektor Towarzystwa Wzajemnych Ubezpieczeń w Krakowie, działacz społeczny.
Życiorys.
Jego przodkiem był Antoni Łepkowski (1752–1812), podstoli halicki, właściciel Brzozowca, Czaszyna, Zasławia, Wielopola, Iskrzyni. Urodził się 17 października 1817 w rodzinnym majątku w Zasławiu. Był synem Karola (1783–1864) i Józefy z domu Zaleskiej (1792-). W wieku 11 lat został oddany przez rodziców do akademii wojskowej w Wiener Neustadt w Armii Cesarstwa Austriackiego. W 1836 ukończył kształcenie tamże i został przydzielony do służby w Przemyślu. Służył w tamtejszym 10 pułku piechoty Cesarstwa Austriackiego (tożsamość podawano jako „Maximilian von Lepkowski” wzgl. „Lepkowsky”) jako chorąży (1837, 1838), następnie jako podporucznik (1839, 1840).
Po około trzech latach służby powrócił do rodzinnego Zasławia i zajął się gospodarowaniem w majątku. Rodzina Łepkowskich posiadała obszary na terenie obecnego Zagórza, w tym Zasławie i Wielopole. Pod koniec XIX wieku Maksymilian Łepkowski był właścicielem tabularnym dóbr Zasławie.
Reprezentując własność ziemską jako właściciel dóbr tabularnych w 1870 został wybrany z grupy większych posiadłości do Rady c. k. powiatu sanockiego, obejmując wówczas członkiem wydziału powiatowego. Później był wybierany ponownie do rady. Pełnił funkcję prezesa i marszałka wydziału rady (1871–1875); jego zastępcą był Zenon Słonecki
, który został jego następcą. Został wybrany posłem do Rady Państwa w Wiedniu V kadencji (1873–1879, jako reprezentant wielkiej własności z powiatów Sanok, Brzozów, Lesko, Krosno). Był współzałożycielem Towarzystwa Wzajemnych Ubezpieczeń w Krakowie. W 1878 został powołany na stanowisko II dyrektora TWU, w związku z czym złożył mandat poselski i poświęcił się pracy w Towarzystwie. Sprawował to stanowisko od 1879 do 1892, będąc kilkakrotnie zatwierdzany na posadzie.
W latach 70. był zastępcą prezesa wydziału okręgowego C. K. Galicyjskiego Towarzystwa Kredytowego Ziemskiego w Sanoku.
Jego żoną była Eugenia z domu Wisłocka (1835–1924). Ich dziećmi byli: Czesław, Maria (1860–1946), Karol (1866–1928), Włodzimierz, Grzegorz (1868–1908). Zmarł 1 lipca 1893 w Zasławiu w wieku 76 lat po długiej chorobie. 4 lipca 1893 został pochowany w grobowcu rodzinnym na Starym Cmentarzu w Zagórzu. Spoczęła w nim cała rodzina Maksymiliana, prócz syna Grzegorza, pochowanego w Wielopolu.
Po śmierci Maksymiliana dobra Łepkowskich odziedziczyli jego synowie: na początku XX wieku Karol posiadał tereny w Zasławiu (także został marszałkiem rady powiatu sanockiego), a Grzegorz w Wielopolu. Dobra po Karolu odziedziczyła jego bratanica, Olga Łepkowska-Sulimirska, żona Tadeusza Sulimirskiego.

</doc>
<doc id="3313141" url="https://pl.wikipedia.org/wiki?curid=3313141" title="Plaza Sur">
Plaza Sur

Plaza Sur () – wyspa w archipelagu Galapagos, należącym do Ekwadoru. Leży w centralnej części archipelagu.
Warunki naturalne.
Plaza Sur i Plaza Norte to dwie małe wysepki o wydłużonym, łukowatym kształcie, leżące w pobliżu znacznie większej wyspy Santa Cruz. Utworzyło je wyniesienie dna morskiego, związane z wulkanizmem w archipelagu. Zostały nazwane na cześć prezydenta Ekwadoru, generała Leonidasa Plaza. Plaza Sur to jedna z najmniejszych wysp archipelagu, którą mogą odwiedzać turyści; Plaza Norte jest dostępna wyłącznie dla badaczy.
Fauna i flora.
Na Plaza Sur występują ptaki morskie, w tym faeton białosterny i mewa widłosterna. Wyspę zamieszkuje około 1000 uszanek galapagoskich. Występuje tu także duża kolonia legwanów lądowych, które na tej wyspie osiągają szczególnie małe rozmiary. Zdarza się, że krzyżują się tu z legwanami morskimi. Rosną na niej drzewiaste opuncje, którymi żywią się legwany; spadek ich liczebności jest wiązany z zawleczeniem przez ludzi na wyspę myszy domowych, które zostały wytępione w 2012 roku. Występują tu także sukulenty "Sesuvium microphyllum", które w porze deszczowej są jasnozielone, a w porze suchej zmieniają barwę na czerwoną, pomarańczową i purpurową.

</doc>
<doc id="3313144" url="https://pl.wikipedia.org/wiki?curid=3313144" title="Mistrzostwa Świata C w Piłce Ręcznej Kobiet 1986">
Mistrzostwa Świata C w Piłce Ręcznej Kobiet 1986

Mistrzostwa Świata C w Piłce Ręcznej Kobiet 1986 – pierwsze mistrzostwa świata C w piłce ręcznej kobiet, oficjalny międzynarodowy turniej piłki ręcznej organizowany przez IHF służący jako kwalifikacja do Mistrzostw Świata B 1987. Odbył się w dniach 31 października – 8 listopada 1986 roku w Hiszpanii.

</doc>
<doc id="3313145" url="https://pl.wikipedia.org/wiki?curid=3313145" title="Jean Canchumanta">
Jean Canchumanta

Jean Carlos Ivan Canchumanta Arellano (ur. 8 maja 1987) – peruwiański zapaśnik walczący w stylu klasycznym. Ósmy na mistrzostwach panamerykańskich w 2013. Mistrz Ameryki Południowej w 2009 roku. Brązowy medal na igrzyskach boliwaryjskich w 2009 roku.

</doc>
<doc id="3313146" url="https://pl.wikipedia.org/wiki?curid=3313146" title="Chandra X-ray Observatory">
Chandra X-ray Observatory



</doc>
<doc id="3313147" url="https://pl.wikipedia.org/wiki?curid=3313147" title="Carlos Albrecht">
Carlos Albrecht

Carlos V.Albrecht Rosales (ur. 23 marca 1970) – peruwiański zapaśnik walczący w obu stylach. Piąty na igrzyskach panamerykańskich w 1991 i 1999. Mistrz igrzysk Ameryki Południowej w 1998 i trzeci w 1994. Zdobył trzy medale na mistrzostwach Ameryki Południowej, (złoty w 1993), a także na igrzyskach boliwaryjskich, (złoty w 1993).

</doc>
<doc id="3313148" url="https://pl.wikipedia.org/wiki?curid=3313148" title="Antonio Vázquez de Aldana">
Antonio Vázquez de Aldana

Antonio Vázquez de Aldana Fernández (ur. 9 października 1860 w Madrycie, zm. ?) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach dwóch konkurencji, obydwu drużynowych. Najwyższe miejsce (6. pozycja) zajął w drużynowym strzelaniu z pistoletu szybkostrzelnego.
Był najstarszym hiszpańskim olimpijczykiem na tych igrzyskach.

</doc>
<doc id="3313149" url="https://pl.wikipedia.org/wiki?curid=3313149" title="Aleksandr Wadis">
Aleksandr Wadis

Aleksandr Anatoljewicz Wadis (ros. Александр Анатольевич Вадис, ur. we wrześniu 1906 w Trypolu w guberni kijowskiej, zm. 1968) – radziecki wojskowy pochodzenia ukraińskiego, funkcjonariusz NKWD i Smiersz, generał porucznik.
Życiorys.
W latach 1913–1917 uczeń szkoły w Bachmucie, od XI 1918 bezdomny w Kijowie, 1920–1922 służył w Armii Czerwonej, później parobek, od 1923 działacz Komsomołu, od IX 1924 sekretarz komórki Komsomołu w domu dziecka w Wachniwce, 1928 przyjęty do WKP(b). W latach 1928–1930 ponownie w Armii Czerwonej, w 96 pułku strzeleckim 96 Dywizji Strzeleckiej, od 1930 w OGPU Ukraińskiej SRR. Od X 1931 szef rejonowych oddziałów OGPU, potem NKWD, m.in. 8 V - 2 VIII 1938 w Berdyczowie. Od 9 II 1936 młodszy porucznik, od 23 VIII 1938 porucznik, a od 22 VI 1939 starszy porucznik bezpieczeństwa państwowego ZSRR. 9 XI 1939 28 III 1941 i ponownie 15 IV - 28 VII 1941 szef Zarządu NKWD obwodu tarnopolskiego w stopniu kapitana bezpieczeństwa państwowego, 28 VII mianowany majorem i do 17 XI 1941 był naczelnikiem Wydziału Specjalnego (OO) NKWD 26 Armii. Od 1941 w kontrwywiadzie wojskowym. Od 17 XI 1941 do 4 I 1942 zastępca naczelnika OO NKWD Frontu Południowo-Zachodniego, 4 I – 4 VIII 1942 naczelnik OO NKWD Frontu Briańskiego, 23 IX 1942 – 29 IV 1943 naczelnik OO NKWD Frontu Woroneskiego, od IV 1943 naczelnik Zarządu Rejonowego (UKR) Smiersz Frontu Centralnego, a w latach 1944–1945 Frontu Białoruskiego i 1 Białoruskiego, potem Grupy Wojsk Radzieckich w Niemczech. Od 8 I 1942 starszy major, od 14 II 1943 komisarz bezpieczeństwa państwowego, od 26 V 1943 generał major, a od 25 IX 1944 generał porucznik. W okresie XII 1945 - V 1946 UKR Smiersz Zabajkalsko-Amurskiego Okręgu Wojskowego, a V–X 1946 UKR MGB ZSRR tego okręgu, 27 XI 1947 – 3 I 1951 szef Głównego Zarządu Ochrony MGB ZSRR w transporcie kolejowym i wodnym. Od 3 I do 24 XI 1951 zastępca ministra bezpieczeństwa państwowego Ukraińskiej SRR. W okresie XI 1951 – XII 1953 pracował w Gułagu, potem zwolniony z MWD, a 23 XI 1954 pozbawiony stopnia generała porucznika za „zdyskredytowanie się podczas pracy w organach”.
Odznaczenia.
I 4 ordery polskie, 3 mongolskie i 1 chiński oraz 2 medale ZSRR.

</doc>
<doc id="3313150" url="https://pl.wikipedia.org/wiki?curid=3313150" title="Tortuga (Galapagos)">
Tortuga (Galapagos)

Tortuga – wyspa w archipelagu Galapagos, należącym do Ekwadoru.
Warunki naturalne.
Tortuga to mała wysepka o łukowatym kształcie, leżąca w pobliżu znacznie większej wyspy Isabeli. Tworzy ją zerodowana kaldera wygasłego wulkanu, zalana przez morze. Nazwa wyspy, oznaczająca „żółw” po hiszpańsku, pochodzi od jej wyglądu. Wybrzeże jest klifowe, strome, z płaskim szczytem.
Fauna i flora.
Na Tortudze licznie występują ptaki morskie, w tym fregata wielka, głuptak niebieskonogi i faeton białosterny. Na skałach u stóp klifów odpoczywają uszanki galapagoskie. Wody wokół wyspy obfitują w organizmy żywe i są miejscem popularnym wśród nurków. Można w nich spotkać m.in. żółwie morskie, manty i inne płaszczki oraz rekiny młoty.

</doc>
<doc id="3313151" url="https://pl.wikipedia.org/wiki?curid=3313151" title="Wczesna teoria kwantowa">
Wczesna teoria kwantowa

Wczesna teoria kwantowa – zbiór rezultatów badań nad kwantami z lat 1900–1925, które poprzedzały współczesną mechanikę kwantową. Teoria ta nigdy nie została dokończona, ani nie była do końca spójna, lecz była zbiorem heurystycznych opisów, stanowiących pierwszą kwantową poprawkę mechaniki klasycznej. Ogniskowała się głównie na modelu Bohra, a istotny wkład, polegający na kwantyzacji składowej "z" momentu pędu (co nosiło wówczas nazwę "kwantyzacji przestrzeni"), pochodził od Arnolda Sommerfelda. To pozwalało na eliptyczne orbity elektronów, zamiast kołowych, i wprowadziło koncepcję degeneracji kwantowej. Teoria poprawnie wyjaśniała efekt Zeemana, z wyjątkiem przyczyny spinu elektronu.
Głównym narzędziem była kwantyzacja Bohra-Sommerfelda, procedura wybierania konkretnego dyskretnego zbioru stanów klasycznego ruchu, jako stanów dozwolonych. Są one podobne do dozwolonych orbit w atomie Bohra. Układ mógł być tylko w tym stanie, a w żadnym stanie pośrednim.
Podstawy.
Podstawowa idea wczesnej mechaniki kwantowej była taka, że ruch w układzie atomowym jest skwantowany, czyli dyskretny. Układ działa według mechaniki klasycznej, z wyjątkiem tego, że nie każdy ruch był dozwolony, a tylko ten, który spełnia "warunek wczesnej teorii kwantowej":
gdzie formula_2 są pędami układu, a formula_3 odpowiednimi współrzędnymi. Liczby kwantowe formula_4 są całkowite, a całka jest brana po jednym okresie ruchu ze stałą energią (jak opisuje to hamiltonian). Całka jest obszarem w przestrzeni fazowej, która jest wielkością zwaną działaniem i jest skwantowana w jednostkach stałej Plancka. Z tego powodu stała Plancka często jest nazywana "kwantem działania".
Aby warunek wczesnej teorii kwantowej miał sens, ruch klasyczny musi być separowalny, tzn. muszą być oddzielne współrzędne formula_3 w wyrażeniu, w którym ruch jest okresowy. Okresy różnych ruchów nie są takie same, mogą być nawet nieproporcjonalne, ale musi istnieć zbiór współrzędnych, w których ruch dekomponuje się w sposób wielookresowy.
Motywacją dla wczesnej teorii kwantowej była zasada odpowiedniości, wsparta fizyczną obserwacją, że wielkości, które są skwantowane, muszą być niezmiennikami adiabatycznymi. Dając zasadę kwantyzacji Plancka do oscylatora harmonicznego, warunki określają poprawną klasyczną wielkość do kwantowania w ogólności układu aż do stałej addytywnej.
Przykłady.
Oscylator harmoniczny.
Najprostszym układem we wczesnej teorii kwantowej jest oscylator harmoniczny, którego hamiltonian wynosi:
Zbiory poziomów "H" są orbitami, a warunek kwantowy jest taki, że przestrzeń zamknięta przez orbitę w przestrzeni fazowej jest liczbą całkowitą. Co za tym idzie, energia jest skwantowana zgodnie z zasadą Plancka:
wynik, który był znany wcześniej, i użyty do sformułowania warunku wczesnej mechaniki kwantowej. Wynik ten różni się o formula_8 od wyniku dawanego przez współczesną mechanikę kwantową. Stała ta jest zaniedbywana w wyprowadzeniu według wczesnej teorii kwantowej, i używając jej, wartość ta nie może być wykryta. Właściwości termiczne skwantowanego oscylatora można odnaleźć przez uśrednienie energii każdego dyskretnego stanu, zakładając, że zajmowane są one przez rozkład Boltzmanna:
"kT" jest stałą Boltzmanna pomnożoną przez temperaturę absolutną, która jest temperaturą mierzoną w bardziej naturalnych jednostkach. Wielkość "β" jest w termodynamice bardziej fundamentalna niż temperatura, ponieważ jest to potencjał termodynamiczny odnoszący się do energii.
Łatwo dla tego wyrażenia zauważyć, że dla dużych wartości formula_11 dla bardzo niskich temperatur, uśredniona energia U wykładniczo zmierza do zera. Powodem tego jest to, że kT jest typową energią losowych ruchów w temperaturze T, a kiedy jest to mniejsze niż ℏω, nie ma wystarczającej energii, aby nadać oscylatorowi choćby jeden jej kwant. Oscylator pozostaje więc w stanie podstawowym, nie przechowując w sobie żadnej energii.
Oznacza to, że przy bardzo niskich temperaturach, zmiany w energii względem β, lub odpowiednio względem temperatury, również są wykładniczo malejące. Zmiana energii względem temperatury jest ciepłem właściwym, tak więc ciepło właściwe w niskich temperaturach zanika wykładniczo, zgodnie z
Przy małych wartościach "β", a wysokich temperaturach, średnia energia U równa jest formula_13 Reprodukuje to zasadę ekwipartycji energii mechaniki klasycznej: każdy oscylator harmoniczny o temperaturze "T" ma średnią energię "kT". Oznacza to, że ciepło właściwe oscylatora jest w mechanice klasycznej stałe i równe "k". Dla zbioru atomów połączonych sprężynkami, będącego przyzwoitym modelem ciała stałego, całkowite ciepło właściwe równe jest całkowitej liczbie oscylatorów mnożonej przez "k". Istnieją trzy oscylatory dla każdego atomu, odpowiadające trzem możliwym kierunkom niezależnych oscylacji w trzech wymiarach. Zatem ciepło właściwe klasycznego ciała stałego zawsze wynosi 3"k" na jeden atom, lub też, w jednostkach chemicznych, 3R na mol atomów.
Monoatomowe ciała stałe w temperaturze pokojowej mają w przybliżeniu to samo ciepło właściwe, 3"k" na atom, ale w niskich temperaturach się to zmienia. Ciepło właściwe maleje w niskich temperaturach i w zerze absolutnym spada do zera. Jest to prawdziwe dla wszystkich układów materialnych i nazywa się to trzecią zasadą termodynamiki. Mechanika klasyczna nie potrafi jej wyjaśnić, gdyż jej mechanizm ciepła właściwego jest niezależny od temperatury.
Ta sprzeczność pomiędzy mechaniką klasyczną a ciepłem właściwym zimnych materiałów została odnotowana w XIX w przez Jamesa Clerka Maxwella i pozostawała głęboką zagadką dla obrońców atomowej teorii materii. Został on rozwiązany przez Einsteina w 1906 poprzez propozycję kwantyzacji ruchu atomów. Było to pierwsze zastosowanie teorii kwantowej do układów mechanicznych. Niedługo potem, Peter Debye podał ilościową teorię ciepła właściwego ciała stałego w kontekście skwantowanych oscylatorów o różnych częstotliwościach (patrz: Ciało stałe Einsteina i Model Debye’a ciała stałego).
Potencjał jednowymiarowy: U = 0.
Problemy jednowymiarowe są łatwe do rozwiązania. Przy każdej energii "E", wartość pędu "p" jest dana przez równanie zachowania:
które jest scałkowane po wszystkich wartościach "q" pomiędzy klasycznymi "punktami zwrotnymi", miejscami, w których pęd zanika. Całka jest najprostsza dla "cząstki w pudełku" o długości "L", gdzie warunek kwantowy wynosi
co z kolei daje dozwolone pędy
oraz poziomy energetyczne
Potencjał jednowymiarowy: U = Fx.
Kolejny łatwy przypadek z wczesnej teorii kwantowej to potencjał liniowy na dodatniej półosi, stała ograniczająca siłę "F", odbijając cząstkę od nieprzenikliwej ściany. Ten przypadek jest znacznie trudniejszy w ujęciu pełnej mechaniki kwantowej, i w przeciwieństwie do innych przykładów, półklasyczna odpowiedź nie jest dokładna, lecz przybliżona, stając się coraz dokładniejsza przy dużych liczbach kwantowych.
zatem warunek kwantowy wynosi
co z kolei determinuje poziomy energii,
W szczególnym przypadku F=mg, cząstka jest ograniczona przez potencjał grawitacyjny Ziemi oraz „ścianę” w postaci jej powierzchni.
Fale de Broglie.
W 1905 Einstein odnotował, że entropia skwantowanych oscylatorów pola elektromagnetycznego, umieszczonych w pudełku, dla małych długości fali równa jest entropii cząsteczkowego gazu zamkniętego w tym samym pudełku. Liczba cząstek punktowych równa jest liczbie kwantów. Einstein wywnioskował, że kwant można potraktować jak obiekt o ustalonym położeniu (zobacz strona 139/140), cząstki światła, i nazwał je fotonami.
Argument teoretyczny Einsteina oparty był na termodynamice, a dokładniej, na zliczaniu stanów, przez co nie był całkowicie przekonujący. Niemniej skonkludował, że światło ma właściwości zarówno fali, jak i cząstki, a bardziej precyzyjnie, że elektromagnetyczna fala stojąca o częstotliwości "ω" i skwantowanej energii
powinna być traktowana, jako zawierająca "n" fotonów o energii ℏω. Jednak Einstein nie potrafił pisać, w jaki sposób fotony są powiązane z falami.
Fotony, oprócz energii, posiadają również pęd wynoszący ℏ"k", gdzie "k" jest liczbą falową fali elektromagnetycznej. Jest to wymaganie teorii względności, gdyż pęd i energia są czterowektorem, podobnie jak częstotliwość i liczba falowa.
W 1924 Louis de Broglie zaproponował nową interpretację warunku kwantowego. Zasugerował, że cała materia, elektrony na równi z fotonami, jest opisana falą, zgodnie z relacją
lub wyrażeniem z długością fali,
Zapisał on warunek kwantowy:
zliczając zmianę fazy fal w miarę ich poruszania się po klasycznej orbicie i wymagając, aby była to liczba całkowita mnożona przez 2π. Mierzona w długościach fali, liczba długości fal wzdłuż klasycznej orbity musiała być liczbą całkowitą. Jest to warunek konstruktywnej interferencji i wyjaśniał on warunek kwantyzacji orbit – fale materii tworzyły fale stojące tylko na dyskretnych częstotliwościach, przy dyskretnych energiach.
Na przykład dla cząstki ograniczonej pudełkiem, fala stojąca musi pasować do podwójnej ilości długości fali pomiędzy ścianami. Warunek przyjmuje postać:
zatem skwantowane pędy wynoszą
reprodukując poziomy energetyczne wczesnej teorii kwantowej.
Rozwinięcie to zyskało bardziej zmatematyzowaną formę dzięki Einsteinowi, który zapisał, że funkcja fazy fal formula_27 w układzie mechanicznym powinna być identyfikowana z rozwiązaniem równania Hamiltona-Jacobiego, co do którego nawet Hamilton uważał, że jest to krótkofalowy limit mechaniki falowej.
Idee te legły u podstaw rozwoju równania Schrödingera.
Ograniczenia.
Wczesna teoria kwantowa ma pewne ograniczenia:
Aczkolwiek można nią opisać atomy z więcej niż jednym elektronem (np. hel), oraz efekt Zeemana. Zaproponowano, że wczesna teoria kwantowa jest półklasycznym przybliżeniem kanonicznej mechaniki kwantowej. Niemniej jej ograniczenia wciąż są tematem badań.

</doc>
<doc id="3313153" url="https://pl.wikipedia.org/wiki?curid=3313153" title="José Paico">
José Paico

José Luis Paico Morales (ur. 27 kwietnia 1974) – peruwiański zapaśnik walczący w obu stylach. Zajął 25 miejsce na mistrzostwach świata w 2002. Piąty na igrzyskach panamerykańskich w 2003 i ósmy w 2009. Czwarty na mistrzostwach panamerykańskich w 1998. Trzykrotny medalista igrzysk Ameryki Południowej, złoto w 1998 i 2002. Cztery medale na igrzyskach boliwaryjskich, złoty w 2001 i 2005 roku.

</doc>
<doc id="3313154" url="https://pl.wikipedia.org/wiki?curid=3313154" title="Wczesna mechanika kwantowa">
Wczesna mechanika kwantowa



</doc>
<doc id="3313156" url="https://pl.wikipedia.org/wiki?curid=3313156" title="Diplotaxis siettiana">
Diplotaxis siettiana

Diplotaxis siettiana Maire – gatunek rośliny z rodziny kapustowatych ("Brassicaceae" Burnett). Występuje endemicznie na hiszpańskiej wyspie Alborán w zachodniej części Morza Śródziemnego. 
Biologia i ekologia.
Roślina jednoroczna. Występuje na obszarach nizinnych na skalistym bądź piaszczystym podłożu. Kiełkowanie, kwitnienie i owocowanie zależy od opadów deszczu. Kwitnie w kwietniu i maju.
Dzieli siedliska z takimi roślinami jak "Frankenia pulverulenta" i "Mesembryanthemum nodiflorum", które jednak są najwyraźniej bardziej tolerancyjne na wysokie stężenia soli lub azot. Opady deszczu są bardzo niskie i wynoszą mniej niż 100 mm rocznie.
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych wyginięciem. Został sklasyfikowany do tej kategorii, ponieważ jego zakres występowania wynosi zaledwie 0,0712 km², a jego obszar użytkowania jest mniejszy niż 2 km². Wszystkie populacje występują w jednym miejscu. Nie obserwuje się kontynuacji spadku liczby subpopulacji. 
Liczebność populacji waha się głównie z przyczyn antropologicznych. Nawadnianie wyspy Alborán wodą morską oraz zmniejszenie ilości próchnicy w wyniku lądowania śmigłowców przyczyniły się do spadku liczebności tego gatunku. Obszar wyspy został w dużym stopniu zmodyfikowany przez człowieka. Niedawno wprowadzono kilka zwierząt domowych, które powodują dalszą erozję gleby i nitryfikację. Obserwacja w 1970 roku mówiła o setkach dorosłych osobników, choć w 1974 roku odnotowano tylko 150 okazów. W 1980 roku zaobserwowano redukcję populacji o 90%. W 1999 roku zostały ponownie wprowadzone 48 rośliny, ale naukowcy nie są pewni, czy populacja jest samowystarczalna. Nie zaobserwowano rozproszenia się gatunku do innych części wyspy. W 2000 roku zarejestrowano 1200 okazów, jednak już w 2003 roku było ich tylko 600.

</doc>
<doc id="3313160" url="https://pl.wikipedia.org/wiki?curid=3313160" title="Petrov (kraj środkowoczeski)">
Petrov (kraj środkowoczeski)

Petrov – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 511 mieszkańców.

</doc>
<doc id="3313161" url="https://pl.wikipedia.org/wiki?curid=3313161" title="Bratřínov">
Bratřínov

Bratřínov – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 157 mieszkańców.

</doc>
<doc id="3313164" url="https://pl.wikipedia.org/wiki?curid=3313164" title="Buš">
Buš

Buš – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 318 mieszkańców.

</doc>
<doc id="3313166" url="https://pl.wikipedia.org/wiki?curid=3313166" title="Rosyjska Liga Koszykówki">
Rosyjska Liga Koszykówki



</doc>
<doc id="3313167" url="https://pl.wikipedia.org/wiki?curid=3313167" title="Erysimum nevadense">
Erysimum nevadense

Erysimum nevadense Reut. – gatunek rośliny z rodziny kapustowatych ("Brassicaceae" Burnett). Występuje endemicznie w Hiszpanii. 
Biologia i ekologia.
Roślina jednoroczna lub dwuletnia. Naturalnymi siedliskami są zarośla subalpejskie i alpejskie łąki. Występuje na skalistym podłożu oraz wśród roślinności krzewiastej na wysokości 1700–2800 m n.p.m. Kwitnie od kwietnia lub maja do lipca. Najlepiej rośnie w miejscach dobrze nasłonecznionych. Preferuje gleby zasadowe. Może rosnąć na podłożu ubogim w składniki odżywcze.
Zmienność.
W obrębie tego gatunku wyróżniono 6 podgatunków:

</doc>
<doc id="3313168" url="https://pl.wikipedia.org/wiki?curid=3313168" title="Červený Újezd (powiat Praga-Zachód)">
Červený Újezd (powiat Praga-Zachód)

Červený Újezd – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 1 033 mieszkańców.

</doc>
<doc id="3313169" url="https://pl.wikipedia.org/wiki?curid=3313169" title="Antoni Porębski">
Antoni Porębski

Antoni Porębski (ur. 3 maja 1898 w Wielopolu, zm. 18 maja 1967 w Sanoku) – polski duchowny rzymskokatolicki, dziekan, kanonik honorowy kapituły przemyskiej, prepozyt.
Życiorys.
Urodził się 3 maja 1898 w Wielopolu koło Zagórza w wielodzietnej rodzinie jako syn Jana (1867-1936, strażnik kolejowy) i Walerii z domu Staniec (1879-1933). Kształcił się w C. K. Gimnazjum Męskim w pobliskim Sanoku, gdzie podczas I wojny światowej w 1916 ukończył V klasę. Następnie uczęszczał do Gimnazjum w Przemyślu. Od 1910 był w harcerstwie.
Po odzyskaniu przez Polskę niepodległości jako ochotnik służył jako żołnierz w Wojsku Polskim od listopada 1918 do 1920. Ukończył Seminarium Duchowne w Przemyślu. 27 maja 1923 otrzymał święcenia kapłańskie. Od 1923 do 1924 posługiwał jako katecheta w parafii Najświętszej Maryi Panny Wniebowziętej w Rzepienniku Biskupim. Od października 1924 pracował w przemyskiej Kurii Biskupiej, w tym jako sekretarz, od grudnia 1924 kapelan domowy biskupa ordynariusza bpa Anatola Nowaka, od połowy 1926 notariusz Sądu Duchownego oraz wicekanclerz. W 1928 zdał egzamin konkursowy. Publikował artykuły o treści religijnej w prasie katolickiej. Był redaktorem periodyku „ Kronika Diecezji Przemyskiej”.
W 1930 otrzymał tytuł "Expositorium Canonicale". Został odznaczony Medalem Pamiątkowym za Wojnę 1918–1921.
Ze stanowiska wicekanclerza Kurii Biskupiej w styczniu 1939 został mianowany proboszczem parafii Przemienienia Pańskiego w Sanoku, działającej w kościele pod tym wezwaniem (jego poprzednikiem był ks. Bartłomiej Krukar). Jeszcze przed wybuchem II wojny światowej dokonał remontu plebanii przykościelnej. W 1939 dokonał poświęcenia kościoła św. Antoniego w Lisznej. Funkcję proboszcza pełnił podczas okupacji niemieckiej, a następnie przez ponad 20 lat w okresie PRL. W 1941 otrzymał przywilej noszenia rokiety i mantoletu. Po wojnie do kościoła zostały zakupione nowe dzwony i organy, a także trzy witraże. W 1952 dokonał poświęcenia nowej kaplicy w Płowcach. W 1953 został mianowany kanonikiem honorowym kapituły diecezji przemyskiej. Pełnił urząd prepozyta. Proboszcz Antoni Porębski odwiedzał internowanego w bieszczadzkim klasztorze nazaretanek w Komańczy kardynała Stefana Wyszyńskiego (proboszczem w Komańczy był ks. Stanisław Porębski) oraz gościł go w Sanoku po zwolnieniu 28 września 1956. Po 1957 wspierał i patronował odbudowie klasztoru Karmelitów Bosych w Zagórzu. W 1961 w imieniu parafii nabył od Jerzego Orawca kamienicę przy ul. Jana III Sobieskiego 10 w Sanoku. Przez 22 lata pełnił funkcję dziekana w Sanoku.
Antoni Porębski zmarł w nocy 17/18 maja 1967. Został pochowany na Nowym Cmentarzu w Zagórzu 20 maja 1967 w grobowcu rodzinnym, który został odnowiony do 2006.
Jego następcą na stanowisku proboszcza w Sanoku został Adam Sudoł. Brat ks. Antoniego Porębskiego, Władysław, także został księdzem (posługiwał w Medyce).

</doc>
<doc id="3313170" url="https://pl.wikipedia.org/wiki?curid=3313170" title="Dobrovíz">
Dobrovíz

Dobrovíz – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 473 mieszkańców.

</doc>
<doc id="3313173" url="https://pl.wikipedia.org/wiki?curid=3313173" title="Dobříč (kraj środkowoczeski)">
Dobříč (kraj środkowoczeski)

Dobříč – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 291 mieszkańców.

</doc>
<doc id="3313174" url="https://pl.wikipedia.org/wiki?curid=3313174" title="Kirby Buckets">
Kirby Buckets

Kirby Buckets – amerykański sitcom stworzony przez Gabe’a Sydnera i Mike’a Albera na zlecenie Disney XD. Serial swoją amerykańską premierę miał 20 października 2014 roku na kanale Disney XD. Polska premiera serialu nastąpiła 7 marca 2015 roku na antenie Disney XD. Od 1 lutego 2016 roku serial jest emitowany na antenie Disney Channel. 13 stycznia 2015 roku Disney XD oficjalnie ogłosiło 2 sezon serialu.
Fabuła.
13-letni Kirby Buckets marzy o zostaniu słynnym animatorem tak jak jego idol: Mac MacCallister. On zauważa, że jego rysunki nabierają prawdziwych kształtów, więc on i jego dwoje przyjaciół udają się w ciekawą, ale niebezpieczną przygodę.
Wersja polska.
Wersja polska: SDI Media Polska
Reżyseria: Marek Robaczewski
Dialogi: Karolina Sowińska
Dźwięk: Łukasz Fober
Koordynator produkcji: Ewa Krawczyk
W wersji polskiej udział wzięli:
W pozostałych rolach:
Lektor tytułu: Artur Kaczmarski

</doc>
<doc id="3313175" url="https://pl.wikipedia.org/wiki?curid=3313175" title="Drahelčice">
Drahelčice

Drahelčice – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 477 mieszkańców.

</doc>
<doc id="3313176" url="https://pl.wikipedia.org/wiki?curid=3313176" title="Pobłędzie (stacja kolejowa)">
Pobłędzie (stacja kolejowa)

Pobłędzie – zlikwidowana stacja kolejowa w Pobłędziu, w gminie Dubeninki, w powiecie gołdapskim w województwie warmińsko-mazurskim, w Polsce. Położona na linii kolejowej z Pobłędzia do Botkun. Linia ta została ukończona w 1927 roku Linia ta została rozebrana w 1945 roku.

</doc>
<doc id="3313179" url="https://pl.wikipedia.org/wiki?curid=3313179" title="Holubice (kraj środkowoczeski)">
Holubice (kraj środkowoczeski)

Holubice – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 1 464 mieszkańców.

</doc>
<doc id="3313182" url="https://pl.wikipedia.org/wiki?curid=3313182" title="Henryk Krawczyk (samorządowiec)">
Henryk Krawczyk (samorządowiec)

Henryk Krawczyk (ur. 10 marca 1949 w Długim Kącie) − polski polityk samorządowy, od 1974 do 2018 wójt gminy Wręczyca Wielka.
Życiorys.
Henryk Krawczyk urodził się 10 marca 1949 roku w Długim Kącie. Ukończył Wyższą Szkołę Pedagogiczną w Częstochowie i w 1968 roku rozpoczął pracę zawodową w administracji terenowej, a potem samorządowej.
Od 24 stycznia 1968 roku należał do PZPR, sekretarz Komitetu Gminnego PZPR we Wręczycy Wielkiej od 1 sierpnia 1978 do 31 marca 1979 roku. W 1974 roku otrzymał od wojewody katowickiego nominację na naczelnika gminy Wręczyca Wielka i pozostał na tym stanowisku do 1990 roku, gdy rada gminy wybrała go większością 13 z 24 głosów na wójta. Od tego czasu wygrywał w kolejnych wyborach, a w 2002 roku nie miał kontrkandydata. W kadencji 2006−2010 radny Tomasz Szymański zarzucił Krawczykowi wydawanie środków publicznych niezgodnie z prawem, a w 2010 roku kandydował przeciw niemu w wyborach, zdobywając jednak tylko 30% głosów. Proces w sprawie nieprawidłowości przy wydawaniu środków gminnych rozpoczął się w 2013 roku. Po wygranych wyborach w 2014 roku stał się najdłużej urzędującym naczelnikiem i wójtem w Polsce, równocześnie zapowiedział niekandydowanie w wyborach w 2018 roku i przejście na emeryturę.
W styczniu 2017 został nieprawomocnie skazany przez Sąd Rejonowy w Częstochowie na 10 miesięcy więzienia w zawieszeniu na 2 lata, 2000 zł grzywny i dwuletni zakaz sprawowania funkcji kierowniczych w samorządzie (część zarzutów uległa przedawnieniu). Wyrok ten został uchylony przez sąd Okręgowy w Częstochowie w grudniu 2017. W 2018 nie ubiegał się o reelekcję, zastąpił go Tomasz Osiński.
Żonaty, ma syna i córkę.

</doc>
<doc id="3313183" url="https://pl.wikipedia.org/wiki?curid=3313183" title="Chrášťany (powiat Praga-Zachód)">
Chrášťany (powiat Praga-Zachód)

Chrášťany – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 801 mieszkańców.

</doc>
<doc id="3313184" url="https://pl.wikipedia.org/wiki?curid=3313184" title="Łopucha">
Łopucha



</doc>
<doc id="3313185" url="https://pl.wikipedia.org/wiki?curid=3313185" title="Hispano HA-200">
Hispano HA-200

Hispano HA-200 Saeta (E.14) – hiszpański wojskowy samolot treningowy i lekki samolot szturmowy o napędzie turboodrzutowym.
Historia.
Samolot został opracowany w wytwórni "Hispano-Aviación S.A." przez głównego konstruktora W. Messerschmitta. Pierwszy lot prototypu samolotu, który oznaczono jak HA-200, odbył się 12 sierpnia 1955 roku. Samolotem tym zainteresowało się hiszpańskie lotnictwo wojskowe w celu zastosowania go jako samolot treningowy i samolot szturmowy. 
W dniu 27 maja 1959 roku odbył się pierwszy lot samolotu wersji HA-200A, który miał zamontowane dwa karabiny maszynowe w skrzydłach oraz posiadał dwa zaczepy do mocowania rakiet i bomb. Samolot ten stał się podstawą do opracowania kolejnych wersji już produkcyjnych samolotu. 
Wersja HA-200B była opracowana na zamówienie sił powietrznych Egiptu i była uzbrojona w 2 działka lotnicze Hispano-Suizo kal. 20 mm. W Hiszpanii wyprodukowano 10 samolotów tego typu, a dalszych 90 na podstawie licencji w Egipcie. Samoloty produkowane w Egipcie zostały oznaczone jako Helwan HA-200B Al-Kahira.
Wersja HA-200D była zmodernizowaną wersją przeznaczoną dla lotnictwa hiszpańskiego. Zbudowano 55 samolotów tego typu. 
Ostatnia wersją tego samolotu była HA-200E, która miała mocniejszy silnik oraz specjalne uniwersalne zaczepy do uzbrojenia. Pierwszy lot samolotu tej wersji odbył się w kwietniu 1965 roku. Zbudowano 35 samolotów tej wersji.
Łącznie w latach 1960–1965 zbudowano 222 samolotów tego typu wszystkich wersji, w tym 2 prototypy oraz 90 samolotów zbudowanych na licencji w Egipcie.
Użycie w lotnictwie.
Samoloty Hispano HA-200 były używane jako samoloty treningowe w hiszpańskie lotnictwo wojskowe do 1981 roku. Nie był używany bojowo jako samolot szturmowy.
Samoloty używane przez lotnictwo wojskowe Egiptu były używane jako samoloty treningowe, użyto ich również bojowo jako samolotów szturmowych w czasie wojny sześciodniowej w 1967 roku.

</doc>
<doc id="3313186" url="https://pl.wikipedia.org/wiki?curid=3313186" title="Chýně">
Chýně

Chýně – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 1 578 mieszkańców.

</doc>
<doc id="3313188" url="https://pl.wikipedia.org/wiki?curid=3313188" title="Golubie (stacja kolejowa)">
Golubie (stacja kolejowa)

Golubie – zlikwidowana stacja kolejowa w Wysokim Garbie, w gminie Dubeninki, w powiecie gołdapskim w województwie warmińsko-mazurskim, w Polsce. Położona na linii kolejowej z Pobłędzia do Botkun. Linia ta została ukończona w 1927 roku Linia ta została rozebrana w 1945 roku.

</doc>
<doc id="3313189" url="https://pl.wikipedia.org/wiki?curid=3313189" title="Jeneč">
Jeneč

Jeneč – gmina w Czechach, w powiecie Praga-Zachód, w kraju środkowoczeskim. Według danych z dnia 1 stycznia 2013 liczyła 1 230 mieszkańców.

</doc>
<doc id="3313190" url="https://pl.wikipedia.org/wiki?curid=3313190" title="Meszno (przystanek kolejowy w województwie warmińsko-mazurskim)">
Meszno (przystanek kolejowy w województwie warmińsko-mazurskim)

Meszno – zlikwidowany przystanek osobowy w Mesznie, w gminie Dubeninki, w powiecie gołdapskim w województwie warmińsko-mazurskim, w Polsce. Położona na linii kolejowej z Pobłędzia do Botkun. Linia ta została ukończona w 1923 roku Linia ta została rozebrana w 1945 roku.

</doc>
<doc id="3313191" url="https://pl.wikipedia.org/wiki?curid=3313191" title="Agnetha Fältskog (album)">
Agnetha Fältskog (album)

Agnetha Fältskog to pierwszy solowy szwedzkojęzyczny album Agnethy Fältskog, jednej z członków zespołu ABBA. Album ukazał się w Szwecji w roku 1968 za pośrednictwem wytwórni płytowej "Cupol".
W tamtym okresie Agnetha śpiewała w swoim rodzinnym mieście Jönköping wraz z zespołem "Bengta Enghartsa". Zespół wysłał taśmę demo do wytwórni CBS Cupol jesienią 1967 roku. Producent Little Gerhard po wysłuchaniu strony B z piosenką "Jag var så kär" ("Byłam taka zakochana"), którą skomponowała sama Agnetha, postanowił zaprosić ją do Sztokholmu na nagranie piosenki w studiu nagraniowym. Agnetha przyjechała do Sztokholmu wraz ze swoim ojcem w październiku 1967 roku i nagrała piosenki: "Jag var så kär" oraz "Utan dej mitt liv går vidare" (obie autorstwa Agnethy), "Följ med mig" oraz "Slutet gott, allting gott". Pierwszym singlem, który ukazał się na rynku było "Följ med mig/Jag var så kär".
Utwory na płycie.
Strona 1:
Strona 2:

</doc>
<doc id="3313193" url="https://pl.wikipedia.org/wiki?curid=3313193" title="Rakówko (przystanek kolejowy)">
Rakówko (przystanek kolejowy)

Rakówko – zlikwidowany przystanek osobowy w Galwieciach, w gminie Gołdap, w powiecie gołdapskim w województwie warmińsko-mazurskim, w Polsce. Położona na linii kolejowej z Pobłędzia do Botkun. Linia ta została ukończona w 1923 roku Linia ta została rozebrana w 1945 roku.

</doc>
<doc id="3313197" url="https://pl.wikipedia.org/wiki?curid=3313197" title="Toyota Mirai">
Toyota Mirai

Toyota Mirai – samochód osobowy marki Toyota, z elektrycznym napędem zasilanym wodorowymi ogniwami paliwowymi, produkowany seryjnie od 2014 roku. Do tej pory powstały dwie generacje. Mirai I to sedan średniej wielkości z przednim napędem. Mirai II to duży sedan z tylnym napędem, spokrewniony z Lexusem LS, zaprojektowany na platformie GA-L z serii TNGA.
Napęd Toyoty Mirai stanowi silnik elektryczny zasilany zestawem ogniw paliwowych. Ogniwa paliwowe to generator, w którym prąd jest produkowany w reakcji wodoru z tlenem w obecności katalizatora. W jej wyniku uwalniane są elektrony, a produktem ubocznym jest woda. Mirai ma także niewielką baterię trakcyjną, w której magazynowana jest energia odzyskiwana z hamowania. Do budowy układu napędowego zastosowano elementy pełnego napędu hybrydowego Toyoty.
Toyota Mirai - 1. generacja.
Wersja produkcyjna.
Mirai to wersja produkcyjna rozwijanego od 1992 roku konceptu FCV. Nazwa "Mirai" oznacza w języku japońskim „przyszłość”. Samochód jest wyposażony w zespół akumulatorów NiMH, które przenoszą na przednią oś 154 KM (113 kW) mocy przy momencie obrotowym 335 Nm, co pozwala rozpędzić pojazd do 179 km/h, a prędkość 100 km/h osiągnąć w 9 sekund. Zasięg samochodu początkowo wynosił 480 km. 30 czerwca 2015 roku Toyota ogłosiła, że zwiększono zasięg Mirai do 502 km. Czas potrzebny na tankowanie to 3 minuty. Samochód zużywa energię odpowiadającą spalaniu 4.2 l benzyny na 100 km.
Zespół ogniw paliwowych zastosowany w Mirai osiąga maksymalną moc wyjściową 114 kW (155 KM). Ogniwa paliwowe osiągają najwyższą na świecie gęstość mocy na poziomie 3,1 kW/l (2,2 razy wyższą w porównaniu do prototypowej konstrukcji Toyoty FCHV). Kontrolowanie ilości wody na powierzchni ogniw paliwowych odbywa się przy pomocy wewnętrznego układu cyrkulacyjnego. Układ nie wymaga systemów nawilżających. Przetwornica napięcia zwiększa napięcie zasilające silnik do 650 V. Większe napięcie w systemie (czyli mniejsze prądy) pozwoliło na zmniejszenie rozmiarów silnika elektrycznego.
Nagrody.
W październiku 2015 roku Mirai został uznany za innowację dekady przez Center of Automotive Management (CAM) z siedzibą w Niemczech.
W lutym 2016 roku Toyota Mirai otrzymała pierwsze miejsce w plebiscycie Auto Lider w kategorii Innowacja techniczna.
W marcu 2016 roku na Salonie Samochodowym w Nowym Jorku Toyota Mirai otrzymała nagrodę World Car of the Year w kategorii World Green Car, wyprzedzając Toyotę Prius czwartej generacji i Chevroleta Volta.
Sprzedaż.
W Japonii Mirai jest dostępny w sprzedaży od połowy grudnia 2014 roku za 6,7 mln jenów (ok. 57400 USD). Rząd tego kraju przyznał jego nabywcom dotacje sięgające prawie ⅓ ceny auta , tj. w wysokości 2 mln jenów (19600 USD). Od października 2015 roku auto jest dostępne w Stanach Zjednoczonych, Niemczech, Danii i Wielkiej Brytanii. Pod koniec maja 2016 roku rozpoczęła się sprzedaż w Belgii. W 2016 roku Mirai trafi do salonów w Szwecji, Norwegii i Holandii. Przez pierwszy miesiąc sprzedaży w Japonii, do połowy stycznia 2015 roku, Toyota odebrała 1500 zamówień na Mirai. Firma w tym samym miesiącu zwiększyła produkcję.
W Europie Mirai zadebiutowała w październiku 2015 roku w trzech państwach - w Wielkiej Brytanii, Danii i Niemczech. Pierwsze egzemplarze trafiły do Wielkiej Brytanii 8 sierpnia, a do Belgii 10 sierpnia, skąd trafiły do krajów docelowych. Cena w Niemczech wynosi 66000 Euro + VAT, a leasing 1200 Euro miesięcznie. Toyota zaplanowała sprzedaż w Europie na 50 sztuk w 2015 roku i 100 sztuk w 2016 roku.
W Kalifornii w USA Mirai zadebiutowała 21 października 2015 roku. W lipcu amerykańska Toyota uruchomiła portal, przez który mieszkańcy Kalifornii mogą składać zamówienia. W ciągu pierwszych 10 dni złożono 600 zamówień. Do rozpoczęcia sprzedaży 21 października zebrano 2000 zamówień.
Do 2019 roku sprzedano około 10 000 egzemplarzy Toyoty Mirai 1. generacji.
Sport.
W październiku 2016 roku Toyota Mirai zwyciężyła w rajdzie e-Rallye Monte Carlo 2016, pierwszej edycji rajdu zeroemisyjnych samochodów, zorganizowanego przez Automobile Club Monaco według przepisów FIA. Zwycięstwo wywalczyli Artur Prusak oraz jego pilot Thierry Benchetrit, mistrzowie świata FIA Alternative Energies Cup 2015 i 2016.
Mirai w Polsce.
Od 20 do 25 listopada 2015 roku pokazowy egzemplarz Toyoty Mirai znajdował się w Warszawie. 21 i 22 listopada samochód był wystawiony przed hotelem Bristol na Krakowskim Przedmieściu oraz testowany przez dziennikarzy.
23 listopada auto zostało zaprezentowane podczas konferencji w Instytucie Transportu Samochodowego. ITS jest koordynatorem w Polsce europejskiego projektu HIT-2-Corridors, którego celem jest stworzenie oraz integracja europejskiej sieci infrastrukturalnej służącej wykorzystaniu wodoru jako paliwa w transporcie samochodowym. ITS zapowiedział podczas konferencji, że do 2030 roku powstanie 30 stacji tankowania wodoru w Polsce, zaś pierwsze 2 stacje w Poznaniu i Warszawie zostaną otwarte w ciągu 2 lat.
24 listopada Toyota Mirai znalazła się na stoisku Toyoty podczas targów Fleet Market 2015.
Od 31 marca do 4 kwietnia 2016 roku można było obejrzeć Toyotę Mirai podczas Salonu Samochodowego w Poznaniu.
7 maja Mirai został pokazany na Pikniku Naukowym w Warszawie.
DeLorean Mirai Concept.
Toyota Mirai zadebiutowała w USA 21 października 2015 roku, w dniu, w którym Marty McFly, bohater serii filmów "Powrót do przyszłości", trafił do przyszłości w drugiej części serii. Z tej okazji Toyota USA przygotowała koncepcyjną wersję Mirai wzorowaną na DeLoreanie, który w filmie został zamieniony na wehikuł czasu. Samochód otrzymał unoszone do góry drzwi typu gullwing, karoserię z nielakierowanej stali nierdzewnej i czarne matowe koła, atrapę filmowego licznika czasu. Bagażnik został tak przerobiony, że klapa odsuwa się do tyłu, a spod niej automatycznie wysuwa się atrapa filmowego podręcznego reaktora atomowego Mr. Fusion. Samochód został także zaprezentowany na targach SEMA w las Vegas.
Toyota Mirai - 2. generacja.
Wersja koncepcyjna.
Toyota Mirai 2. generacji w wersji koncepcyjnej została zaprezentowana po raz pierwszy na targach Tokyo Motor Show 2019. Głównym inżynierem modelu jest Yoshikazu Tanaka. Samochód jest zbudowany na platformie GA-L z serii TNGA, na której powstały modele Lexus LS oraz Lexus LC. Ma długość 4975 mm i 20-calowe koła. Na konsoli centralnej jest ekran dotykowy o przekątnej 12,3 cala.
Koncepcyjna Toyota Mirai 2. generacji otrzymała nową wersję napędu z silnikiem elektrycznym zasilanym zestawem ogniw paliwowych oraz 3 zbiorniki wodoru zamiast dwóch. Jej zasięg ma być większy o 30%.
Wersja seryjna.
Toyota Mirai 2. generacji ma zadebiutować na rynku pod koniec 2020 roku. Najpierw trafi do Japonii, USA i na wybrane europejskie rynki. W 2021 roku prawdopodobnie będzie dostępna w Polsce.

</doc>
<doc id="3313198" url="https://pl.wikipedia.org/wiki?curid=3313198" title="Zhou Yongmei">
Zhou Yongmei

Zhou Yongmei () – chińska brydżystka, World Master w kategorii Open oraz World Master w kategorii Kobiet (World MasterWBF).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:

</doc>
<doc id="3313199" url="https://pl.wikipedia.org/wiki?curid=3313199" title="Yong Mei Zhou">
Yong Mei Zhou



</doc>
<doc id="3313200" url="https://pl.wikipedia.org/wiki?curid=3313200" title="Dairo José Esalas">
Dairo José Esalas

Dairo José Esalas (ur. 27 stycznia 1974) – kolumbijski bokser, uczestnik Igrzysk Olimpijskich w Atlancie.
Kariera amatorska.
W 1995 r., Esalas zdobył srebrny medal w kategorii lekkiej podczas 1.Igrzysk Pacyfiku i Oceanii. W finale przegrał z reprezentantem Kanady Caseyem Pattonem. Podczas Igrzysk w Atlancie, Esalas startował w kategorii lekkopółśredniej. W swojej pierwszej walce przegrał z reprezentantem Seszele Gerrym Legrasem. Kolumbijczyk wystąpił na Igrzyskach, mimo iż w 1994 r. zadebiutował na ringu zawodowym.
Kariera zawodowa.
Po świetnej passie 24. wygranych z rzędu, Esalas zmierzył się z również niepokonanym Julio Díazem. Kolumbijczyk miał przewagę w początkowej fazie walki, doprowadzając nawet do liczenia Meksykanina w drugiej rundzie. W 4. rundzie Díaz znokautował rywala i po tym pojedynku przystąpił do eliminatora IBF w kategorii lekkiej. Po porażce z Díazem większość pojedynków Kolumbijczyka zakończyła się jego porażką. 24 września 2004 r., Esalas sprawił sensację, pokonując niejednogłośnie na punkty medalistę olimpijskiego z Atlanty, Terrance'a Cauthena. Ostatnią wygraną walkę stoczył 30 listopada 2007 r., również niespodziewanie pokonując byłego mistrza świata kategorii lekkopółśredniej, DeMarcusa Corleya. Karierę zakończył w 2009 r.

</doc>
<doc id="3313204" url="https://pl.wikipedia.org/wiki?curid=3313204" title="USS Oscar Austin (DDG-79)">
USS Oscar Austin (DDG-79)

USS "Oscar Austin" (DDG-79) – niszczyciel typu Arleigh Burke w służbie United States Navy. Okręt jest obecnie częścią Grupy uderzeniowej Numer 10 lotniskowca USS Harry S. Truman (CVN-75). "Oscar Austin" jest nazwany na cześć kaprala Oscara P. Austina, z Korpusu Piechoty Morskiej Stanów Zjednoczonych, który otrzymał Medal Honoru za oddanie życia w obronie rannego kolegi na polu walki w Wietnamie. Jego matka Mildred Austin brała udział w uroczystości wejścia do służby okrętu.
Historia.
Pierwsze zadanie bojowe okręt otrzymał pod koniec 2002 roku co zaowocowało jego udziałem w Operacji "Iraqi Freedom". Następnie we wrześniu 2005 okręt ponownie wziął udział w tej operacji z której powrócił w marcu 2006.
W roku 2007 "Oscar Austin" był w składzie 26 Eskadry Niszczycieli.
W roku 2008 okręt był pierwszym okrętem wojennym wyposażonym w bezzałogowego Drona Scan Eagle zbudowanego i sterowanego przez firmę Insitu Inc.
W czerwcu 2014 okręt wziął udział w 70. rocznicy lądowania aliantów w Normandii na plaży Utah.
W lipcu 2014 okręt brał udział w ćwiczeniach BALTOPS na Bałtyku i odwiedził kilka portów Bałtyckich min. Gdynię, Talin, Kilonię, Kłajpedę, Rygę po czym w czasie powrotu do bazy przeprowadził ćwiczenia człowiek za burtą.
W Fikcji i Literaturze.
USS "Oscar Austin" występuje w filmie z 2011 r. pod tytułem "Thunder in the Morning Calm" który powstał na podstawie noweli o tym samym tytule.
Opis.
 Konstrukcja okrętu uwzględnia doświadczenia zdobyte przez Royal Navy podczas wojny o Falklandy w 1982. Okręt zaprojektowano z wykorzystaniem morskiego odpowiednika technologii „stealth” które to rozwiązania zwiększają szanse skutecznej obrony przed atakiem przeciwokrętowych pocisków rakietowych. Kadłub wykonano całkowicie ze stali z uwagi na doświadczenia konfliktu falklandzkiego, kiedy to aluminiowa konstrukcja brytyjskich jednostek okazała się nie być odporna na wysokie temperatury podczas pożarów.
USS "Oscar Austin" jest pierwszym okrętem serii Flight IIA w typie niszczycieli "Arleigh Burke". W porównaniu do wcześniejszych okrętów jest o 1.4 m dłuższy, ma o 900 ton większą wyporność i 6 wyrzutni pionowych VLS więcej. Ma również dwa hangary na helikoptery SH-60 Seahawk. Aby zapobiec zakłóceniom radaru przez nadbudówkę rufową tylna część paneli systemu SPY-1D jest umiejscowiona o jeden pokład wyżej.
"Oscar Austin" jest jednym z dwóch niszczycieli pod typu Flight IIA który używa starszego 5 calowego morskiego działa, innym jest USS Roosevelt (DDG-80). Nie może ono używać niektórych zaawansowanych amunicji które wymagają dłuższego 5 calowego działa które jest zamontowane na USS Winston S. Churchill (DDG-81) i późniejszych okrętach typu "Arleigh Burke".
Aby zredukować koszty została zdjęta wyrzutnia rakiet Harpoon.
Godło okrętu.
Ciemnoniebieski i złoty kolor są tradycyjnymi kolorami Marynarki. Czerwony jest symbolem męstwa i poświęcenia a biały oznacza integralność i czystość celu. Odwrócona gwiazda jest symbolem Medalu Honoru pośmiertnie nadanemu kapralowi Korpusu Piechoty Morskiej Stanów Zjednoczonych Oscarowi P. Austinowi za jego nadzwyczajne poświęcenie się i heroizm kiedy rzucił się pomiędzy granat a rannego żołnierza Korpusu Piechoty Morskiej w wyniku czego otrzymał śmiertelną ranę.
Kolor biały kuli i niebieski gwiazdy są kolorami Baretki odznaczenia Medalu Honoru. Biała kula i kotwica odnoszą się do pieczęci Korpusu Piechoty Morskiej i reprezentują globalną misję Marynarki. Płomienie nawiązują do terenu pod ogniem nieprzyjaciela na którym kapral Austin oddał swoje życie aby pomóc swoim rannym towarzyszom.
Każdy ząb na trójzębie przedstawia osobne wojenne środowisko: powietrze, nawodne i podwodne. Oba są skrzyżowane aby przedstawić wiele zdolności bojowych okrętu. Łodygi Ryżu przypominają Wietnam gdzie kapral Austin służył, orzeł jest narodowym symbolem USA i symbolizuje wolność i zasady dla których oddał swoje życie.
Skrzyżowane miecze Marynarki i Korpusu Piechoty Morskiej reprezentują współpracę i siłę. Miecz Korpusu Piechoty Morskiej upamiętnia służbę kaprala Austina w tej jednostce jako żołnierza którego odwaga i galanteria w obliczu pewnej śmierci stała się przykładem najwyższych standardów w Korpusie Piechoty Morskiej i Marynarce Wojennej Stanów Zjednoczonych.

</doc>
<doc id="3313205" url="https://pl.wikipedia.org/wiki?curid=3313205" title="José María Miró">
José María Miró

José María Joaquín Pedro Miró Trepat (kat. "Josep Maria Miró i Trepat"; ur. 15 lub 18 września 1872 w Montevideo, zm. 16 czerwca 1946 w Madrycie) – hiszpański działacz sportowy, polityk, uczestnik igrzysk olimpijskich. Posiadał też obywatelstwo urugwajskie.
Życiorys.
Urodził się w Montevideo, gdzie ochrzczono go 24 grudnia 1872 roku. Był synem Juana Miró Murtró i Teresy Trepat Peix, obydwoje z pochodzenia byli Katalończykami. Jego rodzina wyemigrowała ponownie do Hiszpanii (do Barcelony), gdzie José María studiował prawo. Pracował w rodzinnej firmie związanej z budownictwem ("Compañía Miró Trepat", założona w 1835 roku przez jego dziadka).
W październiku 1900 roku założył wraz z kilkoma osobami Sociedad Española de Football – czyli obecny RCD Espanyol. W 1902 roku został prezydentem tego klubu (był następcą Àngela Rodrígueza Ruiza). Pod koniec 1905 roku został wiceprezydentem "Asociación de Clubs de Football de Barcelona".
W grudniu 1905 roku zachorował na gruźlicę. Na pewien czas zawiesił swoją działalność sportową i poddał się leczeniu. W lutym 1906 roku był już wiceprzewodniczącym lokalnej federacji strzeleckiej, jednak niebawem zrezygnował z funkcji prezydenta Sociedad Española de Football; była to jedna z przyczyn zamknięcia tego klubu na trzy lata. W połowie 1907 roku, kiedy był już zdrowy, przeniósł się do Sewilli. Cztery lata później wybrano go na przewodniczącego federacji strzeleckiej Kadyksu. W latach 1912–1914 był prezydentem klubu piłkarskiego z Sewilli.
Brał udział tylko w jednych igrzyskach olimpijskich – miały one miejsce w Antwerpii w 1920 roku. Jego nazwisko widnieje w wynikach dwóch konkurencji, obydwu drużynowych. Najwyższe miejsce (6. pozycja) zajął w drużynowym strzelaniu z pistoletu szybkostrzelnego. Niektóre źródła podają, że w zawodach tych uczestniczył Antonio Micó (zamiast Miró). W rzeczywistości Miró zastąpił Micó, który zrezygnował ze względu na chorobę dziecka. Miró był jedynym strzelcem hiszpańskim na tych igrzyskach, który był cywilem (pozostali byli zawodowymi żołnierzami).
W 1927 roku wybrano go do pełnienia funkcji wiceprezydenta Madrytu, otrzymał też mandat radnego tego miasta.
Był żonaty z Montserrat Barbany, z którą miał czworo dzieci (Teresa, José, Laureano i Luis). Laureano i Luis zginęli w wojnie domowej. W wyniku tej wojny śmierć poniósł też jego wnuk Joaquín Lopetedi Miró oraz przyjaciel Antonio Bonilla, uczestnik zawodów olimpijskich w 1920 roku. José María Miró zmarł tuż po II wojnie światowej.

</doc>
<doc id="3313207" url="https://pl.wikipedia.org/wiki?curid=3313207" title="Arturo Soto">
Arturo Soto

Arturo David Soto Aliaga – peruwiański zapaśnik walczący w stylu wolnym. Zajął dziesiąte miejsce na mistrzostwach panamerykańskich w 2011. Brązowy medalista igrzysk Ameryki Południowej w 2010 roku.

</doc>
<doc id="3313209" url="https://pl.wikipedia.org/wiki?curid=3313209" title="Reguły sztuki">
Reguły sztuki

Reguły sztuki (ang. "Art Heist") – hiszpańsko-amerykański film dramatyczny z gatunku thriller z 2004 roku w reżyserii Bryana Goeresa. Wyprodukowana przez Sony Pictures Television International.
Premiera filmu miała miejsce 13 lipca 2004 roku w Hiszpanii.
Opis fabuły.
Sandra Walker (Ellen Pompeo) jedzie do Barcelony, aby rozwiązać zagadkę kradzieży obrazu. Śledztwo prowadzi ją do rosyjskiego mafiosa. Do akcji wkracza policjant Bruce (William Baldwin), mąż Sandry, z którym jest w separacji. Odkrywa on, że ktoś usiłuje wrobić w przestępstwo jego byłą partnerkę. Razem muszą rozwikłać sprawę.
Produkcja.
Zdjęcia do filmu kręcono w Barcelonie w Hiszpanii, a okres zdjęciowy trwał od 14 lipca do 11 sierpnia 2003 roku.
Obsada.
Źródło: Filmweb
i inni

</doc>
<doc id="3313210" url="https://pl.wikipedia.org/wiki?curid=3313210" title="Droga magistralna M6 (Rosja)">
Droga magistralna M6 (Rosja)



</doc>
<doc id="3313214" url="https://pl.wikipedia.org/wiki?curid=3313214" title="Makabi Suwałki">
Makabi Suwałki

Makabi Suwałki – największy klub żydowski w Suwałkach. Klub posiadał wiele sekcji (m.in. piłka nożna, koszykówka, siatkówka, lekkoatletyka, pływanie, tenis stołowy, boks). Klub został rozwiązany wraz z wybuchem II wojny światowej.
Historia.
Makabi powstało w 1924 roku na bazie upadającej drużyny Amatorów Suwałki. Założycielem drużyny i pierwszym prezesem był Yeshayah Kershkovski, który również zakładał drużynę Amatorów. W skład zarządu wchodzili także : Abraham Koyfman, Lejb Lifshits, Abraham Tsharko, Yosl Solnitski, Henekh Klatshkovski i Ruben Pekarski. Makabi posiadało dobrze wyposażoną salę gimnastyczną, salę konferencyjną.
Skład drużyny w roku 1929 : Motl Kratshinski, David Fink, Yosl Zeligman, Avraham Koyfman, Shimon Oshinski, Nisan Abramski, David Raykh, Avraham Fink, Yeshayah Kershkovski, Shimon Fink, Shlomoh Shtaynberg, Leyb Halender.
W roku 1936 Makabi przeżyło kryzys, w wyniku pewnych kłótni część zawodników i działaczy opuściła klub i dołączyła do nowego klubu Ha-kadur Suwałki. 
W sekcji bokserskiej w roku 1928 występowali: (trener) Avraham Koyfman, Shlomoh Shtaynberg, Leyb Lifshits, Meir Yogel, Yosl Zeligman, Avraham Murzshinski, David Raykh, Leyb Pinkovski, Avraham Fink, David Fink. Bracia Fink startowali także w dyscyplinach lekkoatletycznych.
Piłka nożna.
Klub był jedynym reprezentantem Suwałk w rozgrywkach A klasy. Drużyna wystąpiła 5 razy w klasie A Białostockiego OZPN.

</doc>
<doc id="3313224" url="https://pl.wikipedia.org/wiki?curid=3313224" title="Liu Yi Qian">
Liu Yi Qian



</doc>
<doc id="3313226" url="https://pl.wikipedia.org/wiki?curid=3313226" title="Chris Algieri">
Chris Algieri

Christopher Mark Algieri (ur. 2 marca 1984 w Nowym Jorku) – amerykański bokser, były mistrz świata WBO w kategorii lekkopółśredniej.
Kariera zawodowa.
Jako zawodowiec 3 kwietnia 2008 r., mając za sobą wiele sukcesów w Kick-Boxingu. Do końca 2013 r., Algieri wygrał wszystkie 18. walk, pokonując m.in. byłego pretendenta Mike'a Arnaoutisa. 14 lutego 2014 r., Algieri zmierzył się z rodakiem Emmanuelem Taylorem. Po bardzo wyrównanej i zaciętej walce, Algieri zwyciężył jednogłośnie na punkty (98-92, 97-93, 97-93). Dzięki tej wygranej, Amerykanin otrzymał ofertę walki o mistrzostwo świata WBO w kategorii lekkopółśredniej. Do jego walki z Rusłanem Prowodnikowem doszło 14 czerwca 2014 r. Rosjanin już w pierwszej rundzie posłał rywala dwukrotnie na deski, wygrywając rundę aż trzema punktami. W kolejnych rundach Algieri odrabiał straty i o wszystkim zdecydowali sędziowie. Dwóch sędziów wskazało wygraną Amerykanina w stosunku punktowym: 114-112 a trzeci sędzia widział wygraną Rosjanina, punktując 109-117. Opinie ekspertów były podzielone, ale statystyki potwierdziły, że Algieri był w tej walce bardziej aktywny jak i skuteczny, doprowadzając do celu 288 ciosów przy 205 Prowodnikowa. Niedługo po walce, Algieri dostał ofertę walki o pas WBO w kategorii półśredniej z Mannym Pacquiao. Do pojedynku doszło 23 listopada 2014 r. Pacquiao zupełnie zdominował rywala, wygrywając każdą rundę. Algieri był liczony w tej walce aż sześciokrotnie.

</doc>
<doc id="3313227" url="https://pl.wikipedia.org/wiki?curid=3313227" title="Bronisław Polityński">
Bronisław Polityński

Bronisław Bolesław Polityński (ur. 3 października 1884 w Zagórzu, zm. 3 listopada 1977) – major piechoty Wojska Polskiego, urzędnik, starosta.
Życiorys.
Bronisław Polityński urodził się 3 października 1884 w Zagórzu. Był synem wdowca Bolesława Polityńskiego (1832-1888, powstaniec styczniowy z 1863) i Franciszki Dębowskiej (gospodyni, młynarka). Jego bratem był Bolesław Zygmunt, ciotką była Maria Dębowska, po mężu Krzyżanowska, a kuzynem Julian Krzyżanowski.
W 1906 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Michał Drwięga, Marian Placzek, Michał Stepek, Ryszard Zacharski, Tadeusz Zaleski). Ukończył studia na Wydziale Prawa Uniwersytetu Lwowskiego. Uzyskał dyplom magistra. Przed 1914 przystąpił do gniazda Polskiego Towarzystwa Gimnastycznego „Sokół” w Zagórzu
Podczas I wojny światowej został zmobilizowany do C. K. Armii i przydzielony do służby w szeregach 45 pułku piechoty (przed wojną stacjonującego w Sanoku). W rezerwie piechoty został mianowany porucznikiem z dniem 1 lipca 1915. W 1915 chory przebywał w Szpitalu Garnizonowym Nr 8 w Przemyślu. Został awansowany na stopień nadporucznika z dniem 1 sierpnia 1917. Do 1918 był oficerem rezerwy 45 pułku piechoty.
W listopadzie 1917 w prasie austriackiej szeroko opisywano rzekomo nieludzkie traktowanie niemieckich żołnierzy pochodzących z Dolnej Austrii, którzy zostali przeniesieni w liczbie około 400 z 84 pułku piechoty do 45 pułku piechoty w Przemyślu, a w szczególności relacjonowano wypadki w szeregach stacjonującego w Siedmiogrodzie batalionu marszowego, gdzie dowódca kompanii por. Polityński miał wielokrotnie policzkować niemieckich żołnierzy.
Po odzyskaniu przez Polskę niepodległości 16 listopada 1918 w Sanoku wstąpił do Wojska Polskiego i służył do 11 stycznia 1919. Ponownie wstąpił w szeregi WP 20 grudnia 1919 w Smolewiczach. Od tego czasu był dowódcą kompanii w 79 pułku piechoty. Brał udział w wojnie polsko-bolszewickiej 1919-1920. Od 10 września 1920 do 1 stycznia 1923 dowodził batalionem w 79 pułku piechoty, po wojnie garnizonującym w Słonimiu. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 187. lokatą w korpusie oficerów piechoty, a według ówczesnego źródła wojskowego jego oddziałem macierzystym był 78 pułk piechoty w Baranowiczach. W lipcu tego roku został zatwierdzony na stanowisku dowódcy batalionu sztabowego. Po przeniesieniu do 50 pułku piechoty w Kowlu od 1 stycznia 1923 do 1 lipca 1927 sprawował stanowisko dowódcy III batalionu, detaszowanego w Sarnach. 28 stycznia 1925 dowódca Okręgu Korpusu Nr II, generał dywizji Jan Romer udzielił mu pochwały za „celowe zorganizowanie przygotowań mobilizacyjnych”. W maju 1927 został zwolniony z zajmowanego stanowiska i oddany do dyspozycji dowódcy Okręgu Korpusu Nr II. Następnie został przeniesiony do 65 pułku piechoty w Grudziądzu, gdzie od 1 lipca 1927 do 1 października 1929 był komendantem składnicy wojennej w Inowrocławiu. Według stanu z 1928 figurował jako komendant kadry batalionu zapasowego 65 p.p. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr VIII, a z dniem 30 września tego roku przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Łańcut. Posiadał przydział do Oficerskiej Kadry Okręgowej Nr X. Był wówczas „przewidziany do użycia w czasie wojny”.
Sprawował urząd starosty powiatu łańcuckiego. W 1930 był pracownikiem starostwa powiatowego w Łańcucie. W latach 30. pracował jako urzędnik w starostwie powiatu sanockiego. W tym czasie był delegatem obwodu powiatowego Ligi Obrony Powietrznej i Przeciwgazowej.
Przed 1939 był członkiem sanockiego gniazda Polskiego Towarzystwa Gimnastycznego „Sokół”. W sierpniu 1939 pełnił stanowisko komendanta gmachu starostwa powiatu sanockiego i w tym czasie został przedstawiony do odznaczenia Srebrnym Krzyżem Zasługi przez wizytującego rejon premiera RP, Felicjana Sławoj Składkowskiego.
Po wybuchu II wojny światowej w trakcie kampanii wrześniowej został zmobilizowany do Batalionu „Sanok” Obrony Narodowej. Według własnej relacji we wrześniu 1939 wstąpił do nadrzędnej nad powyższym Batalionem 3 Brygady Górskiej Strzelców, dowodzonej przez płk. Jana Kotowicza. Później przedostał się na Węgry, gdzie został internowany. Przebywał od 23 września do 31 marca 1940 w obozie w Győr, potem przez sześć tygodni w Léva, później w Kiskunlacháza, a następnie od 24 lipca 1944 do 2 stycznia 1945 w Zalacsány i w Fertőszentmiklós. Od 3 stycznia 1945 przebywał w Oflagu IIIA Genshagen pod Berlinem (numer jeniecki 176 687). Tam po wkroczeniu Armii Czerwonej od południa pod Berlin odzyskał wolność 21 lub 23 kwietnia 1945. W wymienionych obozach dla żołnierzy polskich pełnił obowiązki oficera oświatowego.
Około 8–9 maja 1945 powrócił do Polski. Do 3 września 1945 przebywał na rekonwalescencji w Sanoku. 1 czerwca 1945 został zrehabilitowany w Krakowie. Od 3 września 1945 do 1 lipca 1948 jako pracownik umysłowy był zatrudniony w przedsiębiorstwach i instytucjach państwowych. Od 4 września 1945 do 15 czerwca 1946 był sprzedawcą w Państwowym Monopolu Spirytusowym w Lesku. Od 15 czerwca do 1 grudnia 1946 był sekretarzem w Państwowym Przedsiębiorstwie Traktorów i Maszyn Rolniczych. Od 16 grudnia 1946 do 31 sierpnia 1950 był nauczycielem w Państwowym Liceum Rolniczym w Dąbrówce Polskiej pod Sanokiem. Od 1 września 1950 do 30 listopada 1951 przy Lidze Przyjaciół Żołnierza Oddział Sanok pełnił funkcję kierownika administracyjnego odbudowy Domu Żołnierza w Sanoku. Od 14 lutego 1952 do 31 stycznia 1955 był pracownikiem umysłowym w Rejonie Eksploatacji Dróg Publicznych w Sanoku. Od 1 lutego do 31 marca 1955 był pracownikiem umysłowym w Wojewódzkim Przedsiębiorstwie Hurtu Spożywczego w Sanoku. Od 1 kwietnia 1955 do 3 lipca 1958 był pracownikiem umysłowym w Prezydium Miejskiej Rady Narodowej w Sanoku. Od 1 lipca 1958 przebywał na rencie starczej.
W 1946 zaangażował się w próbę reaktywacji Towarzystwa Gimnastycznego „Sokół” w Sanoku. Był jednym z założycieli stowarzyszenia „Towarzystwo Domu Żołnierza Polskiego w Sanoku”, zarejestrowanego 12 marca 1946. od 1946 należał do komitetu sklepowego PSS w Sanoku Od 4 czerwca 1948 był członkiem Związku Zawodowego Pracowników Państwowych i Społecznych przy Prezydium MRN w Sanoku. W listopadzie 1956 został wybrany członkiem obwodowej komisji wyborczej nr 2 w Sanoku. W późniejszych został też członkiem Związku Bojowników o Wolność i Demokrację w Sanoku.
W okresie PRL był bezpartyjny. W Sanoku zamieszkiwał przy ulicy Emilii Plater 2. Czasowo też mieszkał w Katowicach przy ul. Brzozowej.
Z żoną Bronisławą z domu Albert miał syna Mieczysława (ur. 1913, urzędnik prywatny, od 25 marca 1940 żonaty z Janiną Kirklewską, aresztowany przez Niemców 27 maja 1940 i osadzony w obozie Auschwitz-Birkenau), córki Zofię Bronisławę (ur. 1915, od 1937 zamężna z Michałem Dietrichem), Stefanię Kazimierę (ur. 1917, od 1938 zamężna z Tadeuszem Borczykiem). Zmarł 3 listopada 1977 i został pochowany na Cmentarzu Bonifratrów w Katowicach. Obok została pochowana Stefania Jurek z domu Polityńska (1917-2010).
Ordery i odznaczenia.
polskie
austro-węgierskie

</doc>
<doc id="3313232" url="https://pl.wikipedia.org/wiki?curid=3313232" title="Lista dróg regionalnych w Rosji">
Lista dróg regionalnych w Rosji

Drogi regionalne, drogi znaczenia regionalnego w Rosji (ros. Автомобильные дороги России регионального значения) – drogi publiczne stanowiące własność podmiotów Federacji Rosyjskiej i finansowane z ich budżetów. Drogi regionalne są oznaczane pod postacią liter cyrylicy Р, А, К (łacińskie "R", "A", "K") oraz numeru.
Oprócz litery i numeru musi również występować kod podmiotu federalnego (dwie pierwsze cyfry) pochodzący z systemu (ros. Общероссийский классификатор объектов административно-территориального деления) będącego rejestrem jednostek administracyjnych kraju. Na przykład droga regionalna relacji Kazań — Perm znajdująca się w obrębie obwodu kirowskiego posiada numer 33Р-001, z czego liczba 33 jest oznaczeniem obwodu w systemie OKATO.

</doc>
<doc id="3313237" url="https://pl.wikipedia.org/wiki?curid=3313237" title="Prześladowanie polskiego Kościoła katolickiego w czasie okupacji niemieckiej">
Prześladowanie polskiego Kościoła katolickiego w czasie okupacji niemieckiej

Prześladowanie polskiego Kościoła katolickiego w czasie okupacji niemieckiej – zamierzone, czynne i ustawiczne działania okupantów niemieckich od 1 września 1939 na ziemiach polskich, mające na celu fizyczną eksterminację Kościoła katolickiego, zarówno duchowieństwa, jak i wiernych świeckich. Działania te przebiegały w ramach programu Intelligenzaktion, którego celem było wyniszczenie polskich elit na ziemiach włączonych do III Rzeszy.
Kościół katolicki w Polsce, uważany za część elit inteligencji polskiej, był brutalnie prześladowany przez nazistów podczas niemieckiej okupacji w latach 1939–1945. Represje były najdotkliwsze na terenach zaanektowanych przez nazistowskie Niemcy, gdzie świątynie były systematycznie zamykane, a większość kleru zamordowana, uwięziona lub deportowana. Z całego terenu przedwojennej Polski co najmniej 1811 duchownych, zarówno diecezjalnych, jak i zakonnych, zginęło w niemieckich obozach koncentracyjnych. Szacuje się, iż 3000 prezbiterów polskich zostało zabitych w czasie II wojny światowej. Setki kościołów i klasztorów zostało skonfiskowanych, zamkniętych lub zdewastowanych. W tym okresie bezpowrotnie zaginęły dzieła sztuki sakralnej. Nienawiść w stosunku do kleru jako przywódców lokalnych społeczności wynikała też z ogólnego planu rozprawienia się z kulturą polską. W germanizacyjnych planach Hitlera nie było miejsca dla chrześcijaństwa.
Tło.
Katolicyzm miał w Polsce prawie tysiącletnią historię. Brytyjski historyk Richard Evans napisał, iż Kościół katolicki był instytucją, która „bardziej niż wszystkie inne przyczyniła się do zachowania polskiej tożsamości na przestrzeni wieków”. Do 1939 około 65 procent Polaków wyznawało katolicyzm. Inwazja nazistowskich Niemiec na w przeważającej części katolicką Polskę dała początek II wojnie światowej. Wielka Brytania i Francja wypowiedziały III Rzeszy wojnę, zaś Związek Radziecki zagarnął wschodnią część kraju, zgodnie z ustaleniami wcześniej podpisanego paktu Ribbentrop-Mołotow. Kościół katolicki w Polsce stanął przed wyzwaniem dekad prześladowań zarówno z ręki nazistów niemieckich, jak i komunistów radzieckich.
Niemcy najechały Polskę od zachodu 1 września 1939. Data ta stała się początkiem brutalnej okupacji. Zgodnie z rasistowską ideologią nazistów oznaczono Żydów jako przeznaczonych na eksterminację, zaś Polaków, w przeważającej części katolików, uznano za rasę niższą. Żydów gromadzono w gettach i zaczęto eksterminować w obozach koncentracyjnych. Wobec inteligencji polskiej, nie wyłączając duchowieństwa i urzędników, rozpoczęto kampanię terroru, również oni zostali przeznaczeni do eksterminacji. Szeroko stosowano wysyłkę do pracy przymusowej. Armia Czerwona najechała Polskę od wschodu 17 września 1939. Również władze radzieckie odpowiedzialne są za represje wobec katolików i ich duchowieństwa. Szczególnie to ostatnie uważane było za „wrogą klasę”. W czerwcu 1941 Rzesza rozpoczęła Operację Barbarossa, łamiąc pakt o nieagresji, zajmując pozostałą część terenów przedwojennej Rzeczypospolitej, które we wrześniu 1939 zagarnął ZSRR. Norman Davies napisał:
Nazistowski plan wobec Polski zakładał wyniszczenie narodu polskiego. Pociągało to za sobą wystąpienie przeciwko polskiemu Kościołowi, szczególnie na terytoriach przyłączonych do Rzeszy. Zdaniem Iana Kershawa, autora biografii Adolfa Hitlera, w jego planie germanizacyjnym dla Europy Wschodniej nie było miejsca dla Kościoła katolickiego. Ludzie Kościoła stanowili w historii narodu polskiego ogromną siłę w walce z obcymi najeźdźcami. Ideologia nazistowska była wroga w stosunku do chrześcijaństwa. Prywatnym sekretarzem Hitlera był wrogo nastawiony do chrześcijaństwa Martin Bormann, również jeden z najważniejszych ideologów niemieckiego nazizmu, późniejszy minister Rzeszy do spraw okupowanych terytoriów wschodnich, Alfred Rosenberg był jawnym wrogiem Kościoła. Rosenberg w swoim wydanym w 1930 "Der Mythus des 20. Jahrhunderts" napisał, że największymi wrogami Niemców są rosyjscy Tatarzy i Semici. Do tych ostatnich zaliczył chrześcijan, szczególnie katolików.
Podział terytorium polskiego.
Wojskowa kontrola nad terenami zajętego państwa polskiego trwała do 25 października 1939. Następnie Rzesza wchłonęła terytoria bezpośrednio przylegające do Niemiec przed wojną: Prusy Zachodnie, Poznań, Górny Śląsk i Wolne Miasto Gdańsk. Na pozostałym terytorium zagarniętej Polski utworzono Generalne Gubernatorstwo, państwo policyjne, nad którym kontrolę sprawowało SS. Generalnym gubernatorem był Hans Frank. Generalne Gubernatorstwo, jak napisał Davies, stało się „bezprawnym laboratorium nazistowskiej ideologii rasistowskiej”. W Generalnym Gubernatorstwie sytuacja Kościoła była lepsza niż na terenach wcielonych do Rzeszy.
Prześladowania.
Nazistowski terror był dużo bardziej dotkliwy i długotrwały w Polsce niż w jakimkolwiek innym kraju europejskim. Po inwazji w 1939 w życie weszły prawa skazujące na zagładę polskich Żydów oraz prześladowanie z zagładą włącznie elit polskich, nie wyłączając przywódców religijnych. Specjalne jednostki SS zajmowały się wyłapywaniem tych Polaków, którzy mogli być podejrzewani o stawianie oporu: duchownych, urzędników i rzemieślników.
Między majem a lipcem 1940 okupanci niemieccy przeprowadzili na terytorium Generalnego Gubernatorstwa tzw. Nadzwyczajną Akcję Pacyfikacyjną, potocznie nazywaną Akcją AB. Była ona kontynuacją akcji Intelligenzaktion zmierzającej do likwidacji elit politycznych i intelektualnych. Wśród zamordowanych wówczas osób było wielu duchownych i osób zakonnych. Między 1939 a 1945 około 3000 polskich duchownych katolickich straciło życie, co stanowiło 18 procent liczby wszystkich duchownych według danych sprzed niemieckiej i rosyjskiej okupacji. 1992 duchownych zginęło w obozach koncentracyjnych. 16 listopada 1940 Radio Watykańskie podało:
Terytoria wcielone.
Najostrzejszą politykę przeciwko Kościołowi katolickiemu prowadzili naziści na terenach wcielonych do Rzeszy. Na szeroką skalę prowadzono akcję rozmontowywania Kościoła: aresztowano przełożonych i urzędników Kościoła, wydalano osoby duchowne, zamykano świątynie i klasztory. Wiele osób duchownych zamordowano. Tereny przyłączone do Rzeszy leżały na obszarze katolickich diecezji poznańsko-gnieźnińskiej, chełmińskiej, katowickiej oraz włocławskiej oraz po części diecezji: częstochowskiej, kieleckiej, krakowskiej, łomżyńskiej, łódzkiej, płockiej i warszawskiej. Ludność je zamieszkująca została przeznaczona do zgermanizowania. Polski Kościół katolicki miał zostać wyeliminowany, chociaż pozwolono na działalność duchowieństwa i wiernych niemieckojęzycznych i na swobodne osiedlanie się katolików z Rzeszy.
Dla Hitlera Polska stała się terenem do skolonizowania przez element niemiecki. W rozumieniu ideologii nazistowskiej niżsi kulturowo Polacy mieli zostawić przestrzeń dla rasy panów. Zaraz po zajęciu Polski Heinrich Himmler otrzymał urząd komisarza Rzeszy dla wzmocnienia rasy niemieckiej. Germanizacja na szeroką skalę rozpoczęła się w grudniu 1939 wywózką mężczyzn, kobiet i dzieci. Namiestnik Rzeszy w Kraju Warty Arthur Greiser, zachęcany przez wysokich dygnitarzy zza Odry – Reinharda Heydricha i Martina Bormanna – rozpoczął atak na Kościół. Skonfiskowano własność i fundusze, rozwiązano organizacje kościelne. Według Evansa: „liczni duchowni, zakonnicy, pracownicy administracji kościelnej i urzędnicy zostali aresztowani, deportowani do Generalnej Guberni lub wywiezieni do obozów koncentracyjnych na terenie Rzeszy, albo nawet rozstrzelani. W sumie około 1700 polskich duchownych wysłano do Dachau. Połowa z nich nie przeżyła uwięzienia”. Szef administracji August Friedrich Jäger już wcześniej czynił starania, by doprowadzić do zarażenia narodowym socjalizmem członków Kościoła protestanckiego w Prusach. W Polsce Jäger zyskał przydomek „Kirchen-Jäger” (niem. łowczy kościoła), ze względu na swoją zaciekłą wrogość w stosunku do Kościoła. Jak napisał Evans: „Pod koniec 1941 polskojęzyczny Kościół katolicki został skutecznie wyjęty spod prawa w Kraju Warty. Germanizacją objęto w większym lub mniejszym stopniu także inne terytoria, pomimo encykliki wydanej przez papieża już 27 października 1939, w której wypowiedział się on przeciwko prześladowaniom.
W Prusach Zachodnich 460 polskich duchownych zostało aresztowanych, na ogólną liczbę 690 pracujących na tamtych terenach przed wybuchem wojny. Tylko 20 polskich duchownych pozostawało na swoich placówkach w 1940. Z 460 aresztowanych 214 zamordowano, pozostałych wywieziono do Generalnej Guberni. W diecezji włocławskiej zabito 49,2% duchowieństwa, w chełmińskiej 47,8, w łódzkiej 36,8, w poznańskiej 31,1. W archidiecezji warszawskiej Niemcy zabili 212 duchownych, w wileńskiej 92, lwowskiej 81, krakowskiej 30, kieleckiej 13. Ciężki los dotknął również zakonnice: 400 sióstr zostało internowanych w bojanowskim obozie koncentracyjnym. Wielu seminarzystów i osób zakonnych zostało przymuszonych do katorżniczej pracy. W Poznaniu pozostawiono czynne tylko dwa kościoły, w Łodzi cztery.
Prześladowania dotknęły hierarchię kościelną. Niektórych biskupów przymuszono do ustąpienia, innych aresztowano lub nawet zamordowano. Do obozów koncentracyjnych trafili biskupi: Marian Leon Fulman, Władysław Goral, Michał Kozal, Antoni Julian Nowowiejski i Leon Wetmański. Duchownych wysyłano do obozów w: Sachsenhausen, Dachau, Soldau i Auschwitz-Birkenau.
W Katowicach Niemcy początkowo tolerowali bpa Stanisława Adamskiego. W 1941 deportowano go jednak do Generalnego Gubernatorstwa. W czasie powstania warszawskiego bp Adamski był jedynym biskupem, który pełnił posługę duszpasterską wśród powstańców.
Sprawozdanie kardynała Hlonda.
Zaraz po inwazji prymas kard. August Hlond przedstawił Stolicy Świętej sprawozdanie o sytuacji prześladowanego Kościoła w Polsce. Napisał o konfiskatach majątku i nadużyciach w stosunku do kleru i osób konsekrowanych na terenie archidiecezji gnieźnieńskiej:
Ograniczono godziny otwarcia kościołów, które mają jeszcze swoich księży do niedzielnych poranków między 9 a 11. Dopuszczone zostały kazania tylko w języku niemieckim. Zakazano polskich pieśni. Usunięto krucyfiksy ze szkół i zakazano nauki katechizmu. Rozwiązano Akcję Katolicką i katolickie dzieła miłosierdzia, jak Stowarzyszenie św. Wincentego a Paulo, konfiskując ich fundusze. Zburzono kaplice i usunięto figury z miejsc publicznych.
Kard. Hlond informował, iż duchowni w archidiecezji poznańskiej znieśli podobne prześladowania jak w diecezji gnieźnieńskiej. Liczni zostali rozstrzelani, wywiezieni, uwięzieni lub słuch po nich zaginął. Naziści niemieccy zamknęli w Poznaniu: Narodowe Centrum Akcji Katolickiej, rozwiązali Papieskie Stowarzyszenie Krzewienia Wiary, Stowarzyszenie Kobiet Katolickich i katolickie bractwa młodzieży. Zamknięto katolickie media i zakazano istnienia jakichkolwiek organizacji kościelnych. Prezesi Akcji Katolickiej zostali uwięzieni. Prezes Akcji Katolickiej Młodzieży Edward Potworowski został rozstrzelany na rynku w Gostyniu. Przewodnicząca żeńskiej sekcji młodzieżowej została wydalona do Generalnej Guberni. Gestapo skonfiskowało archiwa kurii i sądu metropolitalnego. Pałac arcybiskupi zajęło wojsko. Zamknięto katedrę poznańską. W budynku seminaryjnym urządzono szkołę policyjną. Zatrzymywaną po mszach świętych polską młodzież wywożono do Rzeszy.
Kard. Hlond informował, iż w diecezji chełmińskiej, której obszar wcielono do Rzeszy, prawie całkowicie zamarło życie religijne. Katedrę zamieniono na garaż, niszcząc zabytkową figurę Matki Bożej. Splądrowano również rezydencję biskupa. Torturowano zarówno osoby duchowne, jak i katolików świeckich, przejmując własność kościelną. Z 650 duchownych zostało 20. Pozostałych uwięziono, deportowano lub przymuszono do katorżniczej pracy, szereg z nich przypłaciło to życiem:
Prymas informował o podobnych aktach przemocy i terroru w diecezjach katowickiej, łódzkiej oraz włocławskiej, których tereny również zostały wcielone do Rzeszy. W końcowej części raportu dla papieża Piusa XII kard. Hlond napisał:
Duchowieństwo polskie podczas okupacji.
Osiemdziesiąt procent duchowieństwa katolickiego i pięciu biskupów z Kraju Warty zostało wysłanych w 1939 do obozów koncentracyjnych, część z nich czczona jest w grupie stu ośmiu męczenników II wojny światowej. Około półtora miliona Polaków zostało wywiezionych na roboty do Niemiec. Traktowani jako niżsi rasą, zobowiązani byli do noszenia specjalnego oznaczenia na ich ubiorze, jakiekolwiek relacje seksualne z Polakami karane były śmiercią. Poza holocaustem polskich Żydów, szacuje się, iż od 1,8 do 1,9 miliona polskich cywilów zostało zabitych podczas okupacji niemieckiej w czasie II wojny światowej. Setki polskich duchownych i sióstr zakonnych znajdują się w liczbie ponad 6000 polskich katolików uhonorowanych za pomoc w ratowaniu Żydów.
Duchowieństwo w Dachau.
Obóz w Dachau został założony w marcu 1933, jako pierwsza tego typu nazistowska instytucja. Służył przede wszystkim jako obóz dla więźniów politycznych. Przez Dachau przeszło około 2720 osób duchownych, w większości katolickich. Niemcy ustanowili nawet specjalny barak dla duchowieństwa sprzeciwiającego się nazizmowi. Spośród 2720 duchownych uwięzionych w Dachau 2579 było katolikami (95 procent). 1034 zmarło w obozie, zaś 132 zostało przewiezionych lub wywiezionych w celu eksterminacji. W badaniach przeprowadzonych w 1966 R. Schnabel wykazał inną liczbę duchownych, mianowicie 2771. Badacz sporządził listę, wymieniając przy nazwisku każdego duchownego, jaki spotkał go los. Według jego badań 692 duchownych zmarło w obozie, zaś 336 zostało wysłanych poza obóz w celu eksterminacji, w tzw. transportach inwalidów.
Dokładna liczba duchownych uwięzionych w Dachau jest trudna do ustalenia. Niektórzy duchowni nie byli uznani za kler przez władze obozowe. Również sami duchowni, przede wszystkim Polacy, obawiając się prześladowań, ukrywali swoją przynależność do duchowieństwa. Jednakże zdecydowanie największa liczba duchownych pochodziła z Polski. Na 1748 duchownych z Polski, 868 zmarło w obozie. Od roku 1940 Dachau stał się obozem przeznaczonym głównie dla duchownych. Księży przetrzymywano w blokach 26, 28 i czasowo w 30. Blok 26 był międzynarodowy, zaś w bloku 28 przetrzymywano Polaków, jako grupę najliczniejszą.
Naziści niemieccy zaprowadzili hierarchię rasistowską, celowo trzymając Polaków w gorszych warunkach, dla uwięzionych księży niemieckich rezerwując swego rodzaju lepsze. W grudniu 1941 przybyło 697 duchownych z Polski. Kolejnych 500 polskich duchownych, przeważnie starszych wiekiem, przywieziono w październiku 1942. Nie posiadali ciepłych ubrań. Z tej drugiej grupy przeżyło tylko 82. Duża grupa polskich duchownych została przez Niemców wybrana do doświadczeń medycznych. W listopadzie 1942 dwudziestu zakażono flegmoną. Stu dwudziestu użył dr Schilling dla swoich eksperymentów nad malarią między lipcem 1942 a majem 1944. Szereg polskich duchownych straciło życie w tzw. transportach inwalidów. Inni zostali zabici na terenie obozu, a po ich śmierci wystawiono fałszywe akty zgonu. Duchowni ginęli też przez okrutne kary, które wymierzano im za wykroczenia, bito ich na śmierć lub kazano biegać aż do całkowitego wyczerpania.
Polskim duchownym nie było wolno prowadzić jakiejkolwiek religijnej działalności. Wśród duchownych umieszczano element antyreligijny, by donosił, gdyby zakaz został w jakikolwiek sposób złamany. Niektórym księżom udawało się po kryjomu odprawić mszę świętą w miejscu pracy. Zakazy uległy złagodzeniu w 1944. Polakom pozwolono na celebrowanie raz w tygodniu. Gdy Niemcy odnosiły porażki na froncie, Polakom pozwolono na wchodzenie do kaplicy. Jakakolwiek działalność religijna poza kaplicą była zakazana. Władze obozowe zabroniły świeckim wiernym brania udziału w nabożeństwach w niemieckiej kaplicy. Niemieccy duchowni, bojąc się, że sami stracą przywilej posiadania kaplicy, pilnowali, by nikt z wiernych tam się nie dostał. W ten sposób również żaden polski duchowny nie był przez nich dopuszczany. Polscy duchowni pozwalali świeckim na branie udziału w niedzielnych mszach, odprawianych przez nich w ukryciu. Kraj pochodzenia chętnego do udziału w liturgii nie miał żadnego znaczenia.
Stawianie oporu.
Polskie Państwo Podziemne i podziemne siły zbrojne, lojalne wobec Rządu Rzeczypospolitej Polskiej na uchodźstwie stawiały opór Niemcom. Wsparcie dla ich działań ze strony Londynu uległo komplikacji po inwazji hitlerowskich Niemiec na Związek Radziecki. Stalin, zamierzając po pokonaniu Niemiec, zainstalować w Polsce komunistyczny reżim, dopuścił do brutalnego rozprawienia się przez nazistów z uczestnikami powstania warszawskiego w 1944. Zginęło wówczas 200 000 cywilów. Zachodni alianci ostatecznie uznali wyższość promoskiewskiego rządu nad prawowitym rządem polskim, rezydującym w Londynie. Było to wstępem do sowietyzacji Polski.
Dowództwo Armii Krajowej było świadome związku jaki istniał między morale Polaków i ich życiem religijnym. Katolicyzm był nieodzowną siłą dla stawiających opór, szczególnie podczas powstania warszawskiego. Mimo prześladowań katoliccy księża wzmacniali ducha narodowego i namawiali do oporu na terenie okupowanej Polski. Duchowni uczestniczyli w ruchu oporu. Tysiące Polaków zostało uhonorowanych jako sprawiedliwi wśród narodów świata za pomoc Żydom, stanowiąc najliczniejszą z grup narodowych. W tych tysiącach były setki duchownych i zakonnic.
Arcybiskup krakowski Adam Stefan Sapieha stał się formalnym przywódcą polskiego Kościoła katolickiego w latach wojny. Sapieha odważnie krytykował nazistowski terror. Odegrał ogromną rolę jako symbol oporu i narodowej dumy. Niezaprzeczalny był też jego udział w ratowaniu Żydów. W Krakowie otworzył podziemne seminarium duchowne, którego alumnem był Karol Wojtyła, przyszły papież Jan Paweł II. Wojtyła był uczestnikiem działającego w podziemiu Teatru Rapsodycznego Mieczysława Kotlarczyka. Teatr działał pod auspicjami organizacji katolickiej Unia.
W 1941 polska pisarka Zofia Kossak-Szczucka założyła w Warszawie wraz z ks. Edmundem Krause ze Zgromadzenia Misjonarzy Wincentego à Paulo tajną organizację katolicką Front Odrodzenia Polski, mającą być kontynuacją działającej przed okupacją Akcji Katolickiej. W imieniu tej organizacji Kossak opublikowała „Protest!”, wyrażający sprzeciw środowisk katolickich wobec holocaustu Żydów na terenie okupowanej Polski. W 1942 Kossak wraz z Wandą Krahelską powołały do istnienia Tymczasowy Komitet Pomocy Żydom, przekształcony następnie w Radę Pomocy Żydom „Żegota”. W 1943 Kossak została aresztowana i wywieziona do Auschwitz-Birkenau. Uwolniono ją dzięki staraniom władz podziemnych w 1944. Dzięki działalności „Żegoty” uratowano tysiące Żydów.
Przedwojenna Polska posiadała bardzo dużą populację Żydów, zdaniem Daviesa, największa ich liczba została zarówno zabita, jak i uratowana na terenie okupowanego kraju, więcej niż w jakimkolwiek innym państwie europejskim. Uratowało się 100–150 000 Żydów. Według Daviesa, powojenne władze komunistyczne, jako część swojego planu likwidacji jakichkolwiek oponentów politycznych, przesadzały z zarzutami o antysemityzm względem katolików, wśród których grom osób stanowili opozytorzy holocaustu, jak to miało miejsce np. w przypadku „Żegoty”. Setki duchownych i sióstr zakonnych było zaangażowanych w pomoc polskim Żydom. Skala tej pomocy jest trudna do udokumentowania. Dużą rolę odegrały wspólnoty zakonne. Od 1941 za pomoc Żydom groziła kara śmierci. Przykłady:
W pomoc Żydom angażowali się też biskupi. Biskup pomocniczy piński Karol Niemira, dzięki współpracy z organizacjami podziemnymi, utrzymywał kontakt z Żydami w getcie warszawskim. Przechowywał również Żydów w swoim warszawskim domu.
Gdy w 1942 Armia Krajowa odkryła prawdziwe losy wywożonych z warszawskiego getta Żydów, we współpracy z organizacjami katolickimi utworzono „Żegotę”. Organizacja skupiała się przede wszystkim na ratowaniu żydowskich dzieci. Trudno było organizować ataki na dobrze strzeżone transporty dorosłych. „Żegota” przygotowywała fałszywe papiery i dzięki dobrze działającej siatce konspiracyjnej, dzieci trafiały w bezpieczne miejsca. Często trafiały do prowadzonych przez Kościół katolicki sierocińców i klasztorów.
Katolicki zapał religijny był charakterystycznym rysem powstania warszawskiego w 1944. Faktyczny dowódca całości sił powstańczych gen. Antoni Chruściel wydał specjalną instrukcję dla żołnierzy pierwszej linii, dotyczącą swobody modlitwy, odmawiania różańca i korzystania z sakramentu spowiedzi świętej. Mówiła ona również o wolności w celebrowaniu świąt religijnych. Chociaż zburzone zostały klasztory, wspólnoty, których były siedzibami, w jakimś stopniu wciąż istniały. Wiele zgromadzeń żeńskich ofiarowywało swoje modlitwy za powodzenie powstania. Kler był zaangażowany na wielu polach, jako kapelani wojskowi lub też posługujący chorym i umierającym. Śmiertelność wśród zakonnic była większa niż wśród zwykłych obywateli. Gdy SS-mani schwytali zakonnicę, wzbudzała w nich szczególną furię, której owocem był zazwyczaj gwałt i wymyślne morderstwo. Zdaniem Norman Daviesa, duch walki szedł w parze z duchem religijnym.
Wspólnoty zakonne nie opuściły miasta w czasie powstania, zamieniając krypty i podziemia na schrony i szpitale polowe, angażując się w najróżniejszy sposób w życie polskiej społeczności. Klasztor sakramentek w Warszawie przy Rynku Nowego Miasta, do którego przez wieki nie wpuszczono żadnego mężczyzny, służył za ważny punkt strategiczny dla Armii Krajowej. Sakramentki otwarły drzwi klasztoru dla uchodźców, posługując im jako pielęgniarki i przygotowując posiłki. Gdy Niemcy zaoferowali przełożonej możliwość ewakuacji sióstr, ta, w trosce o morale żołnierzy i cywilów, odmówiła. Według Daviesa, siostry zgromadziły na modlitwie wokół tabernakulum setki uchodźców. Gdy klasztor został zbombardowany przez niemieckie samoloty, kościół zawalił się z ogromnym hukiem. Podczas gdy powstańcy rozkopywali gruzowisko, by uratować tych, którzy przeżyli, zakonnice śpiewały, by łatwiej można było odnaleźć ocalałych. Po otwarciu przejścia, spomiędzy ruin wyszło szeregiem kilka sióstr, którym powstańcy zasalutowali.
Męczennicy.
Kościół w Polsce oddaje cześć grupie 108 błogosławionych męczenników oraz 11 męczennicom z Nowogródka zamordowanym przez Gestapo w 1943. Wśród zamordowanych przez nazistów polskich duchownych jest też św. Maksymilian Kolbe OFMConv., kanonizowany 10 października 1982. Maksymilian Kolbe udzielił schronienia w klasztorze w Niepokalanowie 2000 Żydom. Trwa proces beatyfikacyjny katolickiej rodziny Ulmów, zamordowanej bestialsko w Markowej 24 marca 1944. Ulmowie stanowią część tzw. drugiej grupy sług Bożych męczenników z okresu II wojny światowej, których proces beatyfikacyjny rozpoczął się w 2003. W tej drugiej grupie znajdują się zarówno księża diecezjalni jaki zakonni, siostry zakonne, alumni, jak i osoby świeckie.
Papież Pius XII.
Przywiązanie Polski do papiestwa sprawiło, nadały jej losowi szczególnego znaczenie, którego byli świadomi zarówno naziści, jak i komuniści. Kościół na ziemiach polskich był dobrze zorganizowany i duchowieństwo cieszyło się szczególnym szacunkiem. Zdaniem Józefa Garlińskiego, tysiącletnie powiązania polskiego Kościoła z Rzymem, dawały mu pewną ochronę. W Rzeszy niemieckiej żyło 30 milionów katolików, uznających władzę duchową papieży, każdy sięgający po władzę, chociażby nie wiadomo jak wrogo nastawiony do Watykanu, musiał to wziąć pod uwagę. W marcu 1939, na kilka miesięcy przed wybuchem wojny, następcą Piusa XI został Pius XII. Nowy papież spotkał się z agresywną polityką zagraniczną nazistowskich Niemiec. Widział również zagrożenie jakie wisiało nad Europą i Kościołem ze strony sowieckiego komunizmu jawnie głoszącego ateizm. Papież chciał uniknąć wojny. Był ignorowany, podczas gdy Niemcy i Związek Radziecki potraktowały Polskę jak kolonię. W swojej pierwszej encyklice "Summi Pontificatus" z 20 października 1939 Pius XII zareagował na zajęcie Polski. Encyklika oceniła wojnę Hitlera jako niechrześcijańską i z następującymi słowami zwróciła się do Polski:
Nuncjusz w Polsce bp Filippo Cortesi opuścił Warszawę wraz z korpusem dyplomatycznym po napaści Niemiec na Polskę. Za komunikację między Stolicą Apostolską a Kościołem polskim odpowiedzialny był odtąd nuncjusz w Niemczech Cesare Orsenigo. Bronienie interesów Kościoła na terenach włączonych do Rzeszy stało w sprzeczności z zabiegami o polepszenie stosunków Watykanu z Berlinem oraz własną sympatią dla Faszyzmu. Dostępną linią komunikacji była osoba kard. Hlonda. Papież negatywnie ustosunkował się do żądań Berlina, by obsadzić biskupstwa na terenach wcielonych do Rzeszy purpuratami niemieckimi. Watykan bronił się, tłumacząc, iż nie jest to możliwe, dopóki nie zostaną uznane trwałe granice przypieczętowane traktatami pokojowymi. W Polsce oczekiwano jednak silniejszej reakcji ze strony Stolicy Świętej.
W kwietniu 1940 Stolica Święta poinformowała rząd Franklina Delano Roosevelta, jej starania o dostarczenie pomocy humanitarnej są blokowane przez Niemcy. W związku z tym Watykan sugerował, iż należy szukać jakiejś drogi pośredniej, np. przez działania amerykańskiego Komitetu Hoovera. W 1942 na rocznym zgromadzeniu Narodowej Katolickiej Rady Społecznej (ang. National Catholic Welfare Council), w skład której wchodzili amerykańscy hierarchowie kościelni, poinformowano, iż znając raport kard. Hlonda, Pius XII stanowczo potępił działania niemieckich władz okupacyjnych skierowane przeciwko Kościołowi na ziemiach polskich. Zgromadzeni hierarchowie zwrócili uwagę na treść papieskiej encykliki z 20 października 1939. W wystąpieniu do kolegium kardynalskiego z okazji Wigilii Bożego Narodzenia 1939 papież ponownie potępił okrucieństwa wobec ludności cywilnej, uchodźców, osób w podeszłym wieku, kobiet i dzieci oraz lekceważenie ludzkiej godności, wolności i życia, jakie miały miejsce w wojnie polskiej, uznając je za działania wołające o pomstę do nieba.
W styczniu 1940 Watykan informował światową opinię publiczną o terrorze jakiego dopuszczali się naziści względem narodu polskiego. W listopadzie 1940 Radio Watykańskie informowało iż życie religijne katolików w Polsce wciąż jest w brutalny sposób prześladowane i że 400 duchownych zostało wywiezionych do Rzeszy w poprzednich miesiącach.
Na Gdańsku-Prusach Zachodnich nazistowski gauleiter Albert Forster pozwolił na pracę duszpasterską niemieckich księży, oczekując, iż Polacy sami ulegną germanizacji. Niemieccy katolicy oraz protestanci w Kraju Warty, znoszący szczególne naciski ze względu na agresywną politykę antypolską gauleitera Arthura Greisera, zwrócili się o pomoc do Konferencji Episkopatu Niemiec, domagając się reakcji papieża. Zdaniem Garlińskiego reakcja Watykanu nie była wystarczająca. Chociaż stosunek Piusa XII do Hitlera był jednoznaczny, jeszcze jako kardynał sekretarz stanu wystosował między 1933 a 1939 45 not protestacyjnych, papież obawiał się jednak o los 150 milionów katolików, którzy pozostawali w Europie na łasce Trzeciej Rzeszy.

</doc>
<doc id="3313241" url="https://pl.wikipedia.org/wiki?curid=3313241" title="Hu Mao Yuan">
Hu Mao Yuan



</doc>
<doc id="3313243" url="https://pl.wikipedia.org/wiki?curid=3313243" title="Silene diclinis">
Silene diclinis

Silene diclinis (Lag.) M.Laínz – gatunek rośliny z rodziny goździkowatych ("Caryophyllaceae" Juss.). Występuje endemicznie we wschodniej części Hiszpanii – w południowej części wybrzeża Costa Blanca, na południe od Walencji. 
Biologia i ekologia.
Rośnie w strefach zdominowanych przez rośliny zielne. Zakłócenia populacji mają miejsce szczególnie na suchych terenach uprawnych. Występuje na obszarze nizinnym na skalistym (krzemowym i wapiennym) podłożu. Kwitnie od marca do maja.
Ochrona.
W Czerwonej księdze gatunków zagrożonych został zaliczony do kategorii EN – gatunków zagrożonych wyginięciem. Populacja tego gatunku jest znacznie rozdrobniona. Ponadto następuje spadek liczby siedlisk oraz starszych okazów. Obecnie znany jest z 5 subpopulacji:
Głównym zagrożeniem są bardziej konkurencyjne gatunki, przez które może być zastąpiony. W mniejszym stopniu jest zagrożony przez pożary i inne zmiany w swoim środowisku.
Niektóre subpopulacje są chronione w mikro rezerwatach "Serra del Castell de Xàtiva" i "Pla de Mora". Populacje są tam monitorowane od 1986 roku. Ponadto nasiona są przechowywane w banku nasion Ogrodu Botanicznego w Walencji. Gatunek jest również uprawiany.

</doc>
<doc id="3313245" url="https://pl.wikipedia.org/wiki?curid=3313245" title="Kierpurdeje">
Kierpurdeje

Kierpurdeje – zlikwidowany przystanek osobowy w Kiekskiejmach, w gminie Dubeninki, w powiecie gołdapskim w województwie warmińsko-mazurskim, w Polsce. Położona na linii kolejowej z Botkun do Pobłędzia. Linia ta została ukończona w 1927 roku, a rozebrana w 1944 roku.

</doc>
<doc id="3313246" url="https://pl.wikipedia.org/wiki?curid=3313246" title="Józefka-Kiedrzyn">
Józefka-Kiedrzyn



</doc>
<doc id="3313248" url="https://pl.wikipedia.org/wiki?curid=3313248" title="Camilo Sanvezzo">
Camilo Sanvezzo

Camilo da Silva Sanvezzo (ur. 21 lipca 1988 w Presidente Prudente) – brazylijski piłkarz z obywatelstwem meksykańskim występujący na pozycji napastnika, od 2022 roku zawodnik meksykańskiej Toluki.
Kariera klubowa.
Camilo pochodzi z miasta Presidente Prudente i jest wychowankiem tamtejszego zespołu Oeste Paulista EC, jednak profesjonalną karierę piłkarską rozpoczynał jako dwudziestolatek w drużynie Corinthians Alagoano z siedzibą w Maceió. W 2009 roku zajął w nim drugie miejsce w rozgrywkach ligi stanowej – Campeonato Alagoano, po czym wyjechał na Maltę, podpisując umowę z tamtejszym klubem Qormi FC. W Maltese Premier League zadebiutował 30 sierpnia 2009 w wygranym 1:0 spotkaniu z Sliema Wanderers, w którym strzelił także premierowego gola w nowej ekipie. Od razu został niekwestionowaną gwiazdą rozgrywek ligowych; na koniec sezonu 2009/2010 zajął z Qormi najwyższe w historii klubu trzecie miejsce w tabeli, a także został królem strzelców ligi maltańskiej, w 22 meczach zdobywając aż 24 bramki. W lipcu 2010 jego udane występy zaowocowały transferem do klubu z silniejszej ligi – południowokoreańskiego Gyeongnam FC, w którego barwach 17 lipca 2010 w wygranym 1:0 meczu z Sangju Sangmu zadebiutował w tamtejszej K League. Przez pół roku pobytu w Gyeongnam nie potrafił sobie jednak wywalczyć miejsce w wyjściowym składzie i nie strzelił ani jednego gola.
Wiosną 2011 Camilo na zasadzie wolnego transferu został piłkarzem kanadyjskiego Vancouver Whitecaps FC, który debiutował wówczas w rozgrywkach Major League Soccer. W MLS zadebiutował 19 marca 2011 w wygranej 4:2 konfrontacji z Toronto FC, zaś pierwsze bramki strzelił 2 kwietnia tego samego roku, dwukrotnie wpisując się na listę strzelców w doliczonym czasie zremisowanego 3:3 pojedynku ze Sportingiem Kansas City. Z miejsca został najlepszym strzelcem drużyny i w tym samym roku zajął z nią drugie miejsce w rozgrywkach Canadian Championship. Sukces ten powtórzył również w 2012 roku, lecz najbardziej udany był jednak dla niego sezon 2013 – wówczas został królem strzelców MLS z 22 golami na koncie, a jego trafienie z rozegranego 6 października meczu z Portland Timbers (2:2) otrzymało nagrodę najładniejszego gola sezonu (MLS Goal of the Year) i zostało nominowane przez FIFA do nagrody imienia Ferenca Puskása. Wtedy także wziął udział w meczu gwiazd MLS (1:3 z AS Roma), po raz trzeci z rzędu zajął drugie miejsce w Canadian Championship i został królem strzelców tego turnieju. Ogółem w Whitecaps spędził trzy lata i z 43 golami jest najlepszym strzelcem w historii klubu.
W styczniu 2014 Camilo przeszedł do meksykańskiego Querétaro FC, w tamtejszej Liga MX debiutując 9 marca 2014 w przegranym 2:4 spotkaniu z Atlante. Od razu wywalczył sobie pewne miejsce w formacji ofensywnej i pierwszego gola w strzelił 5 kwietnia tego samego roku w zremisowanej 1:1 ligowej konfrontacji z Leónem. W jesiennym sezonie Apertura 2014 został królem strzelców ligi meksykańskiej z dwunastoma golami na koncie, będąc pierwszym piłkarzem w historii, który dokonał tego wyczynu w barwach Querétaro. Bezpośrednio po tym, w grudniu 2014, podczas jednego ze sparingów zerwał więzadło krzyżowe w prawym kolanie, wskutek czego musiał pauzować przez kolejne pięć miesięcy. Pod jego nieobecność, w wiosennym sezonie Clausura 2015, Querétaro zdobyło wicemistrzostwo Meksyku, lecz on sam z powodu kontuzji nie został wówczas zgłoszony do rozgrywek. Zaledwie trzy miesiące po rekonwalescencji, w sierpniu 2015, po raz kolejny doznał kontuzji więzadeł krzyżowych, w wyniku czego został wyłączony z gry na kolejne pół roku.
Niedługo potem Camilo otrzymał meksykańskie obywatelstwo, w wyniku kilkuletniego zamieszkiwania w tym kraju. Po powrocie do zdrowia, w jesiennym sezonie Apertura 2016, wywalczył z Querétaro puchar Meksyku – Copa MX, będący zarazem pierwszym trofeum w dziejach klubu.
Statystyki kariery.
Legenda:

</doc>
<doc id="3313249" url="https://pl.wikipedia.org/wiki?curid=3313249" title="Żytkiejmy (stacja kolejowa)">
Żytkiejmy (stacja kolejowa)

Żytkiejmy – zlikwidowana stacja kolejowa w Żytkiejmach, w gminie Dubeninki, w powiecie gołdapskim w województwie warmińsko-mazurskim, w Polsce. Położona na linii kolejowej z Botkun do Pobłędzia. Linia ta została ukończona w 1927 roku Linia ta została rozebrana w 1944 roku.

</doc>
<doc id="3313250" url="https://pl.wikipedia.org/wiki?curid=3313250" title="Ludwig Müller">
Ludwig Müller

Ludwig Müller – nazwisko kilku niemieckich i austriackich postaci, w tym m.in.:

</doc>
<doc id="3313251" url="https://pl.wikipedia.org/wiki?curid=3313251" title="Julio Castro">
Julio Castro

Julio Castro del Rosario (ur. 27 grudnia 1879 w Celen, zm. ?) – hiszpański strzelec, medalista mistrzostw świata, olimpijczyk.
Brał udział w jednej edycji igrzysk olimpijskich – w Los Angeles w 1932 roku. Wystąpił tam w jednej konkurencji (karabin małokalibrowy leżąc, 50 m), w której zajął dziewiąte miejsce. Był chorążym reprezentacji Hiszpanii na igrzyskach w Los Angeles.
Zdobył w swojej karierze sześć medali mistrzostw świata, w tym trzy złote. Jest pierwszym strzelcem, który zdobył dla Hiszpanii medale mistrzostw świata.
Medale na mistrzostwach świata.
"Opracowano na podstawie materiału źródłowego:"

</doc>
<doc id="3313253" url="https://pl.wikipedia.org/wiki?curid=3313253" title="461 Dywizja Strzelecka (ZSRR)">
461 Dywizja Strzelecka (ZSRR)



</doc>
<doc id="3313254" url="https://pl.wikipedia.org/wiki?curid=3313254" title="Kopalnia Węgla Kamiennego Teresa">
Kopalnia Węgla Kamiennego Teresa

Kopalnia Węgla Kamiennego Teresa („Cesar”. „Cäsar Gruben”. „Theresien Schacht”) to dawna kopalnia węgla kamiennego w Wałbrzychu. Obecnie nieczynna, mieszcząca się w dzielnicy Rusinowa w Wałbrzychu przy ulicy Noworudzkiej i ulicy Ayrtona Senny.
 Obiekt wpisany jest do rejestru zabytków: &lt;br&gt;budynek nadszybia, 1864, nr rej.: A/718/824/WŁ z 25.08.1981&lt;br&gt;- budynek maszyny wyciągowej, 1890, nr rej.: A/5215/1572/WŁ z 21.05.1997&lt;br&gt;- otoczenie budynków, nr rej.: A/5922 z 13.05.2014
Historia.
Kopalnia Caesar powstała w 1864 roku i była własnością ziemskiego von Craussa. W 1921 Kopalnia „Cesar” została kupiona przez Hochbergów. W 1945 roku kopalnia przestała być eksploatowana, została zmieniono nazwę na Kopalnia Teresa. W krótkim czasie kopalnia została włączona do kopalni Julia (Thorez). W 1953 roku ponownie wznowiono wydobycie węgla. Likwidacja kopalni nastąpiła w 1991 roku, wymontowano wtedy większość urządzeń z kopalni. W skład kopalni wchodziło wiele zabudowań tj.
Budynek nadszybia 25 lipca 1991 roku został wpisany na listę zabytków przez Wojewódzkiego Konserwatora Zabytków w Wałbrzychu. W 1997 roku Kopalnię Teresa kupił znany kierowca rajdowy Jerzy Mazur, obiekt został odrestaurowany. Kopalnia wraz z zabudową służy do celów gospodarczo-handlowych, znajduje się tam salon samochodowy i prywatne Muzeum Górnictwa i Sportów Motorowych.

</doc>
<doc id="3313263" url="https://pl.wikipedia.org/wiki?curid=3313263" title="Mistrzostwa Hiszpanii w Skokach Narciarskich 1990">
Mistrzostwa Hiszpanii w Skokach Narciarskich 1990

Mistrzostwa Hiszpanii w Skokach Narciarskich 1990 – zawody, które wyłoniły najlepszych skoczków narciarskich w Hiszpanii w roku 1990. Rozegrano zawody w kategorii seniorów i juniorów; odbyły się one pod koniec stycznia 1990 roku.
W konkursie skoków seniorów uczestniczyło co najmniej dziewięciu zawodników. Najlepszy okazał się Bernat Solà, który zwyciężył po skokach na 66,5 m i 60,5 m. Na kolejnych miejscach uplasowali się Jesús Lobo i Francisco Alegre. W zawodach juniorów zwyciężył Xavier Fuentes. Większość uczestników zawodów seniorskich pochodziła z Katalonii.
Zawody w skokach narciarskich rozegrano na skoczniach w miejscowości La Molina.

</doc>
<doc id="3313265" url="https://pl.wikipedia.org/wiki?curid=3313265" title="Lista gatunków roślin objętych ochroną w Polsce (1983–1995)">
Lista gatunków roślin objętych ochroną w Polsce (1983–1995)

Lista stanowi zestawienie gatunków i rodzajów roślin objętych ścisłą (całkowitą) i częściową ochroną gatunkową w Polsce w latach 1983–1995. Zestawienie obejmuje gatunki chronione na podstawie rozporządzenia Ministra Leśnictwa i Przemysłu Drzewnego z dnia 30 kwietnia 1983 roku w sprawie wprowadzenia gatunkowej ochrony roślin (Dz.U. Nr 27 poz. 134).

</doc>
<doc id="3313269" url="https://pl.wikipedia.org/wiki?curid=3313269" title="Sprawa „YOGTZE”">
Sprawa „YOGTZE”



</doc>
<doc id="3313270" url="https://pl.wikipedia.org/wiki?curid=3313270" title="69 Dywizja Strzelecka (ZSRR)">
69 Dywizja Strzelecka (ZSRR)

69 Siewska Dywizja Strzelecka dwukrotnie odznaczona Orderem Czerwonego Sztandaru, orderami Suworowa i Kutuzowa () – związek taktyczny piechoty Armii Czerwonej.
Sformowanie dywizji.
69 DS została sformowana 22 grudnia 1941 w Taszkencie (Środkowoazjatycki Okręg Wojskowy) jako 461 Dywizja Strzelecka. 14 lutego 1942 została przemianowana na 69 Dywizję Strzelecką.

</doc>
<doc id="3313275" url="https://pl.wikipedia.org/wiki?curid=3313275" title="Silene fernandezii">
Silene fernandezii

Silene fernandezii Jeanm. – gatunek rośliny z rodziny goździkowatych ("Caryophyllaceae" Juss.). Występuje endemicznie w Andaluzji, w południowej części Hiszpanii, w paśmie górskim Malagueña, części łańcucha górskiego Gór Betyckich. 
Biologia i ekologia.
Występuje na skalistych zboczach i szczelinach skalnym, a także w lasach sosnowych na wysokości 700–1100 m n.p.m. Kwitnie od maja do czerwca.
Ochrona.
W Czerwonej księdze gatunków zagrożonych został zaliczony do kategorii EN – gatunków zagrożonych wyginięciem. Liczebność populacji wynosi około 800 osobników. Jest znacznie rozdrobniona na wiele subpopulacji zawierających tylko po kilka okazów. Liczebność populacji nadal ulega tendencji spadkowej przez co gatunek ten ulega ekstremalnym wahaniom.
Istnieje 13 potwierdzonych subpopulacji: 1 subpopulacja w górach Alpujata (171 osobników), 6 subpopulacji w "Serranía de Ronda" (215 osobników) oraz 6 subpopulacji w górach Bermeja (408 osobników).
Głównym zagrożeniem dla tego gatunku jest ciężka presja ze strony zwierząt roślinożernych. Innymi zagrożeniami są między innymi drogi otwarte dla ruchu kołowego, susze oraz pożary. Niektóre osobniki są eliminowane przez działanie leśników podczas zwalczania gąszczu.
Niektóre subpopulacje znajdują się wewnątrz obszarów chronionych. Gatunek jest również wymieniony w dyrektywie siedliskowej.

</doc>
<doc id="3313281" url="https://pl.wikipedia.org/wiki?curid=3313281" title="Cheikh Hamidou Kane">
Cheikh Hamidou Kane

Cheikh Hamidou Kane (ur. 3 kwietnia 1928 w Matam) – senegalski pisarz tworzący w języku francuskim, znany głównie dzięki jednej powieści "L'aventure ambiguë" (1961, wydanie polskie "Dwojaki sens przygody Samby Diallo", 1988), opowiadającej o chłopcu z plemienia Fulani, który jedzie na studia do Francji, gdzie traci kontakt z wiarą islamską i senegalskimi korzeniami.
Sam pisarz również studiował w Paryżu, w L'École nationale de la France d'outre mer, przygotowującej kadry do kolonialnej administracji. Ukończył też prawo i filozofię na Sorbonie.
Sprawował wysokie funkcje w niepodległym Senegalu: gubernatora regionu Thiès, szefa gabinetu ministra rozwoju i planowania. Był przedstawicielem UNICEF-u w licznych krajach afrykańskich. Kierował dużymi przedsiębiorstwami morskim i chemicznym.
Następną powieść, "Les gardiens du temple", opublikował dopiero w 1995 roku. Opowiada ona o konfliktach w znanych mu kręgach władzy w Senegalu w 1962 roku.

</doc>
<doc id="3313282" url="https://pl.wikipedia.org/wiki?curid=3313282" title="Święty Wawrzyniec (obraz Francisco de Zurbarána)">
Święty Wawrzyniec (obraz Francisco de Zurbarána)

Święty Wawrzyniec – obraz hiszpańskiego malarza Francisco de Zurbarána, jeden z siedmiu obrazów – portretów świętych zleconych po Soborze trydenckim przez kardynała i arcybiskupa Bolonii, Gabriela Paleottiego znajdujący się w Petersburskim Ermitażu.
Święty Wawrzyniec przez wieki uważany był za jednego z największych męczenników Kościoła katolickiego. Wokół jego postaci narosło wiele legend, głównie dotyczących jego męczeńskiej śmierci i wiary w Chrystusa. W 258 roku, jak podaje legenda, został skazany na przypalanie na ruszcie za ukrycie skarbów kościoła. Jak wspomina Jakub de Voragine w swojej "Złotej legendzie", św. Wawrzyniec podczas przypalania – w wyniku którego zmarł – modlił się o nawrócenie Rzymu. Według relacji Prudencjusza, poety starożytnego chrześcijaństwa, bohaterska postawa Wawrzyńca miała przyczynić się do nawrócenia wielu pogan.
Opis obrazu.
W 1636 roku, Francisco de Zurbarán przystąpił do namalowania portretu św. Wawrzyńca na zlecenie prawdopodobnie kardynała Gabriela Paleottiego lub dla klasztoru San José. Zgodnie z ikonografią chrześcijańską ukazał go z jego atrybutami: rusztem, na którym został przypalany i w dalmatyce, stroju przynależnym diakonowi. Ma na sobie białą albę oraz bardzo bogato zdobioną dalmatykę w kolorze ciemnej czerwieni. Taki strój diakonów Kościoła zachodniego został oficjalnie zatwierdzony przez papieża Sylwestra I, czyli prawie sto lat po śmierci Wawrzyńca. Czerwień stroju ma podkreślać męczeńską śmierć w imię Chrystusa. Zurbarán przyozdobił dalmatykę świętego w haftowaną postać świętego Pawła. Prawdopodobnie w ten sposób pragnął podkreślić rolę Wawrzyńca jako kontynuatora misji Pawła, który uważany jest za apostoła pogan. Wawrzyniec równie mocno pragnął nawrócenia Rzymu.Na lewej ręce Wawrzyńca znajduje się manipularz używany jeszcze w IX i w X wieku, symbolizujący kajdany jakie założono Chrystusowi na ręce podczas pojmania Go w ogrodach oliwnych. Prawa ręka Wawrzyńca przyciśnięta jest do piersi i wraz z oddanym wzrokiem skierowanym ku niebu, ku Chrystusowej Światłości, symbolizuje miłość i oddanie Bogu.
W tle po prawej stronie Zurbarán ukazał ruiny pogańskiej świątyni, co ma symbolizować upadek pogańskiego cesarstwa. Kontrast stanowi zielone drzewo po lewej stronie, mające różne znaczenia w ikonografii. Najczęściej jest alegorią nadziei na zmartwychwstanie Chrystusa. W nowotestamentowej przypowieści o ziarnie goryczy, z małego ziarna wyrasta ogromne drzewo. Mateusz Ewangelista przyrównuje je do Królestwa Niebieskiego (Mt 13,31-32). 

</doc>
<doc id="3313283" url="https://pl.wikipedia.org/wiki?curid=3313283" title="Matachel">
Matachel

Matachel – rzeka w hiszpańskiej wspólnocie autonomicznej Estremadura, w prowincji Badajoz o długości 124 km. Jest lewym dopływem Gwadiany. Głównymi dopływami Matachel są Bonhabal, San Juan i Usagre. Dorzecze rzeki zajmuje powierzchnię 2546 km². Uśredniona wysokość rzeki to 223 m n.p.m. Na rzece znajduje się zbiornik retencyjny Alange.

</doc>
<doc id="3313286" url="https://pl.wikipedia.org/wiki?curid=3313286" title="Mroczne Szczątki">
Mroczne Szczątki

Mroczne Szczątki (ang: "Dark Remains") – Amerykański film fabularny z 2005 roku nakręcony w Rome w Georgii, w Polsce został wydany jako wkładka w miesięczniku Kino Grozy Extra.
Opis Fabuły.
Allen i Julie (Greg Thompson i Cheri Christian) to młode, szczęśliwe małżeństwo. Spełnieni zawodowo i prywatnie wychowują kilkuletnią córeczkę Emmę. Ich rodzinna sielanka kończy się pewnego makabrycznego poranka, kiedy Julie odnajduje brutalnie zamordowaną córeczkę w jej własnym łóżku. Nie stwierdzono żadnych śladów włamania, ani odcisków palców mordercy. Pogrążona w smutku i depresji para postanawia wynająć dom w górach i w ten sposób odizolować się od traumatycznych przeżyć. Oboje starają się znaleźć sobie zajęcie. Julie wraca do fotografowania, a pobliskie, surowe mury opuszczonego więzienia stają się dla niej inspiracją. Ku jej zaskoczeniu na zdjęciach pojawia się duch Emmy. Od tej pory para doświadcza wielu niewytłumaczalnych zjawisk. Okazuje się, że ich nowy dom skrywa wiele tragicznych historii, które stają się dla nich bardzo niebezpieczne?
Nagrody.
Film otrzymał 3 nagrody. Jedną z nich jest „Best Horror Feature” tj: Za najlepszy horror cechy wręczona w 2006 roku.

</doc>
<doc id="3313290" url="https://pl.wikipedia.org/wiki?curid=3313290" title="Wincenty Arnold">
Wincenty Arnold

Wincenty Józef Arnold (ur. 5 grudnia 1864 w Ołomuńcu, zm. w 1942 we Lwowie) – polski biochemik.
Życiorys.
Ukończył studia na Uniwersytecie Lwowskim, kontynuował na Wydziale Lekarskim Uniwersytetu Jagiellońskiego i na Uniwersytecie w Lipsku. Po ukończeniu nauki zamieszkał we Lwowie, gdzie rozpoczął pracę w szpitalu powszechnym. W 1909 został prymariuszem oddziału chorób zakaźnych, pomiędzy 1906 a 1911 prowadził badania, na podstawie których ustalił, że za barwną reakcję białkową powstającą po zastosowaniu nitroprusydku sody odpowiada cysterna. Stwierdził, że siła tej reakcji zależy od liczby zdolnych do reagowania grup sulfhydrylowych. W 1926 przeszedł w stan spoczynku, od 1930 był członkiem korespondentem Polskiej Akademii Umiejętności.

</doc>
<doc id="3313291" url="https://pl.wikipedia.org/wiki?curid=3313291" title="Medianeras">
Medianeras

Medianeras – argentyńsko-hiszpańsko-niemiecki film komediowy z gatunku dramat z 2011 roku w reżyserii Gustavo Taretto. Wyprodukowana przez wytwórnię Aura Films.
Opis fabuły.
Mariana (Pilar López de Ayala) i Martín (Javier Drolas) mieszkają naprzeciw siebie w tętniącym życiem w Buenos Aires, lecz wciąż nie mogą się spotkać. Oboje są samotni. Próbują nadążyć za tym, co oferuje nowoczesne miasto i rozwój techniki. Rodzi to w nich dziwne fobie, depresję i nerwicę.
Produkcja.
Zdjęcia do filmu kręcono w Buenos Aires w Argentynie.
Obsada.
Źródło: Filmweb
Nagrody i nominacje.
Źródło: Filmweb

</doc>
<doc id="3313293" url="https://pl.wikipedia.org/wiki?curid=3313293" title="Edmund Krause (duchowny)">
Edmund Krause (duchowny)

Edmund Krause (ur. 1908 w Żninie, zm. 17 kwietnia 1943 w Warszawie) – polski duchowny katolicki, misjonarz św. Wincentego a Paulo, współzałożyciel Frontu Odrodzenia Polski, działacz niepodległościowy.
Życiorys.
Ukończył seminarium duchowne w Gnieźnie. W 1931 przyjął święcenia kapłańskie. Przez rok pracował w katedrze gnieźnieńskiej. Do Zgromadzenia Księży Misjonarzy św. Wincentego à Paulo wstąpił w 1932. W 1934 złożył śluby zakonne. Zgromadzenie wysłało go na studia do Rzymu na Instytut Misjologiczny Kongregacji Rozkrzewiania Wiary. W Rzymie obronił pracę doktorską. Po powrocie do Polski był członkiem Stowarzyszenia Przyjaciół Polskiej Misji w Chinach. Chciał wyjechać na misje. Redagował „Wiadomości Misyjne i Listy Księży Misjonarzy i Sióstr Miłosierdzia z Polskiej Misji w Chinach”.
W czasie II wojny światowej ks. Krause był proboszczem parafii św. Krzyża w Warszawie. Po kapitulacji stolicy przyjął z rąk żołnierzy Batalionu Stołecznego ich sztandar i ukrył go w kaplicy Matki Boskiej Częstochowskiej w Kościele Świętego Krzyża. Wraz z innymi zakonnikami został aresztowany 3 października 1939 i przewieziony na Pawiak. Kilku z nich, w tym ks. Krausego, wypuszczono po interwencji bpa Antoniego Szlagowskiego. Pozostali trafili do obozu w Gross-Rosen. W 1941 wraz z Zofią Kossak-Szczucką założył tajną organizację katolicką Front Odrodzenia Polski. Organizacja miała stanowić kontynuację istniejącej przed okupacją niemiecką Akcji Katolickiej. Ks. Krause uzyskał zgodę władz kościelnych na przenoszenie przez wiernych świeckich konsekrowanych hostii na teren więzienia śledczego – Pawiaka. W tamtym czasie nie była to zwyczajowa praktyka. Kapłan raz w tygodniu przygotowywał wiatyk w specjalnie przygotowanych naczyniach z podwójnym dnem (puderniczka i medalion) i oddawał go zaufanym „szafarzom”, którzy przemycali go dla więźniów. Również Jan Karski otrzymał we wrześniu 1942, przed wyruszeniem do Londynu z raportem Polskiego Państwa Podziemnego o sytuacji polskich Żydów, specjalny szkaplerz z ukrytą hostią z rąk ks. Krausego. Zanotowano słowa, które ks. Krause wypowiedział przy tej okazji:
3 listopada 1942 poświęcił wykonany w okupowanej Warszawie sztandar dla 1 Samodzielnej Brygady Spadochronowej płk. Stanislawa Sosabowskiego. Znajduje się on w zbiorach muzeum Instytutu Sikorskiego w Londynie.
Zmarł w wyniku nieleczonej choroby nerek 17 kwietnia 1943 w Warszawie. Został pochowany na Starych Powązkach (kwatera 185-2-1).

</doc>
<doc id="3313294" url="https://pl.wikipedia.org/wiki?curid=3313294" title="Aleksandr Majorow (generał)">
Aleksandr Majorow (generał)

Aleksandr Michajłowicz Majorow (ros. Алекса́ндр Миха́йлович Майо́ров, ur. 13 września 1920 we wsi Pokurlej w rejonie wolskim w obwodzie saratowskim, zm. 14 stycznia 2008 w Moskwie) – radziecki dowódca wojskowy, generał armii.
Życiorys.
Podczas wojny ukończył szkołę wojskowo-inżynieryjną w Złatouście, od I 1943 inżynier 8 Gwardyjskiej Dywizji Kawalerii, walczył na Froncie Zachodnim, Woroneskim, 1 i 2 Ukraińskim, następnie w walkach na terenie Węgier i Czechosłowacji. Po wojnie dowódca batalionu, jednocześnie studiował w Wojskowej Akademii im. Frunzego w Moskwie, którą ukończył 1951. Później pracownik sztabu okręgu wojskowego, od 1954 dowodził zmotoryzowanymi i zmechanizowanymi pułkami, później brygadą i dywizją. 1963 ukończył Akademię Sztabu Generalnego Sił Zbrojnych ZSRR im. Woroszyłowa i został I zastępcą szefa sztabu Nadwołżańskiego Okręgu Wojskowego. W latach 1965-1966 kierował grupą radzieckich doradców wojskowych w Egipcie. Latem 1968 mianowany dowódcą wojsk 38 Armii Karpackiego Okręgu Wojskowego i na tym stanowisku wziął udział w inwazji wojsk Układu Warszawskiego na Czechosłowację 1968. Od jesieni 1968 do 1972 był dowódcą Centralnej Grupy Wojsk stacjonującej w Czechosłowacji. 1972-1980 dowódca wojsk Nadbałtyckiego Okręgu Wojskowego, 1977 mianowany generałem armii. Od VII 1980 I zastępca dowódcy Wojsk Lądowych, na tym stanowisku 1980-1981 był głównym radzieckim doradcą wojskowym Sił Zbrojnych w Demokratycznej Republice Afganistanu, organizował i przeprowadzał pierwsze operacje sił zbrojnych ZSRR na terenie Afganistanu wspólnie z wojskami reżimu Babraka Karmala przeciw mudżahedinom. Od 1987 w Grupie Generalnych Inspektorów Ministerstwa Obrony ZSRR. 1996 opublikował książkę „Prawda ob Afganskoj wojnie”. Pochowany na Cmentarzu Trojekurowskim w Moskwie.

</doc>
<doc id="3313298" url="https://pl.wikipedia.org/wiki?curid=3313298" title="Lakeland Magic">
Lakeland Magic

Lakeland Magic - zawodowy zespół koszykarski, z siedzibą w mieście Lakeland, w stanie Floryda. Drużyna jest członkiem ligi D-League, powstała w 2008 jako Erie BayHawks. W 2017 została przeniesiona z Erie w Pensylwanii na Florydę. Głównym menadżerem zespołu jest były gracz NBA – Anthony Parker.

</doc>
<doc id="3313302" url="https://pl.wikipedia.org/wiki?curid=3313302" title="Stanisław Gąssowski">
Stanisław Gąssowski

Stanisław Jan Karol Gąssowski, ps. „Młynkowski” (ur. 17 stycznia 1892 w Miedzierzy, zm. 20 września 1952 w Warszawie) – major kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 17 stycznia 1892 w Miedzierzy, w ówczesnym powiecie koneckim guberni radomskiej, w rodzinie Józefa. 
Był uczniem szkół handlowych w Radomiu, Kielcach i Tomaszowie, gdzie w 1911 zdał egzamin maturalny. Od 1912 studiował w Wyższej Szkole Handlowej w Warszawie. Od 1913 był członkiem Związku Strzeleckiego. W 1915 wstąpił do Legionów Polskich, walczył w szeregach 1 pułku ułanów Legionów Polskich, w stopniu kaprala. od 20 lipca 1917 do 9 grudnia 1917 był internowany w Szczypiornie. 
Po odzyskaniu przez Polskę niepodległości został przyjęty do Wojska Polskiego. Służył początkowo w szwadronie radomskim 11 Pułku Ułanów, następnie w Dowództwie Okręgu Generalnego Lublin, W stopniu podporucznika brał udział w wojnie polsko-bolszewickiej 1919–1920 w szeregach 7 pułku ułanów Lubelskich, w którym służył od marca 1919. 
Został awansowany do stopnia rotmistrza kawalerii ze starszeństwem z dniem 1 czerwca 1919. W latach 20. pozostawał oficerem 7 pułku w Mińsku Mazowieckim, gdzie był m.in. dowódcą szwadronu. W lutym 1928 otrzymał przeniesienie do 2 pułku strzelców konnych w Hrubieszowie na stanowisko kwatermistrza. 18 lutego 1928 roku awansował na majora ze starszeństwem z dniem 1 stycznia 1928 i 23. lokatą w korpusie oficerów kawalerii. 23 października 1931 został przesunięty na stanowisko zastępcy dowódcy pułku. W czerwcu 1934 został przeniesiony do rejonowego inspektora koni Płock na praktykę z zachowaniem dotychczasowego dodatku służbowego. W grudniu 1934 został zatwierdzony na stanowisku rejonowego inspektora koni w Płocku. Z dniem 1 sierpnia 1935 został przydzielony do Ministerstwa Spraw Wewnętrznych na sześciomiesięczną praktykę. Od lutego 1936 pozostawał w dyspozycji dowódcy 13 Brygady Kawalerii, 31 maja 1936 został przeniesiony do rezerwy.
26 września 1936 Minister Spraw Wewnętrznych mianował go starostą przeworskim. Został zwolniony z urzędu we wrześniu 1937. 26 listopada 1937 został starostą lidzkim, pełnił tę funkcję do wybuchu II wojny światowej.
Do 1941 był więziony w obozie jenieckim NKWD w Griazowcu. Po uwolnieniu został przyjęty do Polskich Sił Zbrojnych w ZSRR i wyznaczony na stanowisko kwatermistrza jednej z dywizji piechoty. Po zakończeniu II wojny światowej wrócił do kraju.
Zmarł 20 września 1952 w Warszawie, został pochowany na Cmentarzu Wojskowym na Powązkach (kwatera A 23-1-24). 

</doc>
<doc id="3313303" url="https://pl.wikipedia.org/wiki?curid=3313303" title="Lista gatunków roślin objętych ochroną w Polsce (1957–1983)">
Lista gatunków roślin objętych ochroną w Polsce (1957–1983)

Lista stanowi zestawienie gatunków i rodzajów roślin objętych ścisłą i częściową ochroną gatunkową w Polsce w latach 1957–1983. Zestawienie obejmuje gatunki chronione na podstawie rozporządzenia Ministra Leśnictwa i Przemysłu Drzewnego z dnia 28 lutego 1957 roku w sprawie wprowadzenia gatunkowej ochrony roślin (Dz.U. Nr 15 poz. 78).

</doc>
<doc id="3313306" url="https://pl.wikipedia.org/wiki?curid=3313306" title="Zlikwidować Paryż">
Zlikwidować Paryż

Zlikwidować Paryż (dun. "Likvider Paris") – powieść wojenna duńskiego pisarza Svena Hassela z 1967. Polskie wydanie książki ukazało się w 2009, a tłumaczami byli Bartosz Lewandowski i Katarzyna Kopeć.
Treść.
Jest siódmą częścią wojennej serii, opartej w dużym stopniu na osobistych przeżyciach autora z okresu służby na prawie wszystkich frontach II wojny światowej, w tym w jednostkach karnych Wehrmachtu. Bohaterami są członkowie 27. Pułku Pancernego (który w rzeczywistości nigdy nie istniał): Sven (autor, narrator wszystkich powieści Hassela), Joseph Porta (humorystyczny gawędziarz, pochodzący z Berlina), Wolfgang Creutzfeld – "Mały" (olbrzym z nadanym ironicznie przezwiskiem, hamburczyk), Willie Beier – "Stary" (doświadczony starszy sierżant), Alfred Kalb – "Legionista" (były żołnierz Legii Cudzoziemskiej), Julius Heide (doświadczony żołnierz, zatwardziały nazista), Peter Blom – "Barcelona" (weteran wojny domowej w Hiszpanii) i inni. Ich losy autor przedstawił na różnych frontach II wojny światowej koncentrując się na brutalności i bezsensowności wojny oraz roli pojedynczego żołnierza w konflikcie. Najważniejszym wątkiem tej części są losy bohaterów podczas alianckiego lądowania w Normandii (akcja rozwija się m.in. w okolicach Caen, w Formigny i Montaudin), a potem podczas ostatnich tygodni okupowanego przez hitlerowców Paryża. Autor szczegółowo opisuje m.in. represje i tortury spotykające członków francuskiego ruchu oporu. Bohaterowie pomagają w ucieczce pewnemu młodemu Żydowi-komuniście z podziemia, który został skazany na śmierć. Czytelnicy poznają też genezę wstąpienia Svena do armii niemieckiej jeszcze przed wojną, wywołaną frustracją z bezrobocia, bezdomności i braku perspektyw życiowych w Kopenhadze lat 30. XX wieku (przejmujący jest opis ówczesnych głodnych świąt Bożego Narodzenia). Nutę humoru wprowadza natomiast wątek kradzieży świni tuczonej przez armię niemiecką w Paryżu i transport martwego zwierzęcia przez grupę bohaterów po centralnych ulicach francuskiej stolicy pod okiem żandarmerii i Gestapo.

</doc>
<doc id="3313307" url="https://pl.wikipedia.org/wiki?curid=3313307" title="Ride (singel)">
Ride (singel)



</doc>
<doc id="3313310" url="https://pl.wikipedia.org/wiki?curid=3313310" title="Sabina Sharipova">
Sabina Sharipova

Sabina Alfredovna Sharipova (ur. 4 września 1994 w Taszkencie) – uzbecka tenisistka.
Kariera tenisowa.
Zadebiutowała w 2007, grając w eliminacjach juniorskiej imprezy w Szymkencie. We wrześniu 2008 po raz pierwszy wystąpiła w rozgrywkach zawodowych, biorąc udział w kwalifikacjach do turnieju rangi ITF w Karszy. W lipcu 2009 dotarła do finału imprezy w Shenzhen, w którym przegrała 5:7, 4:6 ze Zheng Saisai. Dwa miesiące później, dzięki dzikiej karcie, zadebiutowała w fazie głównej turnieju rangi WTA Tour – podczas Tashkent Open 2009 przegrała w pierwszej rundzie z Kathrin Wörle-Scheller 6(0):7, 5:7. Na przełomie czerwca i lipca 2010 po raz pierwszy wystąpiła w juniorskim Wielkim Szlemie, ulegając w drugiej rundzie Wimbledonu Juliji Putincewej 4:6, 3:6. W październiku tego samego roku wygrała swój pierwszy turniej rangi ITF w Kuching. Blisko rok później, podczas turnieju w Taszkencie, odniosła pierwsze zwycięstwo w drabince głównej turnieju WTA – po pokonaniu Irini Jeorgatu 6:4, 6:1, uległa w dalszej rundzie Ksieniji Pierwak 3:6, 3:6.
W 2012 dotarła do ćwierćfinału juniorskiego Australian Open, ulegając w nim Taylor Townsend 3:6, 6:2, 4:6. Nieco ponad miesiąc później triumfowała w dużym turnieju dziewcząt w Nonthaburi, pokonując w finale Carol Zhao 6:3, 6:3. Osiągnęła wówczas najwyższe w karierze miejsce w rankingu juniorek, plasując się na 12. miejscu. W kwietniu tego samego roku zdobyła swój drugi tytuł ITF. Jej ostatnim turniejem juniorskim był Wimbledon 2012, podczas którego przegrała w ćwierćfinale z Eliną Switoliną 3:6, 2:6.
W 2013 zdobyła dwa tytuły ITF w Karszy i jeden w Astanie oraz bez powodzenia startowała na turniejach rangi WTA w Baku i Taszkencie. W 2014 dotarła do dwóch finałów imprez ITF, jednak nie udało jej się zdobyć żadnego tytułu. W 2015 roku ponownie triumfowała w Karszy.
Od 2010 roku jest reprezentantką kraju w rozgrywkach Pucharu Federacji. Dwukrotnie (2010 i 2014) reprezentowała Uzbekistan na igrzyskach azjatyckich.

</doc>
<doc id="3313311" url="https://pl.wikipedia.org/wiki?curid=3313311" title="U.S. International Classic 2014">
U.S. International Classic 2014

U.S. International Classic 2014 – pierwsze zawody łyżwiarstwa figurowego z cyklu Challenger Series 2014/2015. Zawody rozgrywano od 10 do 14 września 2014 roku w hali Salt Lake City Sports Complex w Salt Lake City.
Wśród solistów zwyciężył reprezentant gospodarzy Max Aaron, natomiast w rywalizacji solistek Polina Edmunds. W parach sportowych wygrali Alexa Scimeca i Chris Knierim. Tytuł w rywalizacji par tanecznych wywalczyli Amerykanie Alexandra Aldridge i Daniel Eaton.

</doc>
<doc id="3313313" url="https://pl.wikipedia.org/wiki?curid=3313313" title="Sabina Szaripowa">
Sabina Szaripowa



</doc>
<doc id="3313314" url="https://pl.wikipedia.org/wiki?curid=3313314" title="Katerina Siniaková">
Katerina Siniaková



</doc>
<doc id="3313316" url="https://pl.wikipedia.org/wiki?curid=3313316" title="Władimir Swiridow">
Władimir Swiridow

Władimir Pietrowicz Swiridow (ros. Владимир Петрович Свиридов, do 1930: "Filimon Pietrowicz Swirid" (Филимон Петрович Свирид), ur. we wsi Kazuliczy w ówczesnym powiecie bobrujskim (obecnie w rejonie kirowskim w obwodzie mohylewskim), zm. 3 maja 1963 w Leningradzie) – radziecki dowódca wojskowy, generał porucznik artylerii.
Życiorys.
Ukończył seminarium nauczycielskie, od 1916 służył w armii carskiej, ukończył Wileńską Szkołę Wojskową z tymczasową siedzibą w Połtawie, dowódca plutonu na Froncie Północno-Zachodnim I wojny światowej. Uczestnik bitwy pod Baranowiczami w 1916 roku jako dowódca plutonu piechoty, ukończył kursy artyleryjskie i został młodszym oficerem baterii artylerii. W armii carskiej dosłużył się stopnia porucznika, II 1918 podjął studia w Instytucie Pedagogicznym w Mohylewie, po ukończeniu pierwszego roku został wcielony do Armii Czerwonej. Uczestnik wojny domowej w Rosji i wojny z Polską, dowódca plutonu, pomocnik dowódcy i dowódca baterii. Ukończył wyższą szkołę artylerii, od 1922 dowódca plutonu, baterii i kierownik kursu w szkole artyleryjskiej. 1926 przyjęty do WKP(b), 1930 ukończył Akademię Wojskową im. Frunzego w Moskwie, od 1931 dowódca i komisarz pułku artylerii w Leningradzkim Okręgu Wojskowym, od 1934 dowódca artylerii korpusu strzeleckiego, od 1936 szef oddziału szkolenia bojowego wydziału artylerii okręgu wojskowego. w 1938 ukończył Akademię Sztabu Generalnego Sił Zbrojnych ZSRR, w latach 1938–1941 dowódca artylerii Białoruskiego Specjalnego Okręgu Wojskowego, Środkowoazjatyckiego i Leningradzkiego Okręgu Wojskowego. 29 października 1939 mianowany kombrigiem, a 4 czerwca 1940 generałem majorem artylerii. Po ataku Niemiec na ZSRR dowódca artylerii Frontu Północnego, później dowódca artylerii - zastępca dowódcy Frontu Leningradzkiego. Od XI 1941 dowódca 55 Armii, 30 sierpnia 1943 mianowany generałem porucznikiem. 4 marca 1944 został ranny i ciężko kontuzjowany, od końca III 1944 dowodził 42 Armią na Froncie Leningradzkim na 2 i 3 Froncie Nadbałtyckim. Wojska pod jego dowództwem brały udział w przełamywaniu blokady Leningradu, w operacji leningradzko-nowogrodzkiej, w operacji pskowsko-ostrowskiej, w ataku na Rygę i walkach w Kurlandii. VII 1945 – XI 1947 zastępca przewodniczącego Komisji Kontroli na Węgrzech, I 1948 – IV 1949 dowódca armii, a IV 1949 - VI 1953 głównodowodzący Centralnej Grupy Wojsk, równocześnie wysoki komisarz Austrii. XII 1954 – III 1957 zastępca dowódcy Odeskiego Okręgu Wojskowego, następnie na emeryturze. Deputowany do Rady Najwyższej ZSRR 3 kadencji.
Odznaczenia.
Medale ZSRR i odznaczenia zagraniczne.

</doc>
<doc id="3313321" url="https://pl.wikipedia.org/wiki?curid=3313321" title="Antoni Rosner">
Antoni Rosner

Antoni Rosner (ur. 9 listopada 1831 w Tarnowie, zm. 25 sierpnia 1896 w Krakowie) – polski lekarz dermatolog, syfilidolog.
Życiorys.
Urodził się w rodzinie tarnowskich Żydów, był synem lekarza i radnego miejskiego Dawida Rosnera i Hessi z domu Ohrenstein. Po ukończeniu gimnazjum wyjechał do Wiednia, gdzie studiował filozofię i medycynę pod kierunkiem Ferdinanda von Hebry. Od 1854 przez rok pracował w Szpitalu Powszechnym na Oddziale Chorób Wewnętrznych. W 1861 uzyskał tytuł doktora chirurgii, prawdopodobnie wówczas przyjął wiarę rzymskokatolicką. Rok później powrócił do Krakowa, gdzie przedstawił pracę habilitacyjną z dermatologii i wenerologii, a następnie rozpoczął pracę wykładowcy na Uniwersytecie Jagiellońskim i w szpitalu św. Ducha. Od 1863 kierował pierwszą na ziemiach polskich Kliniką Dermatologiczną, oficjalnie jej działalność została zatwierdzona w 1871. W 1867 uzyskał tytuł profesora nadzwyczajnego i prywatnego docenta dermatologii oraz został członkiem Towarzystwa Krakowskiego Lekarskiego, a w 1873 członkiem nadzwyczajnym Akademii Umiejętności. W tym samym roku został kierownikiem kliniki chorób skórnych w szpitalu św. Łazarza, w 1894 profesora zwyczajnego. Z małżeństwa z Amelią z Ohrensteinów miał synów Aleksandra i Ignacego Juliusza. Córka prof. Rosnera, Anna, została żoną Michała Chylińskiego.
Został pochowany w grobowcu rodzinnym na Cmentarzu Rakowickim w Krakowie.

</doc>
<doc id="3313324" url="https://pl.wikipedia.org/wiki?curid=3313324" title="Elizaweta Kuliczkowa">
Elizaweta Kuliczkowa



</doc>
<doc id="3313328" url="https://pl.wikipedia.org/wiki?curid=3313328" title="Adenocarpus ombriosus">
Adenocarpus ombriosus

Adenocarpus ombriosus Ceball. &amp; Ortuno – gatunek rośliny z rodziny bobowatych ("Fabaceae" Lindl.). Występuje endemicznie na hiszpańskiej wyspie El Hierro leżącej w archipelagu Wysp Kanaryjskich.
Biologia i ekologia.
Nanofanerofit. Występuje na wysokości od 500 do 1400 m n.p.m. Stanowi ona część formacji krzewiastych, często znajdujących się w obszarach wietrznych. Typowe gatunki mu towarzyszące to takie rośliny jak: "Erica arborea", "Micromeria hyssopifolia", "Chamaecytisus proliferus", "Carlina salicifolia", "Sonchus hierrensis", "Phyllis nobla", "Pericallis murrayi" oraz "Myrica faya". Ponadto może również współwystępować na polach uprawnych wraz z takimi gatunkami jak: "Argyranthemum hierrense", "Sideritis ferrensis", "Bituminaria bituminosa", "Rubus ulmifolius", "Artemisia thuscula", "Rumex lunaria", "Euphorbia lamarkii" oraz ponownie "Pericallis murrayi".
Jest to roślina obupłciowa. Nie przedstawia dowodów na rozmnażanie wegetatywne. Przypuszcza się, że kwiaty są zapylane przez pszczoły miodne oraz "Bombus canariensis". Doświadczenia rozmnażania ex situ pokazują względnie wysokie wskaźniki żywotności, które wahają się między 38 a 53%.
Występuje w czterech miejscach w północnej części wyspy El Hierro: Montaña de Jináma, El Salvador, Hoya de Arinés oraz Hoya de Fileba.
Ochrona.
W Czerwonej księdze gatunków zagrożonych został zaliczony do kategorii EN – gatunków zagrożonych wyginięciem. Gatunek ten został sklasyfikowany w tej kategorii z powodu jego małego zasięgu występowania, który wynosi 1–5 km². Znany jest z czterech subpopulacji, jednak w jednej z nich (Hoya de Arinés) nie został on odnaleziony od 2007 roku. Głównymi zagrożeniami dla tego gatunku są wypas zwierząt na pastwiskach oraz klęski żywiołowe, takie jak obsunięcia ziemi czy dłuższe okresy suszy. Prowadzą one do dalszego spadku liczebności populacji i liczby dojrzałych osobników, a także przyczyniają się do pogorszenia jakości ich siedlisk.
W 2004 roku w czterech subpopulacjach zarejestrowano w sumie 339 osobników: 40 okazów w Montaña de Jináma, 8 w El Salvador, 1 w Hoya de Arinés oraz 290 w Hoya de Fileba. Obecność sadzonek na wolności uznano za stosunkowo częste. Jednak są one na ogół niska i słaba, przez co często bywają uszkadzane podczas letniej suszy. Prowadzi to do bardzo niskiej dynamiki populacji, w efekcie czego jej liczebność nie może osiągnąć tendencji wzrostowej. Trzy lata później, w 2007 roku, ponownie odwiedzono miejsca występowania tego gatunku. Wówczas zarejestrowano już tylko 189 osobników: 42 w Montaña de Jináma, 6 w El Salvador, żadnego w Hoya de Arinés oraz 141 w Hoya de Fileba.
Ten gatunek jest wymieniony w załączniku I Konwencji Berneńskiej. Jest on również wymieniony jako gatunek z "Proteccion Especial" na krajowej liście gatunków w systemie szczególnej ochrony Hiszpanii, a także jako gatunek "En peligro de extinción" w katalogu gatunków chronionych na Wyspach Kanaryjskich. Subpopulacje Montaña de Jináma, El Salvador oraz Hoya de Fileba znajdują się na terenie Parque Rural de Frontera – obszaru SCI.
Nasiona tego gatunku są przechowywane w bankach nasion w Ogrodzie Botanicznym Viera y Clavijo oraz w serwisie biodywersyfikacji Viceconsejería de Medio Ambiente.

</doc>
<doc id="3313331" url="https://pl.wikipedia.org/wiki?curid=3313331" title="James Brabazon">
James Brabazon

James Martin Brabazon (ur. 18 lutego 1972) − brytyjski reżyser filmów dokumentalnych, dziennikarz, pisarz.
Brabazon jest znany ze swoich prac w miejscach konfliktów zbrojnych. Po raz pierwszy świat usłyszał o nim, kiedy jako jedyny z dziennikarzy udokumentował rebeliantów LURD walczących przeciwko prezydentowi Liberii – Charlesowi Taylorowi podczas Drugiej Liberyjskiej Wojny Domowej.
Podczas pobytu w Liberii, Martin napotkał południowoafrykańskiego najemnika – Nicka du Toit i zatrudnił go jako swojego ochroniarza. W swojej książce "Mój przyjaciel najemnik", Brabazon opowiada o doświadczeniach z liberyjskiej wojny domowej, o swojej przyjaźni z Nickiem i o jego roli podczas nieudanej próbie zamachu stanu w Gwinei Równikowej.
W 2013 roku James stworzył razem z HBO dokument "Którędy stąd na linię frontu? Życie i czas Tima Hetheringtona." Dokument ten opowiada historię fotografa – Tima Hetheringtona, bliskiego przyjaciela i współpracownika Brabazona, który zginął podczas fotografowania wojny domowej w Libanie w kwietniu 2011 roku. Dokument został nominowany do Oscara w kategorii Najlepszy Film Dokumentalny.
Początki kariery.
James ukończył studia magisterskie na Uniwersytecie Cambridge w 1994 roku. Rozpoczął swoją karierę jako fotoreporter w Londynie i Paryżu. Później przeniósł się do Nairobi w Kenii w celu podjęcia pracy jako producent wiadomości telewizyjnych przy współpracy z Kenijską agencją Camerapix.
Liberyjska Wojna Domowa.
W maju 2002 roku Brabazon wyruszył w podróż do ogarniętej wojną domową Liberii. Skontaktował się z organizacją Liberyjczycy Zjednoczeni na rzecz Pojednania i Demokracji (LURD), która była bardzo liczną jednak, nieudokumentowaną grupą walczącą przeciwko prezydentowi Charlesowi Taylorowi.
Reporter podjął marsz przez Liberię w kierunku jej stolicy – Monrovii, zostając jedynym dziennikarzem, który pokazał liberyjskich partyzantów światu. James zachował obiektywność, mówił o zbrodniach popełnionych przez LURD, na przykład o torturowaniu więźniów sił rządowych, czy zabijaniu więźniów wojennych w celu rytualnego kanibalizmu. Jednakże Brabazon zaprzeczał, jakoby afrykański buntownik miał być krwiożerczą bestią:
""Rzeczą, która mnie najbardziej zaniepokoiła, było to, że po odrzuceniu znamion wojny, ci ludzie byli tacy sami jak ja i ty... Pod koniec dnia patrzyłeś w oczy kogoś, kto jest po prostu wyczerpanym więźniem i to co naprawdę widzisz, to twoje własne odbicie"."
Brabazon stwierdził, że po powrocie z Liberii skutecznie udało mu się wyleczyć zespół stresu pourazowego.
W październiku 2002 roku i czerwcu 2003 Brabazon dwa razy podróżował do Liberii, ostatni raz z fotografem Timem Hetheringtonem.
Podstawami filmów dokumentalnych Brabazona "Liberia: Podróż bez map (2002)" i "Liberia: Niedomowa Wojna (2004)" stały się zdarzenia, które obserwował podczas wojny domowej w Liberii.
"Mój przyjaciel najemnik".
W Liberii, James spotkał Nicka du Toit, południowoafrykańskiego najemnika, handlarza bronią. Brabazon zatrudnił go jako swojego ochroniarza i szybko go polubił. Mimo, związanego z przeszłością weterana epoki apartheidu RPA, niepokoju reportera, zaprzyjaźnił się on z Nickiem.
Podczas pobytu we Wschodniej Afryce w 2003, Nick poinformował Brabazona o swoim udziale w spisku przeciwko prezydentowi Gwinei Równikowej – Teodorowi Obiangowi. Du Toit zaoferował reporterowi możliwość sfilmowania przebiegu akcji. Martin zgodził się udokumentować operację. Jednakże Brabazon nie dostał żadnej wiadomości od du Toita potwierdzającej, że wszystko idzie zgodnie z planem i ostatecznie nie znalazł się na pokładzie samolotu lecącego do Gwinei.
Próba obalenia Obianga zakończyła się fiaskiem, kiedy władze Zimbabwe odkryły, że samolot, którym leciał Nick miał być użyty do przewiezienia ludzi i sprzętu do Gwinei Równikowej. Ta próba zamachu zyskała międzynarodowy rozgłos wkrótce po tym, jak okazało się, że sir Mark Thatcher, syn byłej premier Wielkiej Brytanii – Margaret Thatcher, był zaangażowany w finansowanie spisku.
Nick du Toit został aresztowany w Gwinei Równikowej razem z czternastoma innymi mężczyznami. Oskarżony jako dowódca grupy, du Toit ostatecznie został uznany za winnego i skazany za zdradę na 34 lata więzienia w niesławnym Playa Negra (z hiszp. "Czarna Plaża"). Został ułaskawiony przez prezydenta Obianga w 2009 roku po odbyciu pięciu lat i ośmiu miesięcy kary.
Du Toit twierdził, że w czasie odbywania kary był torturowany, bity i głodzony. Brabazon mówił, że odczuwał zarówno poczucie winy, jak i ogromną ulgę, że nie podzielił losu Nicka.
Wspomnienia Jamesa "Mój przyjaciel najemnik" (w Polsce książka wydana przez Wydawnictwo A.A.B w 2012 roku, przełożone przez Stanisława Kroszczyńskiego) opowiada historię przyjaźni autora i Nicka, a także historię zdarzeń poprzedzającej próbę zamachu.
W marcu 2014 roku radio NPR w ramach serii "Snap Judgment" Brabazon udzielił wywiadu. Mówił o swoich przemyśleniach dotyczących jego pracy w Liberii i przyjaźni z du Toitem.
Inne prace.
W 2013 roku James wyprodukował dokument "Którędy stąd na linię frontu? Życie i czas Tima Hetheringtona .", który został nominowany do Oscara. Film został wyemitowany na HBO i BBC Storyville, a opowiadał on o fotografie Timie Hetheringtonie, który był przyjacielem Brabazona. Hetherington został zabity podczas kręcenia materiałów o wojnie domowej w Libanie w kwietniu 2011 roku. Brabazon i Hetherington spotkali się w Londynie w czasie, kiedy James przygotowywał film „Liberia: Niedomowa Wojna”.
Brabazon wyprodukował 21 filmów w serii Channel 4 "Nieudokumentowany Świat". Kraje, które odwiedził w ramach tej serii to: Somalia, Indie, Wybrzeże Kości Słoniowej, Kolumbia, Angola, Kamerun, Papua-Nowa Gwinea i Syria. James stworzył także sześć dokumentów dla Channel 4 w serii "Dispatches".
Dodatkiem do jego pracy jako reżysera i fotografa stanowiły teksty, które pojawiły się w Newsweeku, magazynie The Guardian Weekend, Monocle i The Independent.
W 2006 roku Brabazon został powołany jako biegły sądowy w sprawie zbrodni wojennych Guus Kouwenhovena – pracującego w Liberii podczas kadencji Charlesa Taylora.
Życie prywatne.
James Brabazon mieszka w Wielkiej Brytanii.

</doc>
<doc id="3313332" url="https://pl.wikipedia.org/wiki?curid=3313332" title="All-NBA Development League Team">
All-NBA Development League Team

All-NBA Development League Team – umowna drużyna NBA Development League wybierana corocznie poprzez głosowanie, w celu wyróżnienia najlepszych zawodników ligi. W głosowaniu biorą udział trenerzy wszystkich zespołów ligi. Nie mogą oni jednak głosować na zawodników, z własnych drużyn.
Składy najlepszych zawodników są wybierane od samego początku istnienia ligi, czyli od rozgrywek 2001/02. Od sezonu 2007/08 zaczęto wybierać trzy zespoły najlepszych graczy, wcześniej wybierano bowiem dwa.
Zawodnicy otrzymują pięć punktów w głosowaniu do pierwszego składu, trzy do drugiego i jeden do trzeciego. Pięciu graczy, którzy uzyskali najwyższe noty zostaje zaliczonych do pierwszej drużyny najlepszych graczy ligi, kolejnych pięciu do drugiej itd. W przypadku remisu w punktacji składy są rozszerzane. Do tej pory (2014) remis miał miejsce trzykrotnie w latach 2005–2007, za każdym razem przy wyborze drugiego składu.
W 2005 roku zremisowali, David Young i Derrick Zimmerman; w 2006, Jamar Smith i Isiah Victor; w 2007, Jeremy Richardson i Jawad Williams.
Omar Cook, Blake Ahearn oraz Will Conroy uzyskali najwięcej nominacji – trzy, przy czym Ahearn dwukrotnie do pierwszego składu. Dziewiętnastu innych zawodników uzyskało po dwie nominacje (stan na zakończenie rozgrywek 2013/14).

</doc>
<doc id="3313333" url="https://pl.wikipedia.org/wiki?curid=3313333" title="All-NBADL Team">
All-NBADL Team



</doc>
<doc id="3313334" url="https://pl.wikipedia.org/wiki?curid=3313334" title="All-NBDL Team">
All-NBDL Team



</doc>
<doc id="3313335" url="https://pl.wikipedia.org/wiki?curid=3313335" title="All-D-League Team">
All-D-League Team



</doc>
<doc id="3313337" url="https://pl.wikipedia.org/wiki?curid=3313337" title="Kościół ewangelicki w Ryczywole">
Kościół ewangelicki w Ryczywole

Kościół ewangelicki w Ryczywole – protestancka budowla sakralna w miejscowości Ryczywół zlokalizowana przy ul. Czarnkowskiej.
Historia.
Wzniesiony w latach 1896-1898 ze środków i na potrzeby lokalnej parafii ewangelickiej. Kluczową rolę w procesie budowy odegrał Peter Hoffmann, właściciel majątku Łopiszewo. Jest to jeden z najstarszych budynków murowanych na terenie gminy Ryczywół.
W okresie II Rzeczypospolitej kościół był we władaniu parafii należącej do superintendentury Oborniki-Chodzież Ewangelickiego Kościoła Unijnego
Funkcję sakralną pełnił do 1945. Jest własnością gminy Ryczywół. W 2007 został wpisany do rejestru zabytków. W 2014 rozpoczęto jego remont z zamiarem nadania mu funkcji użyteczności publicznej.
Architektura.
Jest to kościół jednonawowy wzniesiony w stylu neogotyckim.

</doc>
<doc id="3313339" url="https://pl.wikipedia.org/wiki?curid=3313339" title="All-Development League Team">
All-Development League Team



</doc>
<doc id="3313340" url="https://pl.wikipedia.org/wiki?curid=3313340" title="Zamua">
Zamua

Zamua, też Mazamua – kraina występująca w źródłach asyryjskich z 1 połowy I tys. p.n.e., leżąca na pograniczu pomiędzy północno-wschodnią Mezopotamią a północno-zachodnim Iranem. Obejmowała obszar na północ od górnego biegu rzeki Dijali, od zachodnich zboczy gór Zagros po równinę Shahrizor rozciągającą się wokół współczesnego irackiego miasta As-Sulajmanijja. Pod względem geopolitycznym Zamua nie tworzyła nigdy jednolitego organizmu państwowego, ale podzielona była na regiony, z których każdy posiadał szereg miast rządzonych przez własnych, lokalnych królów.
Pod kontrolą asyryjską Zamua znalazła się najprawdopodobniej już na początku IX w. p.n.e., gdyż asyryjski król Adad-nirari II (911-891 p.n.e.) wspomina w swych inskrypcjach o jej podboju. Za rządów Aszurnasirpala II (883-859 p.n.e.) kraina ta trzykrotnie buntowała się przeciw Asyrii - dwukrotnie w 881 r. p.n.e. i ponownie w 880 r. p.n.e. Na każdy z buntów asyryjski król odpowiedział odwetową wyprawą karną poprowadzoną do Zamuy. Przywódcą rebelii i głównym jego przeciwnikiem był Nur-Adad, król Dagary, jednego z królestw Zamuy. W trakcie drugiej z wypraw Aszurnasirpal II wdarł się głęboko na terytorium Zamuy, zdobywając i niszcząc miasta i garnizony Nur-Adada. Pacyfikację krainy zakończyła dopiero trzecia wyprawa, kiedy to zwycięskiemu Aszurnasirpalowi II podporządkować się mieli w mieście Tukulti-Aszur-asbat (Arrakdu) wszyscy królowie Zamuy. W 843 r. p.n.e. Zamuę zaatakował Salmanasar III (858-824 p.n.e.), syn i następca Aszurnasirpala II, który ponownie przejął nad nią kontrolę i zaanektował ją jako nową prowincję do państwa asyryjskiego. Począwszy od rządów Szamszi-Adada IV (823-811 p.n.e.) gubernatorzy Zamuy (Mazamuy) zaczynają być wymieniani w asyryjskich listach i kronikach eponimów (pełnili urząd eponima w 810, 783, 768. 733 i 712 r. p.n.e.). O prowincji wzmiankują też inskrypcje Tiglat-Pilesera III (744-727 p.n.e.) i Sargona II (722-705 p.n.e.). Ten ostatni w 714 r. p.n.e. poprowadził przez Zamuę swe wojska w trakcie swej ósmej kampanii wojennej skierowanej przeciw królestwu Urartu. Prowincja pojawia się też w listach i dokumentach administracyjnych z czasów panowania Asarhaddona (680-669 p.n.e.) i Aszurbanipala (669-627? p.n.e.). Podczas walk Aszurbanipala z jego zbuntowanym bratem Szamasz-szuma-ukinem w Babilonii ten pierwszy użył oddziałów sprowadzonych z innych prowincji, m.in. z Mazamuy.
Asyryjscy gubernatorzy Zamuy (Mazamuy) znani z asyryjskich list i kronik eponimów:

</doc>
<doc id="3313341" url="https://pl.wikipedia.org/wiki?curid=3313341" title="Mazamua">
Mazamua



</doc>
<doc id="3313349" url="https://pl.wikipedia.org/wiki?curid=3313349" title="Ran Jingrong">
Ran Jingrong

Ran Jingrong () – chińska brydżystka, World International Master w kategorii Kobiet (WBF).
Wyniki brydżowe.
Zawody światowe.
W światowych zawodach zdobyła następujące lokaty:

</doc>
<doc id="3313350" url="https://pl.wikipedia.org/wiki?curid=3313350" title="Ran Jing Rong">
Ran Jing Rong



</doc>
<doc id="3313351" url="https://pl.wikipedia.org/wiki?curid=3313351" title="Jing Rong Ran">
Jing Rong Ran



</doc>
<doc id="3313352" url="https://pl.wikipedia.org/wiki?curid=3313352" title="Jingrong Ran">
Jingrong Ran



</doc>
<doc id="3313353" url="https://pl.wikipedia.org/wiki?curid=3313353" title="Zijian Shao">
Zijian Shao



</doc>
<doc id="3313355" url="https://pl.wikipedia.org/wiki?curid=3313355" title="Wu Shaohong">
Wu Shaohong

Wu Shaohong () – chińska brydżystka, World Master w kategorii Open oraz World Life Master w kategorii Kobiet (WBF).
Wyniki brydżowe.
Zawody światowe.
W światowych zawodach zdobyła następujące lokaty:

</doc>
<doc id="3313356" url="https://pl.wikipedia.org/wiki?curid=3313356" title="Shaohong Wu">
Shaohong Wu



</doc>
<doc id="3313358" url="https://pl.wikipedia.org/wiki?curid=3313358" title="Zhou Yong Mei">
Zhou Yong Mei



</doc>
<doc id="3313360" url="https://pl.wikipedia.org/wiki?curid=3313360" title="SC Pick Szeged">
SC Pick Szeged



</doc>
<doc id="3313364" url="https://pl.wikipedia.org/wiki?curid=3313364" title="Gui Shenyue">
Gui Shenyue

Gui Shenyue () – chiński brydżysta, World Master (WBF).
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3313366" url="https://pl.wikipedia.org/wiki?curid=3313366" title="Gui Shen Yue">
Gui Shen Yue



</doc>
<doc id="3313367" url="https://pl.wikipedia.org/wiki?curid=3313367" title="Shen Yue Gui">
Shen Yue Gui



</doc>
<doc id="3313377" url="https://pl.wikipedia.org/wiki?curid=3313377" title="Ludomir Stępowski-Junosza">
Ludomir Stępowski-Junosza



</doc>
<doc id="3313379" url="https://pl.wikipedia.org/wiki?curid=3313379" title="Kiriat Anavim">
Kiriat Anavim



</doc>
<doc id="3313383" url="https://pl.wikipedia.org/wiki?curid=3313383" title="Żalnik">
Żalnik

Żalnik – miejsce na którym zakopywano urny z prochami zmarłych.
Określenie "żalnik" pochodzi od słowa "żal" i określa miejsce pochówku urn z prochami zmarłych. Dotyczy ono cmentarza dla urn z okresu przedchrześcijańskiego.

</doc>
<doc id="3313385" url="https://pl.wikipedia.org/wiki?curid=3313385" title="Abu Gosz">
Abu Gosz



</doc>
<doc id="3313386" url="https://pl.wikipedia.org/wiki?curid=3313386" title="Zbigniew Nowacki">
Zbigniew Nowacki

 Zbigniew Nowacki (ur. 1940 w Kutnie) – inżynier, profesor, naukowiec zajmujący się automatyką napędu elektrycznego i energoelektroniką.
W roku 1962 ukończył studia na Wydziale Elektrycznym PŁ. Po trzyletnim okresie zatrudnienia w Fabryce Transformatorów i Aparatury Trakcyjnej „Elta” w Łodzi rozpoczął w roku 1966 pracę na Politechnice Łódzkiej w Katedrze Automatyki, przekształconej następnie w Instytut Automatyki. Na Wydziale Elektrycznym uzyskał w 1970 roku stopień doktora, a w 1981 roku stopień doktora habilitowanego. Tytuł profesora otrzymał w 1996 roku, a od 2003 roku jest profesorem zwyczajnym.
Wyniki swych prac opublikował w ponad 80 artykułach i referatach na konferencjach. Jest autorem dwóch monografii i jednej książki oraz trzech skryptów.
Pełnił funkcje prodziekana Wydziału Elektrotechniki i Elektroniki (1987–1993) i zastępcy dyrektora Instytutu Automatyki (1995–1998). Był twórcą i kierownikiem Zakładu Napędu Elektrycznego i Automatyki Przemysłowej w Instytucie Automatyki (1989–2007). Jest członkiem PTETiS, a w roku 1998 uzyskał tytuł Senior Member IEEE. W roku 2004 był wybrany do Komitetu Badań Naukowych, w latach 2004–2008 był członkiem Rady Nauki przy Ministerstwie Nauki i Szkolnictwa Wyższego. W roku 2008 otrzymał Medal Komisji Edukacji Narodowej, a w roku 2011 odznaczony został Krzyżem Kawalerskim Orderu Odrodzenia Polski.

</doc>
<doc id="3313391" url="https://pl.wikipedia.org/wiki?curid=3313391" title="Synteza węgla">
Synteza węgla



</doc>
<doc id="3313393" url="https://pl.wikipedia.org/wiki?curid=3313393" title="The Market for Lemons">
The Market for Lemons

The Markets for Lemons: Quality Uncertainty and the Market Mechanism – artykuł z 1970 roku, autorstwa ekonomisty George’a Akerlofa, opisujący wpływ asymetrii informacji na rynek. Zjawisko zostało opisane na przykładzie rynku samochodów używanych.
Tezy.
W artykule założono, że na rynku samochodów używanych znajdują się dwa rodzaje produktów: samochody w bardzo dobrym stanie (wisienki – ang. "cherries") i samochody w złym stanie (cytryny – ang. "lemons"), który nie zawsze można w łatwy sposób zweryfikować. Tym samym kupujący nie ma pełnej wiedzy o stanie kupowanego pojazdu. W takim wypadku zakłada, że stan kupowanego przez niego samochodu jest średni i za taki stan jest gotowy zapłacić. Dla sprzedawcy samochodu w bardzo dobrym stanie oznacza to problemy z uzyskaniem odpowiednio wysokiej ceny korespondującej z rzeczywistą wartością towaru. Ostatecznie może to prowadzić do tego, że sprzedawcy bardzo dobrych samochodów nie będą umieszczali ich na rynku. Mogą za to próbować sprzedać je wśród znajomych, rodziny itp. Odpływ z rynku tych samochodów powoduje spadek oczekiwań klientów co do stanu samochodu. Obniża to jeszcze bardziej cenę, jaką klienci są gotowi zapłacić za samochód, co z kolei prowadzi do dalszego znikania z rynku ofert, tym razem już samochodów o dobrej jakości. Wynika z tego, że rynki charakteryzujące się asymetrią informacji będą się zachowywały zgodnie z prawem Kopernika-Greshama, które w skrócie można scharakteryzować jako: „gorsze wypiera lepsze”.
Krytyka.
Krytycy teorii zwracają uwagę na to, że klienci mogą szukać sposobów na potwierdzenie rzeczywistego stanu technicznego samochodu. Z drugiej strony niektórym sprzedawcom może zależeć na utrzymaniu dobrej reputacji i nie będą chcieli sprzedawać „cytryn”, choć zwykle nie dotyczy to sprzedawców prywatnych, którzy sprzedają samochód sporadycznie.

</doc>
<doc id="3313399" url="https://pl.wikipedia.org/wiki?curid=3313399" title="Bartłomiej Gąsienica Sieczka">
Bartłomiej Gąsienica Sieczka



</doc>
<doc id="3313407" url="https://pl.wikipedia.org/wiki?curid=3313407" title="Roman Gąsienica Sieczka">
Roman Gąsienica Sieczka



</doc>
<doc id="3313409" url="https://pl.wikipedia.org/wiki?curid=3313409" title="Konstancin (Konstancin-Jeziorna)">
Konstancin (Konstancin-Jeziorna)

Konstancin – część miasta Konstancina-Jeziorny (SIMC 0920746), w woj. mazowieckim, w powiecie piaseczyńskim. W latach 1952–1968 w granicach odrębnego miasta Skolimowa-Konstancina. Letnisko i uzdrowisko na Mazowszu.
Historia.
Nazwa Konstancina pochodzi od imienia hrabiny Konstancji z Potulickich Skórzewskiej. Konstancin powstał z terenu wydzielonego z dóbr oborskich, zapisanego hrabinie w testamencie przez siostrę w roku 1898, rozparcelowanego przez syna Konstancji, hrabiego Witolda Skórzewskiego i jego wuja, Stanisława Mielżyńskiego, folwarku leśnego Konstancja (ok.100 ha) pod koniec XIX wieku – oficjalna data założenia miasta 1897 r. Leśne tereny niedaleko Warszawy, położone na przedłużeniu Traktu Królewskiego z dojazdem Kolejką Wilanowską, stały się popularnym miejscem budowy willi letniskowych. W przeciągu kilku lat Skórzewski wraz ze swoim stryjem, hr. Władysławem Mielżyńskim. Na przełomie XIX i XX wieku powstało tu wiele okazałych rezydencji zaprojektowanych przez czołowych polskich architektów we wszystkich modnych ówcześnie stylach: od stylów historycznych (neogotyk, neoklasycyzm etc.), poprzez architekturę dworkową i witkiewiczowski styl zakopiański, ale również wzory willi włoskich czy zameczków nadreńskich, aż po fantazyjną secesję, modernizm, czy oszczędny funkcjonalizm lat 30. Projektantami byli m.in.: Jan Fryderyk Heurich, Władysław Marconi, Henryk Gay, Tadeusz Tołwiński, Józef Pius Dziekoński, Władysław Jabłoński, Kazimierz Skórewicz, Franciszek Lilpop, Bronisław Colonna-Czosnowski, Czesław Przybylski i Grupa Praesens. Mieszkańcami Konstancina byli między innymi Stefan Żeromski, Władysław Witwicki i Wacław Gąsiorowski (pełnił funkcję sołtysa Konstancina). Konstancin w dwudziestoleciu był reklamowany jako miejsce elit kultury. Z kanalizacją i elektryką. Obecnie w Konstancinie swoje domy posiada wielu znanych biznesmenów, artystów i dziennikarzy. Wówczas wykształcił się także Konstancinek, biedna osada zamieszkiwana przez ludność zatrudnioną w obsłudze bogatych letniskowiczów. 
W latach powojennych Konstancin traktowany był przez władze stołeczne jako miejsce „zsyłki”. Zabytkowe wille objęto „szczególnym trybem najmu” i zasiedlono lokatorami komunalnymi. Część z nich nadal mieszka w tych budynkach, powoli popadających w ruinę.
Po wojnie, w 1953 roku w uzdrowisku, na bazie istniejącej wcześniej infrastruktury szpitalnej, zostało założone Stołeczne Centrum Rehabilitacji (Stocer) kierowane przez prof. Mariana Weissa. Ideą ośrodka było leczenie kompleksowe, również najcięższych przypadków, które pozbawiają pacjentów samodzielności. Polegała ona nie tylko na wykonaniu niezbędnych zabiegów chirurgicznych, lecz również rehabilitacji, zaopatrzeniu ortopedycznym, nauce nowego zawodu i samodzielności w podstawowych funkcjach życiowych. Istnieje i działa po dziś dzień.
W latach 60. odkryto w mieście złoża solanki.
Historia administracyjna.
Do 1924 w gminie Jeziorna w powiecie warszawskim. W 1924 roku wszedł w skład gminy Skolimów-Konstancin. 20 października 1933 utworzył gromadę Konstancin w granicach gminy Skolimów-Konstancin, składającą się z samego letniska Konstancin.
Podczas II wojny światowej w Generalnym Gubernatorstwie, w dystrykcie warszawskim. W 1943 Konstancin liczył 776 mieszkańców.
Od 1 lipca 1952 w powiecie piaseczyńskim. Tego samego dnia gminie Skolimów-Konstancin nadano ustrój miejski, przez co Skolimów stał się częścią miasta Skolimów-Konstancin. 1 stycznia 1969 Skolimów-Konstancin (ze Skolimowem) połączono z miastem Jeziorna (prawa miejskie od 1962) w nowy ośrodek miejski o nazwie Konstancin-Jeziorna.

</doc>
<doc id="3313410" url="https://pl.wikipedia.org/wiki?curid=3313410" title="Skolimów">
Skolimów

Skolimów – część miasta Konstancina-Jeziorny (SIMC 0920781), w woj. mazowieckim, w powiecie piaseczyńskim, na Mazowszu.
Nazwa "Skolimów" odnosi się do kilku oddzielnych części:
Oficjalna nazwa Skolimów (wg TERYT) odnosi się obecnie do prawobrzeżnych części historycznego Skolimowa (Skolimów A i B). Lewobrzeżne części (Skolimów C i Wieś) zaliczane są do Jeziorny Królewskiej.
Historia.
Skolimów Wieś.
Pierwsze wzmianki o Skolimowie pojawiły się w zapisach historycznych w 1407 roku wraz z imieniem Jacusa ze Skolimowa, protoplasty rodu, który władał tym terenem aż do XVI w. Najprawdopodobniej na terenach leżących na północnym brzegu Jeziory (obecnie Jeziorki) z nadania książąt mazowieckich osiedli rycerze z Prus, uciekający przed wojną między Koroną a zakonem krzyżackim, tworząc osadę Skolimowo ("Scolymowo"). W XVII wieku Skolimów przeszedł na własność dziedziców Obór. 
W 1580 roku, jako wieś szlachecka Skolimowo, położona była w powiecie warszawskim ziemi warszawskiej województwa mazowieckiego. Prawdopodobnie w XVII wieku na terenie wybudowany został dwór; pierwsze wzmianki pisemne o nim pochodzą z 1753 roku, kiedy od Wielopolskich (ówcześni posiadacze dóbr oborskich) wydzierżawił go Jan Ogonowski.
W latach 1867–1954 wieś w gminie Nowo-Iwiczna w powiecie warszawskim. 20 października 1933 utworzono gromadę Skolimów w granicach gminy Nowo-Iwiczna, składającą się ze wsi Skolimów, folwarku Skolimów oraz sześciu osad letniskowych – Szumacher, Sitkiewicz, Skolmowian, Ochmanka, Rozalin i Prekerówka (ogólnie letniska te określa się mianem Skolimów C), a także stację kolejową Skolimów.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Skolimów liczyła 513 mieszkańców.
Po wojnie Skolimów Wieś wyłączono ze gminy Nowo-Iwiczna i włączono do gminy Jeziorna, która 1 lipca 1952 po zniesieniu powiatu warszawskiego włączono do powiatu piaseczyńskiego. Tego samego dnia powiększono gminę Jeziorna o dodatkowe cztery gromady ze zniesionej gminie Nowo-Iwiczna, przez co przez kolejne dwa lata Skolimów stanowił jedną z 30 gromad gminy Jeziorna
W związku z reorganizacją administracji wiejskiej jesienią 1954 Skolimów wszedł w skład gromady Chylice, wraz z Chyliczkami, Józefosławiem, Julianowem, Kierszkiem, Wierzbnem i Skolimowem C.
W związku z kolejną reformą gminną 1 stycznia 1973 gromadę Chylice zniesiono, a Skolimów Wieś wszedł w skład nowo utworzonej gminy Konstancin-Jeziorna.
1 sierpnia 1977 Skolimów Wieś (a także Cegielnię-Obory, Chylice-Cegielnię, Skolimów C, Stare Wierzbno i Nowe Wierzbno) wyłączono z gminy Konstancin-Jeziorna i włączono do Konstancina-Jeziorny, przez co Skolimów Wieś po raz pierwszy stał się obszarem miejskim.
Skolimów A i B.
Na początku XX w. na południowym brzegu Jeziorki założone zostało letnisko – odtąd Skolimów stał się także miejscowością letniskową, oferującą podobne walory lecznicze i naturalne jak (założony w 1897 na południowym brzegu, w dół rzeki) niedaleki Konstancin.
Powstałe na południowym brzegu Jeziorki letniska Skolimów A i B należały do 1924 roku do gminy Nowo-Iwiczna w powiecie warszawskim. W 1924 roku wraz z letniskiem Chylice weszły w skład nowej gminy Skolimów-Konstancin. 20 października 1933 utworzono gromadę Skolimów w granicach gminy Skolimów-Konstancin, składającą się z letnisk Skolimów A i B.
Podczas II wojny światowej w Generalnym Gubernatorstwie, w dystrykcie warszawskim. W 1943 Skolimów liczył 735 mieszkańców.
Od 1 lipca 1952 w powiecie piaseczyńskim. Tego samego dnia gminie Skolimów-Konstancin nadano ustrój miejski, przez co Skolimów stał się częścią miasta Skolimów-Konstancin. 1 stycznia 1969 Skolimów-Konstancin (ze Skolimowem) połączono z miastem Jeziorna (prawa miejskie od 1962) w nowy ośrodek miejski o nazwie Konstancin-Jeziorna.
Skolimów C.
W XX wieku był to obszar osad letniskowych należących do gminy Nowo-Iwiczna w powiecie warszawskim. 20 października 1933 utworzono gromadę Skolimów w granicach gminy Nowo-Iwiczna, składającą się ze wsi Skolimów, folwarku Skolimów oraz sześciu osad letniskowych – Szumacher, Sitkiewicz, Skolimowianka, Ochmanka, Rozalin i Prekerówka (obecny Skolimów C), a także stację kolejową Skolimów. W związku z kolejnymi zmianami administracyjnymi, letnisko Skolimów C włączono do gminy Skolimów-Konstancin. Ponieważ sąsiedni Skolimów Wieś pozostał w gminie Nowo-Iwiczna, oddzielał on Skolimów C od gminy Skolimów-Konstancin, który tworzył jej eksklawę.
Od 1 lipca 1952 w powiecie piaseczyńskim. Tego samego dnia gminie Skolimów-Konstancin, nadano ustrój miejski. Przez kolejne dwa lata Skolimów C był eksklawą miasta Skolimów-Konstancin.
W związku z reorganizacją administracji wiejskiej jesienią 1954 Skolimów C wyłączono z miasta Skolimów-Konstancin i włączono do nowo utworzonej gromady Chylice, w której skład weszły także Chylice, Chyliczki, Józefosław, Julianów, Kierszek, Skolimów Wieś i Wierzbno.
W związku z kolejną reformą gminną 1 stycznia 1973 gromadę Chylice zniesiono, a Skolimów C wszedł w skład nowo utworzonej gminy Konstancin-Jeziorna.
1 sierpnia 1977 Skolimów C (a także Cegielnię-Obory, Chylice-Cegielnię, Skolimów Wieś, Stare Wierzbno i Nowe Wierzbno) wyłączono z gminy Konstancin-Jeziorna i włączono do Konstancina-Jeziorny, przez co Skolimów C po raz drugi stał się obszarem miejskim.
Zabytki i instytucje.
W Skolimowie przy ul. Chylickiej znajduje się stary młyn i sąsiadująca z nim willa „Zagłobin”.
Przy ul. Chylickiej 1 znajduje się część budynku, należącego do kompleksu restauracyjnego zwanego „Willa Skolimowianka” z 1909. W 1942 roku restaurację w niej prowadził Romuald Trzeciecki. Wcześniej, od 1 sierpnia 1939 roku prowadzili ją Józefa oraz Ludwig Witkowscy. Po wojnie w 1947 roku nabyta została przez Michała Chajkowskiego. Prowadził ją jeszcze rok. Potem w części budynku od strony ul. Chylickiej powstał sklep spółdzielczy. Obecna część obiektu została zburzona w 2003 roku pod drogę powiatową. Podobny los czeka sędziwy obiekt jakim jest dawny budynek Kolei Wilanowskiej – stacji kolejowej „Skolimów” z kasą i poczekalnią (później dom mieszkalny). Willa Skolimowianka została zaprojektowana przez Hugona Kudera, znanego w tamtych czasach architekta, który z Konstancinem-Jeziorną związał się szczególnie, ale ślady jego działalności można spotkać także w Warszawie.
Od 1928 roku w Skolimowie mieści się Dom Artystów Weteranów Scen Polskich należący do ZASP.
Od lat 50. w Skolimowie-Konstancinie znajduje się stacja naukowa Instytutu Reumatologicznego oraz sanatorium reumatologiczne. Skolimów znany był z hodowli zwierząt futerkowych (m.in. nutrii i lisów). W latach 50 i latach 60 była na terenie Skolimowa fabryka pasty do obuwia.

</doc>
<doc id="3313411" url="https://pl.wikipedia.org/wiki?curid=3313411" title="Jenny Barrera">
Jenny Barrera

Jenny Barrera – peruwiańska zapaśniczka walcząca w stylu wolnym. Zdobyła srebrny medal na mistrzostwach panamerykańskich w 2002 i piąta 2003. Trzecia na igrzyskach boliwaryjskich w 2005 roku.

</doc>
<doc id="3313412" url="https://pl.wikipedia.org/wiki?curid=3313412" title="Ester Mendoza">
Ester Mendoza

Ester Mendoza (ur. 11 maja 1973) – peruwiańska zapaśniczka walcząca w stylu wolnym. Zajęła osiemnaste miejsce na mistrzostwach świata w 2002. Zdobyła srebrny medal na mistrzostwach panamerykańskich w 2003, a także na igrzyskach boliwaryjskich w 2001 roku.

</doc>
<doc id="3313415" url="https://pl.wikipedia.org/wiki?curid=3313415" title="Mario Molina (zapaśnik)">
Mario Molina (zapaśnik)

Mario Bernardo Molina Cortez (ur. 10 lutego 1989) – peruwiański zapaśnik walczący w stylu klasycznym. Zajął osiemnaste miejsce na mistrzostwach świata w 2017. Zdobył brązowy medal na igrzyskach panamerykańskich w 2007 i 2015, a także na mistrzostwach panamerykańskich w 2007, 2015 i 2018. Wicemistrz igrzysk Ameryki Południowej w 2018. Mistrz Ameryki Południowej w 2017 i 2019, drugi w 2012 i 2016, trzeci w 2014. Brązowy medalista igrzysk boliwaryjskich w 2017 roku.

</doc>
<doc id="3313416" url="https://pl.wikipedia.org/wiki?curid=3313416" title="Woodville (Alabama)">
Woodville (Alabama)

Woodville – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313417" url="https://pl.wikipedia.org/wiki?curid=3313417" title="Chaber gwieździsty">
Chaber gwieździsty

Chaber gwieździsty ("Centaurea iberica" Trevir. ex Spreng.) – gatunek rośliny z rodziny astrowatych. Rodzimy obszar występowania obejmuje obszary Azji Zachodniej i Środkowej, Chiny i południowo-wschodnią Europę, ale gatunek ten rozprzestrzeni się także w innych rejonach i obecnie występuje również we Włoszech, Francji, Łotwie, Litwie, Estonii, niektórych stanach USA, w Argentynie. W Polsce jest uprawiany jako roślina ozdobna.
Morfologia i biologia.
Roślina jednoroczna o wysokość 0,3-1,8 m. Cała pokryta jest drobnymi włoskami. Liście pierzaste, złożone z listewkowatych odcinków. Liście różyczkowe duże, kolczaste, liście łodygowe znacznie mniejsze. Kwiaty fioletowe, zebrane w koszyczek. Nasiona z puchem kielichowym. Kwitnie w maju i czerwcu.

</doc>
<doc id="3313418" url="https://pl.wikipedia.org/wiki?curid=3313418" title="Ignacy Kozłowski">
Ignacy Kozłowski



</doc>
<doc id="3313419" url="https://pl.wikipedia.org/wiki?curid=3313419" title="Centaurea iberica">
Centaurea iberica



</doc>
<doc id="3313420" url="https://pl.wikipedia.org/wiki?curid=3313420" title="Australian Gold Nugget">
Australian Gold Nugget

Gold Nugget, Australian Gold Nugget – złota australijska moneta bulionowa. Ma status legalnego środka płatniczego i jest bita z 24-karatowego złota.
Monety Australian Gold Nugget (ang. "australijski złoty samorodek") bite są ze złota w australijskiej mennicy Perth Mint. Bite są monety zawierające 1/20 uncji trojańskiej (toz, z ang. "troy ounce", jedna uncja zawiera 31,1035 g czystego złota), 1/10 uncji, 1/4 uncji, 1/2 uncji, 1 uncję, 2 uncje, 10 uncji oraz 1 kg czystego złota. Użyty do produkcji metal ma czystość 99,99%.
Emisje monet różnią się każdego roku, podobnie jak chińskie Złote Pandy, co podnosi ich walory kolekcjonerskie i jest rzadkością wśród monet bulionowych. Gold Nugget został wprowadzony w 1986 przez mennicę Gold Corporation, szerzej znaną jako "The Perth Mint", będącą własnością rządu stanowego Australii Zachodniej. W latach 1986–1989 rewersy monet przedstawiały znane samorodki złota znalezione na terenie Australii, w 1989 rozpoczęto bicie monet z wizerunkiem różnych gatunków kangura, symbolu kontynentu. W 1991 wprowadzono monety o masie 2 uncji, 10 uncji i 1 kilograma.
Specjalna edycja monet została wybita z okazji wizyty królowej Elżbiety II w zachodniej Australii w 2011. Awers monety przedstawia popiersie królowej, na rewersie znajduje się kangur rudy. Największa moneta o masie 1012 kg ma prawie 80 cm średnicy i 12 cm grubości. 
Mennica w Perth dzierżyła rekord największej monety świata dzięki swej 10-kilogramowej monecie do 2007, gdy Royal Canadian Mint wybiła monetę o masie 100 kg. Wraz z emisją monety o zawartości tony złota, dziesięciokrotnie cięższą niż moneta kanadyjska, rekord znów należy do Australijczyków. Gold Nugget jest największą złotą monetą kiedykolwiek wybitą na świecie. Australijska moneta ma nominalną wartość 1 000 000 australijskich dolarów. Złoto w nim zawarte jest warte przeszło 50 mln dolarów australijskich i wielokrotnie przekracza wartość nominalną, jednak zniszczenie monety jako prawnego środka płatniczego jest nielegalne.
Monety o mniejszych nominałach są głównie wykorzystywane jako lokata kapitału (jako wygodniejsze od sztabek złota) oraz jako monety kolekcjonerskie.

</doc>
<doc id="3313421" url="https://pl.wikipedia.org/wiki?curid=3313421" title="Skyline (Minnesota)">
Skyline (Minnesota)

Skyline – miasto w Stanach Zjednoczonych, w stanie Minnesota, w hrabstwie Blue Earth.

</doc>
<doc id="3313422" url="https://pl.wikipedia.org/wiki?curid=3313422" title="Joseph Wieczerzak">
Joseph Wieczerzak

Joseph Wieczerzak (ur. 1931 w Newark, New Jersey) – amerykański historyk polskiego pochodzenia, biskup Polskiego Narodowego Kościoła Katolickiego. 
Życiorys.
Absolwent Brooklyn College (stopień bakałarza). Magister sztuki i doktorat ("A Polish Chapter in Cvil War America", 1967) uzyskał na Uniwersytecie w Nowym Jorku. W latach 1964-1989 profesor historii w Bronx Community College, City University w Nowym Jorku, jednocześnie profesor historii i dziekan Seminarium Duchownego im. Savonaroli. W ramach wymiany stypendialnej wielokrotnie przebywał w Polsce, w 1993 na zaproszenie Polskiej Akademii Nauk. Zajmuje się emigracją Polaków do USA oraz historią Polskiego Narodowego Kościoła Katolickiego. Jest przewodniczącym Komisji Historii i Archiwum Polskiego Narodowego Kościoła Katolickiego oraz wydawcą roczników "PNCC History" i "Polish Review".

</doc>
<doc id="3313423" url="https://pl.wikipedia.org/wiki?curid=3313423" title="Skyline (Alabama)">
Skyline (Alabama)

Skyline – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313424" url="https://pl.wikipedia.org/wiki?curid=3313424" title="Cristian Paravecino">
Cristian Paravecino

Cristian Paravecino Navarro (ur. 9 listopada 1988) – peruwiański zapaśnik walczący w stylu klasycznym. Piąty na igrzyskach panamerykańskich w 2011. Brązowy medal na mistrzostwach panamerykańskich w 2011 roku.

</doc>
<doc id="3313425" url="https://pl.wikipedia.org/wiki?curid=3313425" title="Edward Pinkowski">
Edward Pinkowski

Edward Pinkowski (ur. 12 sierpnia 1916 w Holyoke, zm. 11 stycznia 2020) – amerykański historyk polskiego pochodzenia. 
Życiorys.
Zajmuje się dziejami Polaków w Stanach Zjednoczonych. Jest autorem wielu książek i artykułów. W 1989 był laureatem Nagrody imienia Mieczysława Haimana przyznawanej przez Polish American Historical Association.

</doc>
<doc id="3313426" url="https://pl.wikipedia.org/wiki?curid=3313426" title="Fotomaska">
Fotomaska

Fotomaska – płyta służąca do naświetlania wzorów w procesie fotolitografii zgodnie ze znajdującymi się na niej obszarami nieprzezroczystymi i przezroczystymi (tzw. oknami).
Fotomaski są wykorzystywane w fotolitografii do naświetlania określonych wzorów w fotorezyście. Kiedyś dość powszechne były fotomaski emulsyjne, które zastąpione zostały przede wszystkim fotomaskami chromowymi, czyli płytami szklanymi lub kwarcowymi pokrytymi chromem. Tego typu maski wykonuje się zwykle z podłoży w całości pokrytych chromem, który jest potem usuwany z wybranych obszarów przez wzór z rezystu. Krytycznym etapem jest wykonanie wzoru z rezystu, przy czym stosuje się głównie rezysty światłoczułe (fotorezysty) lub elektronoczułe. Zależnie od rodzaju rezystu, naświetlanie wykonuje się za pomocą:
Po naświetleniu wzoru w rezyście wywołuje się go odpowiednim wywoływaczem. W ten sposób otwiera się okna w rezyście, przez które następnie usuwa się chrom. Najpopularniejszą metodą jest mokre trawienie w kwaśnych rozworach. Ostatecznie (po usunięciu już zbędnego rezystu) uzyskuje się płytę z wzorem, którego nieprzezroczyste obszary pokryte są chromem.

</doc>
<doc id="3313427" url="https://pl.wikipedia.org/wiki?curid=3313427" title="Section">
Section

Section – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313428" url="https://pl.wikipedia.org/wiki?curid=3313428" title="Abrahán Llontop">
Abrahán Llontop

Abrahán Gonzalo Llontop Vares (ur. 4 stycznia 1991) – peruwiański zapaśnik walczący w stylu wolnym. Mistrz Ameryki Południowej w 2014, 2015 i 2017, trzeci w 2013 i 2016. Brązowy medal na igrzyskach boliwaryjskich w 2013 roku.

</doc>
<doc id="3313429" url="https://pl.wikipedia.org/wiki?curid=3313429" title="Pisgah (Alabama)">
Pisgah (Alabama)

Pisgah – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313430" url="https://pl.wikipedia.org/wiki?curid=3313430" title="Abraham Llontop">
Abraham Llontop



</doc>
<doc id="3313433" url="https://pl.wikipedia.org/wiki?curid=3313433" title="Paint Rock (Alabama)">
Paint Rock (Alabama)

Paint Rock – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313434" url="https://pl.wikipedia.org/wiki?curid=3313434" title="James S. Pula">
James S. Pula

James S. Pula (18 lutego 1946 w Tyce, New York) – amerykański historyk polskiego pochodzenia. 
Życiorys.
Zajmuje się dziejami XIX wieku oraz historią Polaków w Stanach Zjednoczonych. Jest autorem wielu książek i artykułów. Prezes Polish American Historical Association. Jest redaktorem pisma "Polish American Studies. A Journal of Polish American History and Culture".

</doc>
<doc id="3313435" url="https://pl.wikipedia.org/wiki?curid=3313435" title="Jessica Olivares">
Jessica Olivares

Jessica Gloria Olivares Bendezu (ur. 30 lipca 1994 w Limie) – peruwiańska zapaśniczka walcząca w stylu wolnym. Zajęła dziewiętnaste miejsce na mistrzostwach świata w 2017. Piąta na igrzyskach panamerykańskich i mistrzostwach w 2015. Mistrzyni Ameryki Południowej w 2014, druga w 2015, trzecia w 2013. Złota medalistka igrzysk boliwaryjskich w 2013 roku. Absolwentka Uniwersytetu Narodowego w Callao.

</doc>
<doc id="3313436" url="https://pl.wikipedia.org/wiki?curid=3313436" title="Langston (Oklahoma)">
Langston (Oklahoma)

Langston – miasto w Stanach Zjednoczonych, w stanie Oklahoma, w hrabstwie Logan.

</doc>
<doc id="3313437" url="https://pl.wikipedia.org/wiki?curid=3313437" title="Vanessa Olivares">
Vanessa Olivares

Martha Vanessa Olivares Bendezu (ur. 20 października 1995) – peruwiańska zapaśniczka walcząca w stylu wolnym. Zajęła dziewiąte miejsce na igrzyskach panamerykańskich w 2019. Siódma na mistrzostwach panamerykańskich w 2014. Brązowa medalistka mistrzostw Ameryki Południowej w 2012 roku.

</doc>
<doc id="3313438" url="https://pl.wikipedia.org/wiki?curid=3313438" title="Langston (Alabama)">
Langston (Alabama)

Langston – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313439" url="https://pl.wikipedia.org/wiki?curid=3313439" title="Kelly Díaz">
Kelly Díaz

Kelly Estefany Díaz Cancho (ur. 2 lutego 1995) – peruwiańska zapaśniczka walcząca w stylu wolnym. Brązowa medalistka mistrzostw Ameryki Południowej w 2014, a także igrzysk boliwaryjskich w 2013 roku.

</doc>
<doc id="3313440" url="https://pl.wikipedia.org/wiki?curid=3313440" title="Kelly Diaz">
Kelly Diaz



</doc>
<doc id="3313442" url="https://pl.wikipedia.org/wiki?curid=3313442" title="Jeden dzień w Europie">
Jeden dzień w Europie

Jeden dzień w Europie (ang. "One Day in Europe") – hiszpańsko-niemiecka komedia z 2005 roku wyreżyserowana przez Hannesa Stöhra. Wyprodukowana przez Filmanova i Moneypenny Filmproduktion GmbH.
Premiera filmu miała miejsce 12 lutego 2005 roku. W Polsce premiera filmu odbyła się 26 sierpnia 2005 roku.
Opis fabuły.
Film opowiada o czterech historiach, które rozgrywają się w różnych miastach. Cała Europa emocjonuje się finałem piłkarskiej Ligi Mistrzów. Tymczasem w Moskwie Angielka Kate (Megan Gay) wdaje się w awanturę ze swoim chłopakiem, a węgierski turysta Gabor (Péter Schere) zostaje okradziony w Santiago de Compostela.
Produkcja.
Zdjęcia do filmu kręcono w czterech miastach – w Berlinie (Niemcy), w Stambule (Turcja), w Moskwie (Rosja) i w Santiago de Compostela (Hiszpania).
Obsada.
Źródło: Filmweb
i inni.
Nagrody i nominacje.
Źródło: Filmweb

</doc>
<doc id="3313443" url="https://pl.wikipedia.org/wiki?curid=3313443" title="Hytop">
Hytop

Hytop – miasto w Stanach Zjednoczonych, w stanie Alabama, w hrabstwie Jackson. Utworzono je 17 maja 1991 roku Według spisu powszechnego z 2010 roku, populacja wynosiła 354 mieszkańców, i wzrosła od 2000 kiedy to mieszkało tam 315 osób.

</doc>
<doc id="3313447" url="https://pl.wikipedia.org/wiki?curid=3313447" title="Ali Ahraoui">
Ali Ahraoui

Ali Ahraoui (ur. 15 lutego 1979) – niemiecki bokser pochodzenia marokańskiego.
Kariera amatorska.
Jako amator, Ahraoui w 1999 r. zdobył brązowy medal na Mistrzostwach Świata w kategorii lekkopółśredniej. Reprezentant Niemiec przegrał swoją półfinałową walkę z Francuzem Willym Blainem

</doc>
<doc id="3313448" url="https://pl.wikipedia.org/wiki?curid=3313448" title="Reflekcje o miłości apdejtowanej selfie">
Reflekcje o miłości apdejtowanej selfie

Reflekcje o miłości apdejtowanej selfie (stylizowany zapis REFlekcje o miłości apdejtowanej selfie) – album studyjny polskiego rapera i producenta muzycznego Łukasza L.U.C.-a Rostkowskiego. Wydawnictwo ukazało się 10 listopada 2014 roku nakładem wytwórni muzycznej Warner Music Poland na podstawie licencji udzielonej przez Rostkowskiego. Na płycie znalazło się jedenaście utworów zarejestrowanych z wykorzystaniem sampli pochodzących z repertuaru m.in. Haliny Frąckowiak, Magdy Umer oraz Ireny Jarockiej. Ponadto gościnnie na albumie wystąpili Buka, MC Silk, Magiera, K2, Mesajah oraz Rahim. Mastering nagrań wykonał znany z występów zespole Skalpel Marcin Cichy. Scratche wykonał DJ Element. Na płycie zagrał ponadto trębacz Adam Lepka.
Płyta dotarła do 32. miejsca polskiej listy przebojów (OLiS).

</doc>
<doc id="3313449" url="https://pl.wikipedia.org/wiki?curid=3313449" title="Podróż apostolska Franciszka do Francji">
Podróż apostolska Franciszka do Francji

Podróż apostolska papieża Franciszka do Francji odbyła się 25 listopada 2014 roku. Podróż apostolska papieża Franciszka obejmowała miasto Strasburg. Celem tej wizyty była wizyta papieża w Parlamencie Europejskim i w Radzie Europejskiej w Strasburgu, gdzie w obu tych instytucjach wygłosił przemówienie.
11 października 2013 roku podczas audiencji przewodniczący PE Martin Schulz zaprosił papieża Franciszka by wygłosił przemówienie, uczynił to w 25 rocznicę wizyty Jana Pawła II w PE. 11 września 2014 zostało potwierdzone przez Służby prasowe Stolicy Apostolskiej.
Była to druga wizyta papieża w Parlamencie UE, pierwszym papieżem był Jan Paweł II w 1988 roku.
Program pielgrzymki.
O 755 wylot samolotu z papieżem z lotniska Rzym/Fiumicino International Airport do Strasburga, zaś o 1000 przylot na międzynarodowe lotnisko w Strasburgu / Entzheim i tam nastąpiło prywatne powitanie biskupa Rzymu. O 1035 papież odwiedził Parlament Europejski zaś o 1205 odwiedził Radę Europy, wygłaszając w obydwu izbach przemówienie. O 1350 papież udał się na lotnisko w Strasburgu / Entzheim i odleciał do Rzymu zaś o 1550 nastąpił przylot na międzynarodowe lotnisko Rzym/Fiumicino.

</doc>
<doc id="3313453" url="https://pl.wikipedia.org/wiki?curid=3313453" title="Lista sanockich posłów do Rady Państwa">
Lista sanockich posłów do Rady Państwa

Lista sanockich posłów do austriackiej Rady Państwa w Wiedniu.
Kadencje I-IV.
W tym okresie (1861-1873) posłowie nie byli wybierani, lecz wyznaczani przez Sejm Krajowy Galicji.
Kadencje V-X.
Na mocy ustawy z 2 kwietnia 1873 Galicja miała wybierać do Rady Państwa 63 posłów (w tym: 20 z wielkiej własności ziemskiej, 13 z kurii miast, 3 z kurii izb przemysłowo-handlowych, 27 z kurii wiejskiej). Z terenu powiatu sanockiego wybierano dwóch lub trzech posłów. Wybory w tym okresie były prowadzone według systemu kurialnego (zależnego od majętności wyborców).
Kadencje XI i XII.
W 1907 została zmieniona ordynacja wyborcza. Wskutek tego został zniesiony system kurialny i wprowadzone wybory powszechne według okręgów terytorialnych zgodnie z czteroprzymiotnikowym prawem głosowania. Sanok należał do okręgu wyborczego nr 51.

</doc>
<doc id="3313454" url="https://pl.wikipedia.org/wiki?curid=3313454" title="Dutton (Alabama)">
Dutton (Alabama)

Dutton – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313455" url="https://pl.wikipedia.org/wiki?curid=3313455" title="Polski Wojskowy Komitet Wykonawczy">
Polski Wojskowy Komitet Wykonawczy

Polski Wojskowy Komitet Wykonawczy – powołany 17 czerwca 1917 roku w czasie I Ogólnego Zjazdu Wojskowych Polaków w Piotrogrodzie w celu wykonania uchwał zjazdu w zakresie organizowania polskiego wojska w Rosji i reprezentowania jego na zewnątrz. 
Formowaniem wojska miała zająć się 6 osobowa komisja wyłoniona przez Polski Wojskowy Komitet Wykonawczy, który składał się z 15 członków i 3 zastępców członków. Ogół członków komitetu wraz z Zarządem Centralnym Związków Wojskowych Polaków w Rosji wchodził w skład Naczelnego Polskiego Komitetu Wojskowego.

</doc>
<doc id="3313460" url="https://pl.wikipedia.org/wiki?curid=3313460" title="Karol Lepkowski">
Karol Lepkowski



</doc>
<doc id="3313461" url="https://pl.wikipedia.org/wiki?curid=3313461" title="Sleepoholic">
Sleepoholic

Sleepoholic – album studyjny polskiego rapera i producenta muzycznego Łukasza L.U.C.-a Rostkowskiego. Wydawnictwo ukazało się 14 października 2013 roku nakładem wytwórni muzycznej Parlophone Music Poland na podstawie licencji udzielonej przez Rostkowskiego.
Lista utworów.
Źródło.

</doc>
<doc id="3313464" url="https://pl.wikipedia.org/wiki?curid=3313464" title="Horní Počaply (przystanek kolejowy)">
Horní Počaply (przystanek kolejowy)

Horní Počaply – przystanek kolejowy w miejscowości Horní Počaply, w kraju środkowoczeskim, w Czechach. Położony jest na ważnej magistrali kolejowej Praga – Děčín Znajduje się na wysokości 160 m n.p.m. Na południe od przystanku znajduje się Elektrownia Mielnik.
Jest zarządzany przez Správę železnic. Na przystanku nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3313468" url="https://pl.wikipedia.org/wiki?curid=3313468" title="Bartłomiej Fidler">
Bartłomiej Fidler

Bartłomiej Fidler (ur. 1865, zm. 1920) – działacz chłopski, poseł do Rady Państwa.
Życiorys.
Jako włościanin z Beska został działaczem Stronnictwa Ludowego. Był wójtem Beska. Kandydując z ramienia narodowych-demokratów w maju 1907 został wybrany z kurii wiejskiej w okręgu Sanok-Rymanów-Lisko na posła do austriackiej Rady Państwa w Wiedniu XI kadencji (1907-1911); jego ewentualnym zastępcą był Adam Pytel. W 1911 kandydował jako polityk Stronnictwa Narodowo-Demokratycznego. Pełniąc urząd naczelnika gminy w Besku został przysięgłym głównym przy C. K. Sądzie Obwodowym w Sanoku na rok 1913. Od 1903 był członkiem Rady c. k. powiatu sanockiego, wybrany z grupy gmin wiejskich, pełnił funkcję członka wydziału powiatowego, ponownie wybrany w 1907 nadal pełnił tę funkcję, w kolejnych wyborach do Rady w 1912 został wybrany ponownie z grupy gmin wiejskich, został członkiem wydziału.
Został pochowany na cmentarzu w Besku.

</doc>
<doc id="3313472" url="https://pl.wikipedia.org/wiki?curid=3313472" title="Praha-Kbely">
Praha-Kbely

Praha-Kbely – przystanek kolejowy w Pradze, w dzielnicy Kbely, w Czechach przy ulicy Toužimskiej 588/70. Znajduje się na linii kolejowej Praga – Turnov. Znajduje się na wysokości 270 m n.p.m..
Jest zarządzany przez Správę železnic. Na przystanku istnieje możliwość zakupu biletów i rezerwacji miejsc.

</doc>
<doc id="3313473" url="https://pl.wikipedia.org/wiki?curid=3313473" title="All-NBA Development League Defensive Team">
All-NBA Development League Defensive Team

All-NBA Development League Defensive Team – umowna drużyna NBA Development League wybierana corocznie poprzez głosowanie, w celu wyróżnienia najlepszych obrońców ligi. W głosowaniu biorą udział trenerzy wszystkich zespołów ligi. Nie mogą oni jednak głosować na zawodników, z własnych drużyn.
Składy najlepszych obrońców są wybierane od rozgrywek 2010/11. Od sezonu 2012/13 zaczęto wybierać trzy zespoły defensorów, wcześniej wybierano bowiem dwa.
Zawodnicy otrzymują pięć punktów w głosowaniu do pierwszego składu, trzy do drugiego i jeden do trzeciego. Pięciu graczy, którzy uzyskali najwyższe noty zostaje zaliczonych do pierwszej drużyny najlepszych graczy ligi, kolejnych pięciu do drugiej itd. W przypadku remisu w punktacji składy są rozszerzane.
Najwięcej razy, trzy, do składów All–Defensive był wybierany Othyus Jeffers, w tym dwukrotnie do pierwszego zespołu obrońców (stan: po sezonie 2013/14).
Od sezonu 2015/16 liga zawęziła oficjalnie wybór najlepszych obrońców tylko do jednego składu.

</doc>
<doc id="3313474" url="https://pl.wikipedia.org/wiki?curid=3313474" title="Jagiellonia Białystok w sezonie 1948">
Jagiellonia Białystok w sezonie 1948

KS ZMW Wici Białystok drużyna z Białegostoku występująca w rozgrywkach A klasy okręgu białostockiego. W roku 1948 większość piłkarzy rozwiązanego Motoru zasiliła drużynę Wici działającej przy Związku Młodzieży Wiejskiej.
II poziom rozgrywkowy.
Większość piłkarzy powojennej Jagiellonii po raz wtóry zmieniła swoją przynależność klubową zasilając KS Wici, co znowu zaowocowało sukcesem, klub zdobył mistrzostwo okręgu.
Białostocka drużyna w okręgu była najlepsza, natomiast w rywalizacji z zespołami Siedlec, Kielc i Pabianic zajęła ostatnie miejsce, tym samym pozostała w klasie A.
Eiminacje do 1 i 2 Ligi.
MECZE
Skład.
Władysław Gałasiński (n), Józef Choroszucha (n), Ryszard Lachowski (n), Leon Wołoncewicz (n), Mirosław Piechocki (n), Sergiusz Nizniczenko (po), Jerzy Szpuda (po), Tomasz Olejniczak (po), Józef Pańkowski (po), Eugeniusz Burzyński (po), Stanisław Kudaszewicz (ob), Konstanty Łupaczyk (ob), Wiktor Tofiło (ob), Józef Poczobut (br), Kazimierz Dyga (br).

</doc>
<doc id="3313475" url="https://pl.wikipedia.org/wiki?curid=3313475" title="All-D-League Defensive Team">
All-D-League Defensive Team



</doc>
<doc id="3313476" url="https://pl.wikipedia.org/wiki?curid=3313476" title="Pavlovice (stacja kolejowa)">
Pavlovice (stacja kolejowa)

Pavlovice – stacja kolejowa w Pavlovicach, w kraju pilzneńskim, w Czechach. Znajduje się na magistrali kolejowej Praga – Pilzno – Cheb. Położona jest na wysokości 455 m n.p.m.
Na stacji nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3313477" url="https://pl.wikipedia.org/wiki?curid=3313477" title="All-NBADL Defensive Team">
All-NBADL Defensive Team



</doc>
<doc id="3313478" url="https://pl.wikipedia.org/wiki?curid=3313478" title="All-NBDL Defensive Team">
All-NBDL Defensive Team



</doc>
<doc id="3313479" url="https://pl.wikipedia.org/wiki?curid=3313479" title="NBADL Impact Player of the Year Award">
NBADL Impact Player of the Year Award



</doc>
<doc id="3313480" url="https://pl.wikipedia.org/wiki?curid=3313480" title="NBDL Impact Player of the Year Award">
NBDL Impact Player of the Year Award



</doc>
<doc id="3313481" url="https://pl.wikipedia.org/wiki?curid=3313481" title="Benedykt Wojciech Lemański">
Benedykt Wojciech Lemański

Benedykt Wojciech Lemański herbu Bukowczyk (ur. 17 kwietnia 1784 w Buku koło Poznania, zm. 25 sierpnia 1856 w Zagórzu, obecnie Kłobuck) – od 1833 roku właściciel dóbr zagórskich, kłobuckich i pałacu w Zagórzu koło Kłobucka.
Życiorys.
Był synem bukowskiego burmistrza Kazimierza Lemańskiego i Joanny z Górskich. Jego młodszym bratem był Ludwik Bartłomiej Lemański. Benedykt ożenił się z panną Marianną Cecylią Przeździecka, córka Walentego i Salomei z Chociewskich, posesorów wsi Strzemboszewice w powiecie brzezińskim. Ślub został zawarty 16 listopada 1808 roku w kościele parafialnym w Brzezinach. Obszerny akt ślubu, sporządzony według zasad ówcześnie obowiązującego Kodeksu Napoleona, dokładnie określa pochodzenie pana młodego, imiona jego rodziców oraz nazwisko panieńskie matki.
Małżonkowie Lemańscy mieszkali początkowo w Bronowicach koło Brzezin. Tam urodził się ich pierworodny syn Ludwik Roch. W latach 1812–1814 rodzina mieszkała w Odrzywołku w powiecie grójeckim, następnie w Tczowie koło Radomia, a od około 1820 roku w Poczesnej koło Częstochowy. Benedykt wspólnie ze starszym bratem Janem, założył tam fabrykę sukna, podziwianą przez przyjezdnych dla zaradności krajowych przedsiębiorców. W styczniu 1833 roku kupił od hrabiego Pawła Haugwitza dwór zagórski wraz z częścią dóbr ziemskich miasta Kłobucka i okoliczne wsie: Zagórze, Zakrzew, Wręczyca Mała i Łobodno. Od tego czasu dobra kłobuckie były domeną Lemańskich. Benedykt Wojciech Lemański h. Bukowczyk został wylegitymowany ze szlachectwa w 1837 roku. Był sędzią pokoju okręgu częstochowskiego.
Benedykt i Marianna z Przeździeckich mieli jedenaścioro dzieci. Wspomnianego już Ludwika Rocha (1809), Genowefę Mariannę Emilię (1811). Karolinę (1813), Klemensa Andrzeja (1814), Mariannę Benedyktę (1816), Kazimierza Leonard (1817), Bolesława Gabriela (1819), Kamilę Joannę Kasyldę (1820), Edwarda Maksymiliana (1822), Wiktora (1824) i Hilarego Anastazego (1828). Czworo z nich zmarło w dzieciństwie. Edward Maksymilian, Wiktor i Hilary Anastazy zostali wymienieni w "Spisie Szlachty Królestwa Polskiego". Hilary zginął postrzelony na polowaniu 6 września 1850 roku. Do dziś w głębi lasu pod Zakrzewem koło Kłobucka, stoi 150-letni krzyż, na którym wyryto opis wydarzenia i datę jego postawienia. Edward Lemański, czarna owca w rodzinie, został powieszony przez powstańców 31 marca 1863 roku. Wiktor nie założył rodziny. Zmarł w Warszawie w 1888 roku. Córki Benedykta bardzo dobrze wyszły za mąż. Karolina za Hipolita Jordan-Stojowskiego h. Trąby, dziedzica Krasocina. Maria (Marianna Benedykta) za Piotra Steinkellera, jednego z pionierów przemysłu polskiego. Po jego śmierci wyszła za generała Christophe Michel Roguet, adiutanta Napoleona III, a po raz trzeci za markiza Louis Daniel de Sanzillon. Pobrali się w Paryżu w 1883 roku. Markiza Maria de Sanzillon z Lemańskich była założycielką istniejącej do dziś w Paryżu fundacji im. generała Roguet. Zmarła w 1895 roku w swoim zamku w Mensignac. Kamila zaś była wielką miłością Cypriana Kamila Norwida i jego narzeczoną w latach 1841-1844. Po zerwaniu zaręczyn z Norwidem, Kamila Lemańska wyszła za Czesława Biernackiego h. Poraj, a rozwiódłszy się z nim, za barona Karola de Maltzahn, pruskiego konsula generalnego we Francji za czasów Napoleona III. Zmarła w swojej willi w Baden-Baden w 1879 roku.
Benedykt Lemański h. Bukowczyk zmarł 25 sierpnia 1856 roku w Zagórzu. We wspomnieniu pośmiertnym opublikowanym w prasie warszawskiej napisano: "Dnia 25 sierpnia b.r. dotknięty kilko-letnią ciężką chorobą, zszedł z tego świata, we wsi Zagórzu powiecie Wieluńskim, ś.p. Benedykt Lemański, Sędzia Pokoju Okręgu Częstochowskiego. Potomek szlacheckiej, zasłużonej i od wieków w Prusach Zachodnich osiadłej rodziny de Guër-Lemańskich, syn Józefa, wyższego officera wojsk byłej Rzeczypospolitej Polskiej w słynnym pułku Raczyńskich (...)". Informacja o ojcu zmarłego nie odpowiada aktom metrykalnym dotyczącym zarówno Benedykta Lemańskiego, jak i jego brata Ludwika Bartłomieja.
Po śmierci Benedykta, jego syn Ludwik zamieszkały wówczas w Londynie, baronowa Kamila de Maltzahn z Lemańskich zamieszkała w Paryżu i Wiktor Lemański zamieszkały w Warszawie, sprzedali dobra kłobuckie hrabiemu Guido Henckel von Donnersmarck.

</doc>
<doc id="3313482" url="https://pl.wikipedia.org/wiki?curid=3313482" title="Żaba hiszpańska">
Żaba hiszpańska

Żaba hiszpańska ("Rana iberica") – gatunek płaza z rodziny żabowatych 
Występowanie.
Występuje na północno-zachodniej części płw. Iberyjskiego, na terenie Hiszpanii i północnej Portugalii. 
Zamieszkuje na terenach górzystych do wysokości 2000 m n.p.m. w widnych lasach i na trawiastych stokach z zimnymi strumieniami.
Opis.
Ciało krępe osiągające długość 5-7 cm. Gruczołowate fałdy na grzbiecie oddalone od siebie, głowa krótka, pysk spłaszczony. Brak rezonatorów, błona bębenkowa dobrze widoczna. Silnie rozwinięte błony pławne łączące palce tylnych łap.
Ubarwienie grzbietu bardzo zmienne; brązowooliwkowe, żółtawe lub miedziane. Brzuch jasny lub ciemny plamisty lub marmurkowaty. Tylne nogi zwykle pokryte ciemnymi pręgami.
Tryb życia.
Dobrze i daleko skacze, zimuje w wodzie. Rozród następuje w okresie od marca do początków kwietnia, przeobrażenie kijanek w małe żaby następuje w lecie.

</doc>
<doc id="3313483" url="https://pl.wikipedia.org/wiki?curid=3313483" title="NBADL Executive of the Year">
NBADL Executive of the Year



</doc>
<doc id="3313484" url="https://pl.wikipedia.org/wiki?curid=3313484" title="NBDL Executive of the Year">
NBDL Executive of the Year



</doc>
<doc id="3313486" url="https://pl.wikipedia.org/wiki?curid=3313486" title="Rana iberica">
Rana iberica



</doc>
<doc id="3313487" url="https://pl.wikipedia.org/wiki?curid=3313487" title="NBADL Coach of the Year Award">
NBADL Coach of the Year Award



</doc>
<doc id="3313488" url="https://pl.wikipedia.org/wiki?curid=3313488" title="Sedlíšťka (przystanek kolejowy)">
Sedlíšťka (przystanek kolejowy)

Sedlíšťka – przystanek kolejowy w Sedlíšťka (gmina Radhošť), w kraju pardubickim, w Czechach. Położony jest na magistrali Kolín - Česká Třebová. Znajduje się na wysokości 250 m n.p.m.
Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3313489" url="https://pl.wikipedia.org/wiki?curid=3313489" title="NBDL Coach of the Year Award">
NBDL Coach of the Year Award



</doc>
<doc id="3313490" url="https://pl.wikipedia.org/wiki?curid=3313490" title="NBDL MVP">
NBDL MVP



</doc>
<doc id="3313491" url="https://pl.wikipedia.org/wiki?curid=3313491" title="NBADL MVP">
NBADL MVP



</doc>
<doc id="3313492" url="https://pl.wikipedia.org/wiki?curid=3313492" title="NBADL Most Improved Player Award">
NBADL Most Improved Player Award



</doc>
<doc id="3313493" url="https://pl.wikipedia.org/wiki?curid=3313493" title="NBDL Most Improved Player Award">
NBDL Most Improved Player Award



</doc>
<doc id="3313494" url="https://pl.wikipedia.org/wiki?curid=3313494" title="Hněvice (stacja kolejowa)">
Hněvice (stacja kolejowa)

Hněvice – stacja kolejowa w Hněvicach, w kraju usteckim, w Czechach. Położona jest na magistrali kolejowej Praga – Děčín, na lewym brzegu Łaby, naprzeciwko miejscowości Štětí. Znajduje się na wysokości 160 m n.p.m.
Jest zarządzana przez Správę železnic. Na stacji znajdują się kasy biletowe, na których istnieje możliwość zakupu biletów na wszystkie pociągi w tym międzynarodowe oraz rezerwacji miejsc.

</doc>
<doc id="3313497" url="https://pl.wikipedia.org/wiki?curid=3313497" title="Jagiellonia Białystok w sezonie 1949">
Jagiellonia Białystok w sezonie 1949

Związkowiec Białystok przystąpił do rozgrywek okręgowej A klasy Białostockiego OZPN. Przed sezonem KS Wici zmieniło swoją nazwę na Związkowiec.
III poziom rozgrywkowy.
Z powodu reorganizacji rozgrywek w poprzednim sezonie, białostocka drużyna znalazła się na III poziomie rozgrywkowym. Drużyny A klasy walczyć będą o awans do eliminacji o 2 ligę, która w 1949 roku miała 2 grupy (północną i południową).
Rozgrywki w białostockiej klasie A przebiegały głównie pod dyktando drużyn ze stolicy województwa. Milicyjna Gwardia okazała się czarnym koniem rozgrywek i jako beniaminek zajęła 1 miejsce. Za nią uplasowała się drużyna Związkowca z 15 punktami, następna drużyna miała 7 punktów.

</doc>
<doc id="3313498" url="https://pl.wikipedia.org/wiki?curid=3313498" title="Kaplica św. Rocha w Międzyrzecu Podlaskim">
Kaplica św. Rocha w Międzyrzecu Podlaskim

Kaplica św. Rocha – rzymskokatolicka kaplica cmentarna na katolickim cmentarzu w Międzyrzecu Podlaskim.
Historia.
Kaplica została wzniesiona na cmentarzu katolickim (ówcześnie obojga obrządków – łacińskiego i unickiego) w 1839, zastępując starszy budynek drewniany; nekropolia istniała od 1807. W 1884 budynek został przekształcony w zwykły dom przedpogrzebowy, zaś trzy lata później zaadaptowany na kaplicę prawosławną (od 1874 na nekropolii istniała kwatera tego wyznania). Prawdopodobnie już w 1915 obiekt został zrewindykowany na rzecz Kościoła łacińskiego i pięć lat później powtórnie wyświęcony. W latach 2002-2003 miał miejsce gruntowny remont obiektu.
Architektura.
Kaplica św. Rocha jest budowlą klasycystyczną, wzniesioną na planie ośmioboku, murowaną i otynkowaną. Wejście do budynku zdobione jest portalem zdobionym dwiema półkolumnami, zamkniętym nadwieszonym łukiem. Dach kaplicy jest ośmiopołaciowy i zwieńczony czworoboczną sygnaturką z gałką z krzyżem. W tylnej ścianie budowli wmurowane są trzy granitowe tablice nagrobne: Jana Kozłowskiego i Jana Kozawińskiego (odpowiednio z 1833 i 1867); trzecia tablica jest nieczytelna, widoczne jest jedynie imię zmarłego – Stanisław.
We wnętrzu kaplicy znajduje się ołtarz z obrazem patrona kaplicy, wykonany prawdopodobnie po rewindykacji obiektu przez katolików w 1915.

</doc>
<doc id="3313500" url="https://pl.wikipedia.org/wiki?curid=3313500" title="Peč (przystanek kolejowy)">
Peč (przystanek kolejowy)

Urbaneč – przystanek kolejowy w miejscowości Peč, w kraju południowoczeskim, w Czechach. Położony na linii kolejowej Kostelec u Jihlavy - Slavonice. Znajduje się na wysokości 505 m n.p.m.. 
Na przystanku nie ma możliwość zakupu biletów, a obsługa podróżnych odbywa się w pociągu.

</doc>
<doc id="3313503" url="https://pl.wikipedia.org/wiki?curid=3313503" title="Dla idei">
Dla idei

Dla idei – czwarta płyta zespołu Carrion. Album ukazał się 6 października 2014 roku nakładem wytwórni MJM Music PL. Na albumie znalazło się 11 rockowych utworów z tekstami "bezkompromisowymi", opowiadającymi o tym, "co każda ideologia jest w stanie zrobić z człowiekiem i jak płynna jest granica między zdrowym podążaniem za ideą, a fanatyzmem". W utworach jest również mowa o podatności na wpływy osób, które podają się za autorytety. Autorzy tekstów starają się "obnażyć mechanizmy manipulacji". Album jest kontrastowy, łączący "moc" z "delikatnością" i "przestrzenią". Płyta "Dla idei" jest pierwszą z nowym wokalistą Kamilem Pietruszewskim, "którego umiejętność opowiadania o zwykłych rzeczach za pomocą wielowymiarowych przenośni, wniosła do zespołu dodatkową wartość".
Album zadebiutował na 22. miejscu zestawienia OLiS.
Piosenki na płytę zostały zarejestrowane w Bas Studio w Radomiu. Za realizacją ponownie stoi Marcin Limek, który współpracował z zespołem przy trzech poprzednich albumach. Za okładkę odpowiedzialny jest Bartek "Bart" Trzeciak z GQ Image.
Pierwszym singlem promującym to wydawnictwo był bardzo dobrze przyjęty przez media oraz słuchaczy utwór "Krótkowzroczne zera". Piosenka znajdowała się przez 23 tygodnie na liście TurboTop w Antyradiu (16 razy na podium, w tym 8 razy na miejscu 1). Drugim singlem był utwór "Eunomia" (pojawił się m.in. na 1 miejscu listy TurboTop w Antyradiu oraz listy Aferzysta w Radiu Afera). Trzecim, najnowszym singiel jest utwór "Mowa cieni".
Nową płytę promowała trasa "Dla Idei Tour", która rozpocznie się 24 października 2014 roku.

</doc>
<doc id="3313505" url="https://pl.wikipedia.org/wiki?curid=3313505" title="Konferencja BIS">
Konferencja BIS

Konferencja BIS (Business Information Systems) – cykliczna międzynarodowa konferencja informatyczna organizowana przez Katedrę Informatyki Ekonomicznej Uniwersytetu Ekonomicznego w Poznaniu, skierowana do środowisk naukowych oraz ludzi zaangażowanych w rozwijanie aplikacji biznesowych.
Pierwsza konferencja BIS została zorganizowana w Poznaniu w 1997.

</doc>
<doc id="3313517" url="https://pl.wikipedia.org/wiki?curid=3313517" title="Leon Grotowski">
Leon Grotowski

Leon Grotowski herbu Rawicz (ur. 3 kwietnia 1834 w Jaćmierzu, zm. 4 czerwca 1922 w Wiedniu) – poseł do Rady Państwa, członek Rady powiatu sanockiego, właściciel dóbr.
Życiorys.
Syn Franciszka Grotowskiego i Marii z domu Ostaszewskiej. Był żonaty z Marią z domu Starzeńską (ur. 1845). Po rodzicach dziedziczył dobra Jaćmierz i Posada Jaćmierska (Górna i Dolna). W Jaćmierzu Leon Grotowski posiadał karczmę. W 2. poł. XIX wieku wykonywał prawo patronatu nad parafią Wniebowzięcia Najświętszej Maryi Panny w Jaćmierzu. Pod koniec XIX wieku był właścicielem tabularnym dóbr w Posadzie Jaćmierskiej dolnej i górnej. Na początku XX wieku posiadał w Jaćmierzu 355 ha, a w Posadzie Jaćmierskiej 111 ha (zaś jego żona Maria w Chmurówce 149,4 ha).
Był wybierany do Rady c. k. powiatu sanockiego jako reprezentant grupy większych posiadłości: w 1867 (pełnił funkcję zastępcy członka wydziału), w 1870 (ponownie został zastępcą członka wydziału), ponownie był członkiem rady w 1871, 1872, 1874. Został wybrany posłem do Rady Państwa w Wiedniu VII kadencji (1885-1891 jako reprezentant wielkiej własności z powiatów Sanok, Brzozów, Lesko, Krosno). Był członkiem oddziału sanocko-lisko-krośnieńskiego C. K. Towarzystwa Gospodarskiego we Lwowie, później członkiem oddziału sanockiego C. K. Galicyjskiego Towarzystwa Gospodarskiego.
Synami Leona Grotowskiego byli Stefan (1867, dyplomata) i Władysław (1871-1930, odziedziczył majątek po rodzicach)
Zmarł 4 czerwca 1922 w Wiedniu i tam został pochowany.
Na cmentarzu w Jaćmierzu znajduje się zabytkowa kaplica grobowa rodzin Ostaszewskich i Grotowskich.

</doc>
<doc id="3313518" url="https://pl.wikipedia.org/wiki?curid=3313518" title="Anakim">
Anakim



</doc>
<doc id="3313519" url="https://pl.wikipedia.org/wiki?curid=3313519" title="Akinobu Hiranaka">
Akinobu Hiranaka

 – japoński bokser, były mistrz świata WBA w kategorii lekkopółśredniej.
Kariera amatorska.
W 1982 r., Hiranaka był uczestnikiem Igrzysk Azjatyckich w kategorii lekkopółśredniej. W 1/8 pokonał go na punkty reprezentant Tajlandii Dhawee Umponmaha. Rok później Japończyk zdobył złoty medal na Mistrzostwach Azji, pokonując w finale reprezentanta Tajlandii Samruaya Mongsonga. Dzięki temu zwycięstwu, Hiranaka zakwalifikował się na Igrzyska Olimpijskie w Los Angeles.

</doc>
<doc id="3313520" url="https://pl.wikipedia.org/wiki?curid=3313520" title="Głowaczek syryjski">
Głowaczek syryjski

Głowaczek syryjski ("Cephalaria syriaca" (L.) Schrad. ex Roem. &amp; Schult.) – gatunek rośliny z rodziny przewiertniowatych. Rodzimy obszar jego występowania to Afryka Północna (Algieria, Egipt, Maroko) i Azja Mniejsza (Arabia Saudyjska, Kuwejt, Cypr, Iran, Irak; Izrael, Jordania, Liban, Syria, Turcja), ale rozprzestrzenił się także w niektórych krajach Europy (Hiszpania i Francja).

</doc>
<doc id="3313521" url="https://pl.wikipedia.org/wiki?curid=3313521" title="Cephalaria syriaca">
Cephalaria syriaca



</doc>
<doc id="3313522" url="https://pl.wikipedia.org/wiki?curid=3313522" title="Danuta Jośko-Żochowska">
Danuta Jośko-Żochowska

Danuta Jośko-Żochowska, właściwie Halina Danuta Żochowska, z d. Jośko (ur. 10 listopada 1933 w Chmielu, zm. 22 lutego 2021) – polska siatkarka, wicemistrzyni świata (1952), brązowa medalistka mistrzostw świata (1956, 1962), brązowa medalistka mistrzostw Europy (1955), mistrzyni Polski (1961). Także mistrzyni Polski w brydżu sportowym.
Kariera sportowa.
Była zawodniczką OWKS Lublin, a następnie Legii Warszawa, z którą zdobyła mistrzostwo Polski w 1961, a także pięciokrotnie wicemistrzostwo Polski (1955, 1956, 1957, 1963 i 1964)
W reprezentacji Polski debiutowała 24 kwietnia 1952 w towarzyskim spotkaniu z zespołem Wissenschaft Halle. Czterokrotnie wystąpiła na mistrzostwach świata (1952 – 2 m., 1956 – 3 m., 1960 – 4 m., 1962 – 3 m.). Ponadto w 1955 wywalczyła brązowy medal mistrzostw Europy, a w 1954 brązowy medal akademickich mistrzostw świata. Ostatni raz w biało-czerwonych barwach wystąpiła 12 stycznia 1963 w towarzyskim spotkaniu z reprezentacją Lipska. Łącznie w I reprezentacji Polski zagrała w 138 spotkaniach, w tym 118 oficjalnych.
Dwukrotnie zdobywała mistrzostwo Polski w brydżu sportowym: w 1980 w parach kobiet, w 1987 w teamach. Była też sekretarzem i wiceprezesem Warszawskiego Związku Brydża Sportowego.
Jej mężem był koszykarz i dziennikarz sportowy Ryszard Żochowski.

</doc>
<doc id="3313526" url="https://pl.wikipedia.org/wiki?curid=3313526" title="AZS-AWF">
AZS-AWF



</doc>
<doc id="3313527" url="https://pl.wikipedia.org/wiki?curid=3313527" title="Lissette Antes">
Lissette Antes

Lissette Alexandra Antes Castillo (ur. 2 maja 1991) – ekwadorska zapaśniczka. Dwukrotna olimpijka. Zajęła dziewiąte miejsce w Londynie 2012 w kategorii 55 kg i dziewiętnaste w Rio de Janeiro 2016 w wadze 58 kg.
Piąta na mistrzostwach świata w 2014. Złota medalistka igrzysk panamerykańskich w 2019 i brązowa w 2011 i 2015. Mistrzyni panamerykańska w 2014 i 2019. Złota medalistka igrzysk Ameryki Południowej w 2014, srebrny medal w 2010. Pierwsza na mistrzostwach Am.Płd w 2009 i 2011. Triumfatorka igrzyskach boliwaryjskich w 2013 roku.
Jej siostry Dennise Antes i Mayra Antes są również zapaśniczkami.

</doc>
<doc id="3313528" url="https://pl.wikipedia.org/wiki?curid=3313528" title="Stevenson (Waszyngton)">
Stevenson (Waszyngton)

Stevenson – miasto w Stanach Zjednoczonych, w stanie Waszyngton, siedziba administracyjna hrabstwa Skamania.

</doc>
<doc id="3313530" url="https://pl.wikipedia.org/wiki?curid=3313530" title="Mayra Antes">
Mayra Antes

Mayra Elizabeth Antes Castillo (ur. 7 stycznia 1989) – ekwadorska zapaśniczka. Zajęła piąte miejsce na igrzyskach panamerykańskich w 2019. Dwukrotna medalistka mistrzostw panamerykańskich, srebro w 2012. Wicemistrzyni igrzysk Ameryki Południowej w 2014, brązowy medal w 2010. Pierwsza na mistrzostwach Am.Płd w 2012. Brązowa medalistka igrzysk boliwaryjskich w 2013 i 2017 roku.
Jej siostry Lissette Antes i Dennise Antes są również zapaśniczkami.

</doc>
<doc id="3313531" url="https://pl.wikipedia.org/wiki?curid=3313531" title="SDSS1133">
SDSS1133

SDSS1133 (pełne oznaczenie katalogowe SDSS J113323.97+550415.8) – czarna dziura pochodząca z karłowatej galaktyki Markarian 177, znajdującej się w kierunku Wielkiego Wozu, znanego asteryzmu w gwiazdozbiorze Wielkiej Niedźwiedzicy. Mimo że czarne dziury zwykle znajdują się w centrach galaktyk, SDSS1133 znajduje się co najmniej 2600 lat świetlnych od jądra swojej macierzystej galaktyki.
Masywna czarna dziura została wyrzucona z jej galaktyki z prędkością kilku milionów kilometrów na godzinę. Nowe obserwacje z należącego do NASA obserwatorium Chandra X-ray Observatory wskazują, że czarna dziura zderzyła i połączyła się z inną czarną dziurą, otrzymując potężny odrzut, którego źródłem było promieniowanie grawitacyjne. Te nowe dane potwierdzają tezę, że fale grawitacyjne, po raz pierwszy przewidywane przez Alberta Einsteina, nigdy niewykryte bezpośrednio, mogą wywierać tak niezwykle potężną siłę.
W czerwcu 2013 roku naukowcy uzyskali obrazy obiektu o wysokiej rozdzielczości w bliskiej podczerwieni za pomocą 10-metrowego teleskopu Keck II w Obserwatorium WM Keck na Hawajach.

</doc>
<doc id="3313532" url="https://pl.wikipedia.org/wiki?curid=3313532" title="Stevenson (Alabama)">
Stevenson (Alabama)

Stevenson – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3313533" url="https://pl.wikipedia.org/wiki?curid=3313533" title="Mistrzostwa Azji w Boksie 1983">
Mistrzostwa Azji w Boksie 1983

Wyniki zawodów bokserskich, które rozgrywane były w dniach: 11. - 17. grudnia 1983 r. w Naha (Japonia).

</doc>
<doc id="3313534" url="https://pl.wikipedia.org/wiki?curid=3313534" title="Barbara Kocan">
Barbara Kocan

Barbara Kocan, z d. Zięba (ur. 3 września 1931 w Tarnowie) – polska siatkarka, brązowa medalistka mistrzostw Europy (1955) i mistrzostw świata (1956) – mistrzyni Polski (1961).
Kariera sportowa.
Była zawodniczką MKS Juvenii Wrocław, od 1949 Gwardii Wrocław i od 1954 Legii Warszawa. Z warszawskim klubem zdobyła mistrzostwo Polski w 1961, a także czterokrotnie wicemistrzostwo Polski (1955, 1956, 1957 i 1963).
W reprezentacji Polski debiutowała 5 sierpnia 1953 w meczu igrzysk studentów i młodzieży z Finlandią. Wystąpiła na akademickich mistrzostwach świata w 1954 (trzecie miejsce), mistrzostwach Europy w 1955 (trzecie miejsce) i mistrzostwach świata w 1956 (trzecie miejsce) Ostatni raz w biało-czerwonych barwach wystąpiła 7 lipca 1959 w towarzyskim spotkaniu z Rumunią. Łącznie w I reprezentacji Polski zagrała w 77 spotkaniach.

</doc>
<doc id="3313535" url="https://pl.wikipedia.org/wiki?curid=3313535" title="Linia kolejowa 140 Cegléd – Szeged">
Linia kolejowa 140 Cegléd – Szeged



</doc>
<doc id="3313537" url="https://pl.wikipedia.org/wiki?curid=3313537" title="Halina Chrząszcz-Bartkowiak">
Halina Chrząszcz-Bartkowiak

Halina Chrząszcz-Bartkowiak (ur. 25 lutego 1932 w Czechowicach-Dziedzicach, zm. 2008) – polska pływaczka, 22-krotna mistrzyni Polski w skokach do wody i trenerka młodzieży.
Życiorys.
W czasie II wojny światowej wywieziona wraz z matką do hitlerowskich obozów pracy w Niemczech. Po wojnie, w 1946 została zawodniczką klubów Stal Katowice i Górnik Czechowice, w 1951 przeniosła się do Warszawy, gdzie rozpoczęła studia w Akademii Wychowania Fizycznego i dołączyła do klubu AZS-AWF. W 1956 przeszła do sekcji skoków do wody Legii Warszawa, której zawodniczką pozostała do końca kariery sportowej w 1960.
W latach 1950–1960 22 razy zdobywała mistrzostwo Polski w skokach do wody z trampoliny i wieży. Zdobyła również srebrny medal na akademickich mistrzostwach świata w skokach do wody. Po zakończeniu kariery przez wiele lat była trenerką młodzieży, pracowała również jako sędzia międzynarodowych zawodów.
Zmarła 24 kwietnia 2008, pochowana została na warszawskim cmentarzu na Wólce Węglowej.

</doc>
<doc id="3313539" url="https://pl.wikipedia.org/wiki?curid=3313539" title="Rybitwa chińska">
Rybitwa chińska

Rybitwa chińska ("Thalasseus bernsteini") – gatunek średniej wielkości ptaka z rodziny mewowatych (Laridae). Gatunek słabo poznany, krytycznie zagrożony wyginięciem.
Systematyka.
Takson po raz pierwszy naukowo opisany przez Schlegla w 1863 roku pod nazwą "Sterna bernsteini". Jako lokalizację holotypu autor wskazał Chiny. Takson uważany za blisko spokrewniony z "T. bengalensis"; prawdopodobnie też z "T. elegans" i "T. sandvicensis". Może skrzyżować się z "T. bergii". Nazwa rodzajowa "Thalasseus" pochodzi od słowa "thalasseus" (θαλασσευς) oznaczającego w języku greckim rybaka. Nazwa gatunkowa "bernsteini" upamiętnia Bernsteina (1828–1865), niemieckiego lekarza, zoologa i kolekcjonera. Takson monotypowy, nie wyróżniono podgatunków.
Występowanie.
Zasięg występowania słabo poznany. W sezonie rozrodczym odnotowany tylko w trzech miejscach we wschodnich Chinach: na wyspach Jiushan i Zhoushan Wuzhishan w prowincji Zhejiang oraz na wyspach Mazu Liedao w prowincji Fujian. W 1937 roku zarejestrowano 21 okazów na wysepkach u wybrzeży Szantung, ale prawdopodobnie takson ten wyginął na tym terenie. Poza sezonem rozrodczym spotykany w południowo-wschodnich Chinach, Tajlandii, Malezji (Sarawak), na Filipinach oraz północnych i środkowych Molukach (Halmahera, Seram).
Morfologia.
Długość ciała 42 cm. Gatunek podobny do rybitwy bengalskiej, ale o grubszym dziobie, koloru pomarańczowożółtego z czarną końcówką. Górne części ciała jednolicie szare. Górna część głowy i grzebień koloru czarnego. Tęczówki brązowe, nogi i stopy koloru szarego.
Ekologia.
Zamieszkuje wyłącznie strefy przybrzeżne i pelagialne. W okresie rozrodczym zaobserwowano dorosłe ptaki polujące na ryby znajdujące się w ławicach około 5 km od wysepek, na których znajdowały się ich gniazda. Brak innych informacji.
Na wyspach Jiushan i Wuzhishan, u wschodniego wybrzeża Chin, przez okres od 2004 do 2009 roku stwierdzono sześć gniazd rybitwy chińskiej. Sezon rozrodczy trwa od końca maja do końca sierpnia. Gniazda na ogół znajdowały się wśród dużych kolonii rybitw złotodziobych ("Thalasseus bergii") na niezamieszkanych, małych i pozbawionych roślinności wysepkach. W czterech monitorowanych gniazdach znajdowano zawsze jedno jajo. Okres inkubacji wynosił 22–28 dni, pierzenia 31–35 dni. Po tym okresie pisklęta dołączyły do piskląt rybitwy złotodziobej. Zanotowano 100% sukces rozrodczy.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody gatunek ten nieprzerwanie od 1994 roku zaliczany jest do kategorii CR (krytycznie zagrożony wyginięciem). Liczebność słabo poznana i najprawdopodobniej cała populacja o trendzie spadkowym liczy nie więcej niż 50 dorosłych osobników. W 2013 roku uruchomiono projekt mający na celu ochronę tego ptaka w Jiushan, gdzie w 2014 utworzono kolonię składającą się z 20 hodowlanych par.

</doc>
<doc id="3313540" url="https://pl.wikipedia.org/wiki?curid=3313540" title="Thalasseus bernsteini">
Thalasseus bernsteini



</doc>
<doc id="3313542" url="https://pl.wikipedia.org/wiki?curid=3313542" title="Mistrzostwa Świata C w Piłce Ręcznej Kobiet 1988">
Mistrzostwa Świata C w Piłce Ręcznej Kobiet 1988

Mistrzostwa Świata C w Piłce Ręcznej Kobiet 1988 – drugie mistrzostwa świata C w piłce ręcznej kobiet, oficjalny międzynarodowy turniej piłki ręcznej organizowany przez IHF służący jako kwalifikacja do Mistrzostw Świata B 1989. Odbył się w dniach 26 października – 1 listopada 1988 roku we Francji.

</doc>
<doc id="3313543" url="https://pl.wikipedia.org/wiki?curid=3313543" title="Angélica Bustos">
Angélica Bustos

Angélica Elvira Bustos Bone (ur. 22 kwietnia 1993) – ekwadorska zapaśniczka. Zajęła trzynaste miejsce na mistrzostwach świata w 2014. Piąta na igrzyskach panamerykańskich w 2015. Mistrzyni panamerykańska w 2014. Brązowa medalistka igrzysk boliwaryjskich w 2013 roku.

</doc>
<doc id="3313544" url="https://pl.wikipedia.org/wiki?curid=3313544" title="Angelica Bustos">
Angelica Bustos



</doc>
<doc id="3313545" url="https://pl.wikipedia.org/wiki?curid=3313545" title="Bridgeport (Wirginia Zachodnia)">
Bridgeport (Wirginia Zachodnia)

Bridgeport – miasto w Stanach Zjednoczonych, w stanie Wirginia Zachodnia, w hrabstwie Harrison.

</doc>
<doc id="3313547" url="https://pl.wikipedia.org/wiki?curid=3313547" title="Teresa Krogulec">
Teresa Krogulec

Teresa Krogulec, primo voto Konopka, secundo voto Sikorska, tertio voto Mackiewicz (ur. 19 stycznia 1934 w Krakowie) – polska siatkarka, reprezentantka Polski, brązowa medalistka mistrzostw Europy (1955) i mistrzostw świata (1956) – mistrzyni Polski (1961).
Kariera sportowa.
Była zawodniczką Legii Warszawa, zdobyła złoty medal mistrzostw Polski w 1961, a także sześciokrotnie wicemistrzostwo (1955, 1956, 1957, 1963, 1964 i 1965).
W reprezentacji Polski debiutowała 9 maja 1954 w towarzyskim spotkaniu z Bułgarią. Wystąpiła na akademickich mistrzostwach świata w 1954 (trzecie miejsce), mistrzostwach Europy w 1955 (trzecie miejsce) i mistrzostwach świata w 1956 (trzecie miejsce) Ostatni raz w biało-czerwonych barwach wystąpiła 28 maja 1958 w towarzyskim spotkaniu z zespołem Buriewiestnik Leningrad. Łącznie w I reprezentacji Polski zagrała w 70 spotkaniach.
Jej trzecim mężem był Konrad Mackiewicz.

</doc>
<doc id="3313548" url="https://pl.wikipedia.org/wiki?curid=3313548" title="Oscar P. Austin">
Oscar P. Austin

Oscar Palmer Austin (ur. 15 stycznia 1949 w Nacogdoches, zm. 23 lutego 1969 w Wietnamie) – żołnierz Korpusu Piechoty Morskiej USA, który został pośmiertnie odznaczony najwyższym amerykańskim odznaczeniem wojennym, Medalem Honoru za heroizm i poświęcenie swojego życia w wojnie wietnamskiej w lutym 1969 roku.
Wczesne życie i edukacja.
Oscar Austin urodził się 15 stycznia 1949 roku w Nacogdoches w stanie Teksas. Uczęszczał do szkoły podstawowej Booker T. Washington w Phoenix w stanie Arizona oraz do szkoły średniej Phoenix Union High School District.
Kariera.
Oscar Austin zaciągnął się do Korpusu Piechoty Morskiej Stanów Zjednoczonych 22 kwietnia 1968 roku i zakończył szkolenie w 3 batalionie szkolenia rekrutów w San Diego w stanie Kalifornia w lipcu 1968 roku. Indywidualne szkolenie bojowe zakończył z kompanią "T", 3 batalionu, 2 regimentu piechoty w bazie Pendleton w Kalifornii w Sierpniu 1968. We wrześniu zakończył podstawowe szkolenie piechoty z bronią.
1 października 1968 został promowany na stopień starszego szeregowego i został przetransportowany do Wietnamu Południowego, gdzie służył w charakterze obsługi ciężkiego karabinu maszynowego w kompanii "E" 2 batalionu, 7 regimentu Marines w 1 dywizji Korpusu Piechoty Morskiej. Podczas udziału w walce 6.5 mili na zachód od miejscowości Đà Nẵng 23 lutego 1969 zginął na polu bitwy.
Podczas wczesnych godzin rannych 23 lutego 1969 roku punkt obserwacyjny kaprala Austina dostał się pod silny ogień piechoty prowadzony przez północnowietnamską armię używającą dużej ilości granatów ręcznych, ładunków wybuchowych, i broni ręcznej. Kapral zauważył, że jeden z jego rannych kolegów upadł nieprzytomny na pozycji niebezpiecznie odsłoniętej dla ognia nieprzyjaciela i bez wahania opuścił bezpieczną pozycję z kompletnym zlekceważeniem swojego własnego bezpieczeństwa pobiegł pod ogniem nieprzyjaciela aby przyciągnąć kolegę do bezpiecznego miejsca. Zauważył, że wrogi granat upadł niedaleko kolegi i postanowił rzucić się pomiędzy kolegę i granat skupiając całą siłę eksplozji na sobie. Mimo że został poważnie zraniony kapral Austin zwrócił się do swojego leżącego kolegi i zobaczył północnowietnamskiego żołnierza celującego w nieprzytomnego człowieka. Z pewną wiedzą o konsekwencjach Austin rzucił się pomiędzy rannego a wrogiego żołnierza. Robiąc to odniósł śmiertelne rany.
Upamiętnienie.
Na cześć kaprala Oscara Austina został nazwany niszczyciel USS "Oscar Austin" (DDG-79).
Również na jego cześć nazwano "Austin Hall Enlisted Club" w szkole podstawowej szkolącej kaprali tego co uczą się oficerowie, w bazie Marines w Quantico w stanie Wirginia.

</doc>
<doc id="3313549" url="https://pl.wikipedia.org/wiki?curid=3313549" title="Bridgeport (Waszyngton)">
Bridgeport (Waszyngton)

Bridgeport – miasto w Stanach Zjednoczonych, w stanie Waszyngton, w hrabstwie Douglas.

</doc>
<doc id="3313551" url="https://pl.wikipedia.org/wiki?curid=3313551" title="Luisa Valverde">
Luisa Valverde

Luisa Elizabeth Valverde Melendres (ur. 4 lipca 1991) – ekwadorska zapaśniczka. Olimpijka z Tokio 2020, gdzie zajęła ósme miejsce w kategorii 53 kg. Piąta na mistrzostwach świata w 2021. Piąte miejsce na igrzyskach panamerykańskich w 2011, 2015 i 2019. Mistrzyni panamerykańska w 2014 i 2020; druga w 2015, 2016, 2018, 2019, 2021 i 2022; trzecia w 2011 i 2017. Mistrzyni Ameryki Południowej w 2015 i druga w 2009. Złota medalistka igrzysk Ameryki Południowej w 2018 i 2022. Złota medalistka igrzysk boliwaryjskich w 2022 i brązowa w 2013 i 2017 roku.

</doc>
<doc id="3313552" url="https://pl.wikipedia.org/wiki?curid=3313552" title="Bridgeport (Oklahoma)">
Bridgeport (Oklahoma)

Bridgeport – miasto w Stanach Zjednoczonych, w stanie Oklahoma, w hrabstwie Caddo.

</doc>
<doc id="3313554" url="https://pl.wikipedia.org/wiki?curid=3313554" title="Hiszpania na Letnich Igrzyskach Olimpijskich 1928">
Hiszpania na Letnich Igrzyskach Olimpijskich 1928

Hiszpania na Letnich Igrzyskach Olimpijskich 1928 reprezentowało 80 zawodników. Był to czwarty start reprezentacji Hiszpanii na letnich igrzyskach olimpijskich. Sportowcy Hiszpanii zdobyli jeden złoty medal.
Najmłodszym reprezentantem Hiszpanii na tych igrzyskach był 17-letni piłkarz wodny – Angel Sabata, zaś najstarszym 54-letni żeglarz – Luis de Arana.

</doc>
<doc id="3313557" url="https://pl.wikipedia.org/wiki?curid=3313557" title="Bridgeport (Nebraska)">
Bridgeport (Nebraska)

"'Bridgeport" – miasto w Stanach Zjednoczonych, w stanie Nebraska, w hrabstwie DeKalb.

</doc>
<doc id="3313558" url="https://pl.wikipedia.org/wiki?curid=3313558" title="Ciemno (spektakl telewizyjny)">
Ciemno (spektakl telewizyjny)

Ciemno – polski spektakl telewizyjny z roku 1995, autorstwa Marka Rębacza.
Akcja toczy się w Ciemnie, zabitej deskami wsi, na której od średniowiecza niewiele się nie zmieniło. Przejeżdżający przez wieś główny bohater, ratując psa doprowadza do kolizji drogowej w której uszkadza swój samochód. Tak naprawdę dopiero po tym niegroźnym wypadku zaczynają się jego prawdziwe kłopoty.

</doc>
<doc id="3313559" url="https://pl.wikipedia.org/wiki?curid=3313559" title="Arbutus canariensis">
Arbutus canariensis

Arbutus canariensis Duhamel – gatunek rośliny z rodziny wrzosowatych ("Ericaceae"). Występuje endemicznie na Wyspach Kanaryjskich. 
Etymologia.
Epitet gatunkowy pochodzi z języka łacińskiego – słowo "canariensis" oznacza w najszerszym tego słowa znaczeniu "z archipelagu Wysp Kanaryjskich".
Rozmieszczenie geograficzne.
Rośnie naturalnie na wyspach Teneryfa, La Gomera, El Hierro oraz Gran Canaria leżących w archipelagu Wysp Kanaryjskich.
Biologia i ekologia.
Występuje w lasach mglistych. 
Najlepiej rośnie na glebach lekkich (piaszczystych) i średniociężkich (gliniastych), lubi dobrze przepuszczalne gleby. Może rosnąć na podłożu kwaśnym lub obojętnym – radzi sobie nawet na glebach bardzo kwaśnych. Preferuje wilgotne podłoże. Lubi stanowiska w pełnym nasłonecznieniu lub w półcieniu. Kwitnie od czerwca do lipca. Kwiaty są zapylane przez owady. Może rosnąć od 7 do 10 strefy mrozoodporności.
Ochrona.
W Czerwonej księdze gatunków zagrożonych został zaliczony do kategorii VU – gatunków narażonych na wyginięcie. Gatunek ten znany jest z około 10 subpopulacji. Liczebność populacji prawdopodobnie zawiera nie więcej niż 10 000 osobników. Sama populacja wydaje się być stabilna.

</doc>
<doc id="3313560" url="https://pl.wikipedia.org/wiki?curid=3313560" title="Sandra Mina">
Sandra Mina

Sandra Esther Mina Estupiñán – ekwadorska zapaśniczka. Zajęła jedenaste miejsce na mistrzostwach panamerykańskich w 2011. Brązowa medalistka igrzysk Ameryki Południowej w 2010. Mistrzyni Ameryki Południowej w 2009. Srebrna medalistka igrzysk boliwaryjskich w 2009 roku.

</doc>
<doc id="3313562" url="https://pl.wikipedia.org/wiki?curid=3313562" title="Ciche zapalenie tarczycy">
Ciche zapalenie tarczycy



</doc>
<doc id="3313566" url="https://pl.wikipedia.org/wiki?curid=3313566" title="Linia kolejowa Lovosice – Česká Lípa">
Linia kolejowa Lovosice – Česká Lípa

Linia kolejowa Lovosice – Česká Lípa – jednotorowa, niezelektryfikowana linia kolejowa o znaczeniu regionalnym w Czechach. Łączy stację Lovosice z Czeską Lipą. Przebiega przed terytorium dwóch krajów usteckiego i libereckiego.

</doc>
<doc id="3313567" url="https://pl.wikipedia.org/wiki?curid=3313567" title="Nemuro">
Nemuro



</doc>
<doc id="3313568" url="https://pl.wikipedia.org/wiki?curid=3313568" title="Bridgeport (Wisconsin)">
Bridgeport (Wisconsin)

Bridgeport – miasto w Stanach Zjednoczonych, w stanie Wisconsin, w hrabstwie Crawford.

</doc>
<doc id="3313569" url="https://pl.wikipedia.org/wiki?curid=3313569" title="Księga Emigrantów. Tom I">
Księga Emigrantów. Tom I

Księga Emigrantów. Tom I - czwarty album studyjny zespołu polskiego wokalisty i muzyka Czesława Mozila - Czesław Śpiewa. Wydawnictwo ukazało się 6 października 2014 roku nakładem wytwórni muzycznej Mystic Production. Materiał był promowany teledyskiem do utworu "Nienawidzę cię Polsko", który wyreżyserował Mads Nygaard Hemmingsen. W obrazie wystąpili aktorzy Birgitte Raaberg, Robert Gonera, Paweł Chochlew, Miłosz Fuławka oraz Adrianna Branecka.
Płyta dotarła do 17. miejsca polskiej listy przebojów (OLiS).
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3313570" url="https://pl.wikipedia.org/wiki?curid=3313570" title="Elżbieta Kurtz">
Elżbieta Kurtz

Elżbieta Kurtz, z d. Lewandowska (ur. 11 lipca 1917 w Toruniu, zm. 27 lipca 2013 w Gdańsku) – polska siatkarka, wicemistrzyni świata (1952), dwukrotna wicemistrzyni Europy (1950, 1951), brązowa medalistka mistrzostw Europy (1949).
Kariera sportowa.
Przed II wojną światową uprawiała lekką atletykę w Pomorzaninie Toruń. Po wojnie poświęciła się siatkówce. W 1946 i 1947 zdobyła z toruńskim klubem dwa brązowe medale mistrzostw Polski. W 1947 zamieszkała w Gdańsku, początkowo grała w Gedanii, której trenerem był jej mąż Edmund Kurtz. W 1949 została wicemistrzynią Polski w barwach Gromu Gdynia. Od 1950 występowała ponownie w Gedanii. Z gdańskim klubem sięgnęła po mistrzostwo Polski w 1953 i 1954 oraz wicemistrzostwo Polski w 1952. Karierę zawodniczą zakończyła w 1960.
W reprezentacji Polski debiutowała w pierwszym spotkaniu w historii tej drużyny – 14 lutego 1948 z Czechosłowacją. Trzykrotnie wystąpiła na mistrzostwach Europy, zdobywając brązowy medal w 1949 oraz dwukrotnie wicemistrzostwo Europy – w 1950 i 1951. W 1952 zdobyła natomiast wicemistrzostwo świata. Ostatni raz w biało-czerwonych barwach wystąpiła 22 maja 1955 w towarzyskim spotkaniu z reprezentacją francuskiej centrali związkowej FSGT. Łącznie w biało-czerwonych barwach zagrała 54 razy.

</doc>
<doc id="3313572" url="https://pl.wikipedia.org/wiki?curid=3313572" title="Bridgeport (Illinois)">
Bridgeport (Illinois)

Bridgeport – miasto w Stanach Zjednoczonych, w stanie Illinois, w hrabstwie Lawrence.

</doc>
<doc id="3313573" url="https://pl.wikipedia.org/wiki?curid=3313573" title="Bridgeport (Alabama)">
Bridgeport (Alabama)

Bridgeport – miasto w Stanach Zjednoczonych, w stanie Alabama, w hrabstwie Jackson. W 2010 roku było zamieszkane przez 2418 osób.

</doc>
<doc id="3313574" url="https://pl.wikipedia.org/wiki?curid=3313574" title="Rommel Fernández">
Rommel Fernández

Rommel Fernández Gutiérrez (ur. 15 stycznia 1966, zm. 6 maja 1993) – panamski piłkarz. Grał na pozycji napastnika.
Fernández był drugim panamskim piłkarzem w historii, który zagrał w Europie. Prawie całą karierę spędził w Hiszpanii, zaliczając 104 występy w La Liga. W 1993 roku zginął w wypadku samochodowym, w wieku 27 lat.
Jego imieniem nazwano narodowy stadion Estadio Rommel Fernández w Panamie.
Kariera klubowa.
Fernández urodził się w dzielnicy El Chorrillo miasta Panama. W 1987 roku jako 21-latek podpisał kontrakt z hiszpańskim klubem CD Tenerife. W drugim sezonie na Starym Kontynencie pomógł drużynie w historycznym awansie do La Liga, zdobywając 18 bramek. W sezonie 1989/90 został wybrany najlepszym zawodnikiem z Południowej Ameryki w lidze hiszpańskiej, a rok później otrzymał Trofeo EFE dla najlepszego zawodnika pochodzącego z krajów iberoamerykańskich.
W 1991 roku został zawodnikiem Valencii, ale w nowym zespole był wykorzystywany jedynie jako rezerwowy. Następnie został wypożyczony do Albacete Balompié.
Kariera reprezentacyjna.
Fernández był wielokrotnym reprezentantem Panamy. Ostatni mecz w reprezentacji rozegrał 23 sierpnia 1992 roku przeciwko reprezentacji Kostaryki w kwalifikacjach do Mistrzostw Świata 1994.

</doc>
<doc id="3313578" url="https://pl.wikipedia.org/wiki?curid=3313578" title="Delirion">
Delirion

Delirion – hiszpański zespół wykonujący power metal. Powstał w mieście Alicante w 2003. Pod obecną nazwą funkcjonuje od 2004. Zespół inspiruje się dokonaniami takich artystów jak: Stratovarius, Angra, Sonata Arctica, Kamelot, Helloween, Nightwish.
Historia.
W 2006 zespół nagrał swój debiutancki album "Silent Symphony". Nagrania odbyły się w Fireworks Studios w Walencji, a producentem wydawnictwa został Fernando Asensi. Pod koniec roku 2008 zespół opuścił dotychczasowy perkusista zespołu Román, a jego miejsce zajął Germán Carbonell. Następnie w 2009, Delirion podpisał umowę ze Spiritual Beast, po czym nakładem tej wytwórni ukazała się płyta „Silent Symphony”. W maju 2010 w Japonii ukazał się kolejny album "Lotus". Po sukcesie w Japonii, zespół podpisał umowę z niemiecką wytwórnią Limb Music i w lipcu 2011 "Lotus" ukazał się również w Europie. W 2012 roku Paco M. Castillo dołączył do zespołu jako nowy basista, zastępując Rafa.

</doc>
<doc id="3313579" url="https://pl.wikipedia.org/wiki?curid=3313579" title="Przejście graniczne Gozdowice - Güstebieser Loose">
Przejście graniczne Gozdowice - Güstebieser Loose



</doc>
<doc id="3313580" url="https://pl.wikipedia.org/wiki?curid=3313580" title="Królewskie Duńskie Konserwatorium Muzyczne">
Królewskie Duńskie Konserwatorium Muzyczne

Królewskie Duńskie Konserwatorium Muzyczne, Królewska Duńska Akademia Muzyczna (duń. "Det Kongelige Danske Musikkonservatorium") – akademia muzyczna założona w 1825 roku w Kopenhadze przez Giuseppe Siboniego.

</doc>
<doc id="3313581" url="https://pl.wikipedia.org/wiki?curid=3313581" title="Pinson">
Pinson



</doc>
<doc id="3313584" url="https://pl.wikipedia.org/wiki?curid=3313584" title="All-NBA Development League Rookie Team">
All-NBA Development League Rookie Team

All-NBA Development League Rookie Team – umowna drużyna NBA Development League wybierana corocznie poprzez głosowanie, w celu wyróżnienia najlepszych debiutantów ligi. W głosowaniu biorą udział trenerzy wszystkich zespołów ligi. Nie mogą oni jednak głosować na zawodników, z własnych drużyn.
Składy najlepszych debiutantów są wybierane od rozgrywek 2010/11. Od sezonu 2012/13 zaczęto wybierać trzy zespoły defensorów, wcześniej wybierano bowiem dwa.
Zawodnicy otrzymują pięć punktów w głosowaniu do pierwszego składu, trzy do drugiego i jeden do trzeciego. Pięciu graczy, którzy uzyskali najwyższe noty zostaje zaliczonych do pierwszej drużyny najlepszych graczy ligi, kolejnych pięciu do drugiej itd. W przypadku remisu w punktacji składy są rozszerzane.
Od sezonu 2015/16 liga zawęziła oficjalnie wybór najlepszych debiutantów tylko do jednego składu.

</doc>
<doc id="3313586" url="https://pl.wikipedia.org/wiki?curid=3313586" title="All-NBADL Rookie Team">
All-NBADL Rookie Team



</doc>
<doc id="3313587" url="https://pl.wikipedia.org/wiki?curid=3313587" title="All-NBDL Rookie Team">
All-NBDL Rookie Team



</doc>
<doc id="3313588" url="https://pl.wikipedia.org/wiki?curid=3313588" title="All-D-League Rookie Team">
All-D-League Rookie Team



</doc>
<doc id="3313589" url="https://pl.wikipedia.org/wiki?curid=3313589" title="Potencjał termodynamiczny">
Potencjał termodynamiczny



</doc>
<doc id="3313590" url="https://pl.wikipedia.org/wiki?curid=3313590" title="Víchová nad Jizerou">
Víchová nad Jizerou

Víchová nad Jizerou – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 960 mieszkańców.

</doc>
<doc id="3313591" url="https://pl.wikipedia.org/wiki?curid=3313591" title="Peřimov">
Peřimov

Peřimov – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 217 mieszkańców.

</doc>
<doc id="3313592" url="https://pl.wikipedia.org/wiki?curid=3313592" title="Poniklá">
Poniklá

Poniklá – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 1 143 mieszkańców.

</doc>
<doc id="3313594" url="https://pl.wikipedia.org/wiki?curid=3313594" title="Roprachtice">
Roprachtice

Roprachtice – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 276 mieszkańców.

</doc>
<doc id="3313596" url="https://pl.wikipedia.org/wiki?curid=3313596" title="Jestřabí v Krkonoších">
Jestřabí v Krkonoších

Jestřabí v Krkonoších – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 241 mieszkańców.

</doc>
<doc id="3313598" url="https://pl.wikipedia.org/wiki?curid=3313598" title="Vítkovice (powiat Semily)">
Vítkovice (powiat Semily)

Vítkovice – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 434 mieszkańców.

</doc>
<doc id="3313600" url="https://pl.wikipedia.org/wiki?curid=3313600" title="Háje nad Jizerou">
Háje nad Jizerou

Háje nad Jizerou – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 662 mieszkańców.

</doc>
<doc id="3313601" url="https://pl.wikipedia.org/wiki?curid=3313601" title="Bystrá nad Jizerou">
Bystrá nad Jizerou

Bystrá nad Jizerou – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 122 mieszkańców.
W miejscowości znajduje się jeden z 19 drewnianych, krytych mostów w Czechach. Most w Bystrej powstał w 1922 roku w miejscu wcześniejszych mostów kamiennych i posiada wymiary: 24 metry długości, 3 metry szerokości oraz 5 metrów wysokości.

</doc>
<doc id="3313602" url="https://pl.wikipedia.org/wiki?curid=3313602" title="Benešov u Semil">
Benešov u Semil

Benešov u Semil – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 859 mieszkańców.

</doc>
<doc id="3313606" url="https://pl.wikipedia.org/wiki?curid=3313606" title="Euphorbia bourgeana">
Euphorbia bourgeana

Euphorbia bourgeana J.Gay ex Boiss. – gatunek rośliny z rodziny wilczomleczowatych ("Euphorbiaceae" Juss.). Występuje endemicznie na hiszpańskich wyspach Teneryfa i La Gomera w archipelagu Wysp Kanaryjskich. 
Biologia i ekologia.
Występuje na wysokości 600–1050 m n.p.m.
Na wyspie La Gomera gatunek znany jest z 13 subpopulacji w czterech miejscach. Z kolei na Teneryfie jest obecny w trzech miejscach: Ladera de Güímar, Afur oraz Teno.
Na wyspie La Gomera gatunek ten rośnie w pobliżu dolnej granicy występowania wiecznie zielonych lasów z przewagą wawrzynowatych, znanych jako "Monteverde". Występuje na obszarach o różnym stopniu wilgotności i ekspozycji na wiatr – są to głównie zarośla i lasy. Występuje w takich zespołach roślinności jak "Visneo mocanerae-Arbuto canariensis", "Lauro-Perseo indicae", "Ilici canariensis-Ericeto platycodonis", "Pericallido murrayi-Myrico fayae", "Brachypodio arbusculae-Junipero canariensis" oraz "Cisto gomerae-Pino canariensis".
Na Teneryfie rośnie na skałach i wzniesieniach w obrębie potencjalnego zakresu występowania lasów "Monteverde". Występuje w takich zespołach roślinności jak "Ixantho-Laurion azoricae", bardziej ciepłolubnych "Mayteno-Juniperion canariensis", czy krzewiastych "Rhamno crenulatae-Hypericetum canariensis" i "Telinetum canariensis".
Często towarzyszącymi gatunkami są między innymi: "Erica arborea", "Myrica faya", "Laurus novocanariensis", "Ilex canariensis", "Maytenus canariensis", "Rubus inermis", "Viburnum tinus ssp. rigidum", "Rumex lunaria" oraz "Visnea mocanera".
Ochrona.
W Czerwonej księdze gatunków zagrożonych został zaliczony do kategorii VU – gatunków narażonych na wyginięcie. Został sklasyfikowany w tej kategorii ze względu na ograniczony zasięg występowania. Pomimo wzrostowej tendencji liczebności populacji, obszar na którym występuje jest jeszcze bardzo mały i wynosi zaledwie 17 km². Głównymi zagrożeniami dla tego gatunku są osunięcia ziemi, susze, pożary, konkurencja ze strony innych gatunków oraz antropizacja naturalnych siedlisk.
W 2004 roku na Teneryfie zarejestrowano 199 osobniki, natomiast w 2010 roku na wyspie La Gomera odnotowano 1341 okazów. Trendy liczebności populacji wydają się być stabilne na Teneryfie i wzrostowe na wyspie La Gomera.
Gatunek ten jest wymieniony w załączniku II dyrektywy siedliskowej. Jest również chroniony mocy załącznika I do konwencji berneńskiej. Ponadto jest on wymieniony jako gatunek "En peligro de extinción" w krajowym katalogu gatunków zagrożonych.
Na Teneryfie występuje na obszarach SCI – Parque Rural de Anaga oraz Parque Natural de la Corona Forestal. Na wyspie La Gomera większości subpopulacji występuje w Parku Narodowym Garajonay, a ich stan zachowania jest na ogół dobry. Materiał roślinny jest przechowywane w banku nasion w serwisie biodywersyfikacji Viceconsejería de Medio Ambiente.

</doc>
<doc id="3313607" url="https://pl.wikipedia.org/wiki?curid=3313607" title="Košťálov">
Košťálov

Košťálov – gmina w Czechach, w powiecie Semily, w kraju libereckim. Według danych z dnia 1 stycznia 2013 liczyła 1 692 mieszkańców.

</doc>
<doc id="3313610" url="https://pl.wikipedia.org/wiki?curid=3313610" title="José González (hiszpański strzelec)">
José González (hiszpański strzelec)

José González Delgado (ur. 21 lutego 1907 w Zamorze) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Los Angeles w 1932 roku. Wystąpił w jednej konkurencji, którą było strzelanie z pistoletu szybkostrzelnego z 25 metrów. Był bliski zdobycia medalu, jednak zajął czwarte miejsce ex aequo z Włochem Walterem Boninsegnim i Meksykaninem Arturo Villanuevą.

</doc>
<doc id="3313611" url="https://pl.wikipedia.org/wiki?curid=3313611" title="Dysputa o Trójcy Świętej">
Dysputa o Trójcy Świętej

Dysputa o Trójcy Świętej (wł. "Disputa sulla Trinità") – obraz włoskiego malarza renesansowego Andrei del Sarto, znajdujący się w zbiorach Galerii Palatyńskiej we Florencji.
Historia.
Obraz powstał dla augustiańskiego kościoła San Gallo we Florencji i był trzecim dziełem, które artysta stworzył dla tej katolickiej świątyni po "Zwiastowaniu" (1513-1514) i "Noli me tangere" (1510). Przed oblężeniem miasta w 1529 wszystkie cenne przedmioty i obrazy zostały przeniesione z klasztoru augustianów do kościoła pw. św. Jakuba tra' Fossi. Być może obraz został zamówiony przez rodzinę Peri, na co wskazuje wybór przedstawionych świętych. "Dysputa" nie jest datowana, napis na schodzie jest apokryficzny, ale Giorgio Vasari notuje, że została namalowana po "Madonnie z harpiami" z 1517. Hipotezę tę potwierdza porównanie stylu obu malowideł. "Dysputa o Trójcy Świętej" wymieniana jest w rejestrze pałacowym od XVII wieku. W latach 1697-1716 eksponowana była w Galerii Uffizi. Od 1829 znajduje się w Sali Saturna.
Opis.
W górnej części dzieła artysta przedstawił objawienie Trójcy Świętej na tle błękitnawego ciemnego nieba. Bóg Ojciec ubrany jest w powłóczyste szaty koloru czerwonego. Podtrzymuje ukrzyżowanego Chrystusa. W dolnej części dzieła znajduje się grupa sześciu świętych, czterech w postawie stojącej i dwóch w postawie klęczącej. Postacie zdają się prowadzić rozmowę, na co wskazują np. gesty rąk. Na klęcząco po lewej przedstawiony został św. Sebastian (jako atrybut trzyma strzały), po prawej stronie klęczy św. Maria Magdalena (naczynie na pachnidła). Na stojąco od lewej: św. Augustyn (pastorał), św. Wawrzyniec (krata), św. Piotr z Werony (habit dominikański) i św. Franciszek z Asyżu (stygmaty i habit franciszkański). Magdalena ma twarz żony malarza Lukrecji del Fede. Motyw Trójcy był szczególnie bliski augustynianom. Ich założyciel, Augustyn z Hippony był m.in. autorem traktatu "O Trójcy Świętej", w którym przedstawił doktrynę trynitarną ówczesnego chrześcijaństwa.

</doc>
<doc id="3313612" url="https://pl.wikipedia.org/wiki?curid=3313612" title="Daphne (wyspy)">
Daphne (wyspy)

Daphne – grupa złożona z dwóch małych wysp, w archipelagu Galapagos, należącym do Ekwadoru. Leży w centralnej części archipelagu.
Warunki naturalne.
Daphne Mayor i Menor dwie małe wysepki, będące wulkanicznymi stożkami tufowymi. Leżą w pobliżu znacznie większej wyspy Santa Cruz. Daphne Mayor jest częściowo zerodowana, mniejsza wyspa jest silniej zerodowana, a jej brzegi podcięte przez morze nabrały charakteru klifów. Na obu wyspach nie rosną drzewa. Park Narodowy Galapagos ogranicza dostęp do Daphne Mayor, na Daphne Menor turyści nie mają wstępu.
Fauna i flora.
Środowisko wysp Daphne jest wrażliwe, a ze względu na sąsiedztwo większych, zamieszkanych wysp występuje zagrożenie introdukcją obcych gatunków. Na Daphne Mayor występują ptaki morskie, w tym faeton białosterny, głuptak galapagoski, głuptak niebieskonogi i fregata wielka. Odwiedzający wyspy mogą spotkać także uszatki i jaskółczaki widłosterne. Miejscowe zięby Darwina były tematem trwającego 40 lat programu badań nad ewolucją. Ptaki zostały oznaczone i były stale monitorowane; badania zostały opisane w książce „Dziób zięby”.
U wybrzeży obu wysp można nurkować. W morzu spotykane są mantowate, rekiny i inne ryby pelagiczne. Na podmorskich zboczach wysp występują barwne organizmy bentoniczne, takie jak koralowce.

</doc>
<doc id="3313614" url="https://pl.wikipedia.org/wiki?curid=3313614" title="Grać nie srać">
Grać nie srać

Grać nie srać – album koncertowy zespołu polskiego wokalisty i muzyka Czesława Mozila – Czesław Śpiewa. Wydawnictwo ukazało się 9 października 2013 roku nakładem wytwórni muzycznej Mystic Production.
Płyta dotarła do 17. miejsca polskiej listy przebojów (OLiS).
Lista utworów.
Opracowano na podstawie materiału źródłowego.

</doc>
<doc id="3313615" url="https://pl.wikipedia.org/wiki?curid=3313615" title="Hotel Červenohorské Sedlo">
Hotel Červenohorské Sedlo

Hotel Červenohorské Sedlo (poprzednio "OREA spol. s.r.o. Hotel Červenohorské Sedlo") – całoroczny hotel górski w paśmie górskim Wysokiego Jesionika (), w północno-wschodnich Czechach, w Sudetach Wschodnich, w obrębie gminy Loučná nad Desnou. Położony na przełęczy Červenohorské sedlo, na wysokości 1013 m n.p.m., oddalony o około 2,5 km na południowy wschód od szczytu góry Červená hora, blisko drogi krajowej nr Jesionik () – Šumperk.
Historia hotelu.
Historia hotelu wiąże się z jego usytuowaniem, bo położony jest on na istniejącej od dawna, naturalnej trasie handlowej, łączącej Śląsk i Morawy. W XIX wieku naturalnym przejściem na przełęczy zainteresowali się pierwsi turyści, którzy coraz liczniej przybywali na to miejsce. Zaistniała wówczas potrzeba ich ulokowania. W 1876 roku powstał pierwszy zajazd (istniejący po przebudowach i modernizacji do dzisiaj (obiekt B)), który w 1903 roku został zakupiony przez powstałe w 1881 roku, w miejscowości Jesionik towarzystwo turystyczne o nazwie Morawsko-Śląskie Sudeckie Towarzystwo Górskie (), w celu stworzenia ośrodka dla turystyki pieszej i narciarskiej.
Wraz z rozwojem turystyki i komunikacji samochodowej podjęto decyzję o rozbudowie bazy turystycznej na przynajmniej 150 miejsc. W latach 1908–1910 zajazd przebudowano. Powstały wówczas problemy własnościowe terenów na przełęczy, które były historycznie własnością archidiecezji wrocławskiej. W momencie wybuchu I wojny światowej nowy biskup wrocławski Adolf Bertram, który zastąpił zmarłego w marcu 1914 roku kard. Georga Koppa, podpisał 17 listopada 1917 roku z MSSGV umowę, aby po zakończeniu wojny nie mogło dojść do ewentualnych zmian własnościowych. Zapisanie kolejnej tamtejszej parceli na Maxa Schreibera, właściciela huty szkła w Rapotínie, pozwoliło na wybudowanie na przełęczy jeszcze jednego schroniska, które powstało w 1917 roku (obiekt A) pod nazwą "Max Schreiber Schutzhaus". W swojej ostatniej woli, Schreiber zastrzegł jednak, aby w nowym schronisku część pomieszczeń przeznaczona była dla strażaków. Obie budowle po pewnym czasie połączono (obiekt A+B), a w 1929 roku zmodernizowano. Budynki należały wówczas do niemieckiej właścicielki Marie Mattner.
Podczas II wojny światowej wszystkie służyły niemieckiej armii, później do 1980 roku były w nich domy wypoczynkowe związków zawodowych. Aż wreszcie ich stan techniczny oraz liczne przebudowy i naprawy spowodowały podjęcie decyzji o przebudowie jednego (obiekt B) do 60 miejsc noclegowych i wyburzeniu drugiego (obiekt A) oraz budowie na jego miejscu, nowego zasadniczego budynku przyszłego hotelu wraz z nowym budynkiem (obiekt C), dla zakwaterowania pracowników obsługi.
Podstawowy, czteropiętrowy, największy budynek kompleksu (obiekt A), w konstrukcji żelbetowej, szkieletowo-monolitycznej, został zaprojektowany przez inż. arch. Koska z brneńskiego "Keramoprojektu" jako hotel na 120 miejsc, którego budowę rozpoczęto w 1985, a który oddano do użytku w marcu 1993 roku pod nazwą "OREA spol. s.r.o. Hotel (**) Červenohorské Sedlo". Po zmianie nazwy obecnie działa on jako: hotel górski „Hotel Červenohorské Sedlo” na łącznie 180 miejsc noclegowych. W 2000 roku przeprowadzono jego ostatnią modernizację.
Charakterystyka.
Hotel Červenohorské Sedlo to najnowocześniejszy hotel górski (***), położony na jednej z wyższych drogowych (szosowych) przełęczy Wysokiego Jesionika. Jest największym obiektem tego typu na przełęczy o powierzchni około 15 000 m², o ciekawym, charakterystycznym, zielonym zadaszeniu, złożonym z trzech obiektów: zasadniczego, najwyższego budynku (A), najstarszego (B) i pomocniczego (C), wzajemnie ze sobą połączonych oraz obiektów technicznych (magazyny, garaże i centrum serwisowe).
Największy budynek (obiekt A) ma 120 miejsc noclegowych, głównie w pokojach dwuosobowych z pełnym węzłem sanitarnym (WC i prysznic). Dla bardziej wymagających turystów znajdują się tutaj 4 apartamenty: składające się z sypialni, salonu, łazienki i oddzielnego WC. Pokoje znajdują się na czterech piętrach, połączonych windą. Na parterze jest nowoczesna restauracja (czynna 7:30–22:00), o pojemności 180 miejsc z przylegającym parkietem tanecznym i sceną do ewentualnych projekcji multimedialnych. W razie potrzeby można ją dostosować na salę kinową. Na parterze jest również pokój zabaw dla dzieci. Zaletą hotelu jest basen z podgrzewaną wodą. W piwnicy znajduje się siłownia, trzy stoły do tenisa oraz sauna i gabinet masażu. Ponadto bar z winiarnią na 35 miejsc. Przed hotelem znajduje się duży parking dla gości oraz trzy boiska do siatkówki lub tenisa ziemnego. W hotelu istnieje możliwość wypożyczenia (za dodatkową opłatą) sprzętu sportowego i turystycznego. Hotel może obsłużyć pobyty zbiorowe firm, przygotować miejsca na konferencje, zjazdy oraz pobyty świąteczne i sylwestrowe.
Po przebudowie budynek (obiekt B) ma 60 miejsc noclegowych w pokojach z łazienkami, przystosowanych do pobytu w nich m.in. rodzin z dziećmi. Budynek (obiekt C), którego budowę zakończono w 1985 roku, służy głównie pracownikom hotelu. Hotel ma zainstalowany kocioł gazowy obsługujący w ogrzewanie cały kompleks. Wszystkie obiekty są podłączone do własnej oczyszczalni ścieków i mają własny zbiornik wody pitnej. Cały kompleks jest monitorowany przez służbę ochrony hotelu. Zakwaterowanie od godziny 15:00, wymeldowanie do godziny 10:00 w dniu opuszczenia hotelu. Hotel akceptuje pobyt turystów ze zwierzętami domowymi (psy i koty) oraz posiadane karty płatnicze. W hotelu obowiązuje zakaz palenia tytoniu, z wyjątkiem wyznaczonych specjalnych miejsc (palarni). Hotel znajduje się na wydzielonym obszarze objętym ochroną o nazwie Obszar Chronionego Krajobrazu Jesioniki (), jest zatem punktem wypadowym dla miłośników przyrody i górskiej turystyki pieszej.
Turystyka.
Zainteresowani pobytem w hotelu powinni się kierować od granicy polsko-czeskiej drogą nr w kierunku na Šumperk:
Blisko hotelu znajduje się przystanek autobusowy z połączeniem do Jesionika, Šumperka i Brna.
Szlaki turystyczne.
Ze skrzyżowania turystycznego "Červenohorské sedlo (bus)", z podaną na tablicy informacyjnej wysokością 1013 m, znajdującego się blisko hotelu Klub Czeskich Turystów () wytyczył następujące szlaki turystyczne na trasach:
Ścieżki dydaktyczne.
Wzdłuż czerwonego szlaku turystycznego utworzono ścieżkę dydaktyczną o nazwie () na trasie:
Szlaki rowerowe.
Blisko hotelu wyznaczono również dwa szlaki rowerowe na trasach:
Trasy narciarskie.
Blisko przełęczy Červenohorské sedlo znajduje się popularny ośrodek narciarski (). W okresach ośnieżenia, w okolicy hotelu istnieje możliwość korzystania z tras narciarskich zarówno zjazdowych, jak i biegowych.
Na stokach pobliskich gór zlokalizowano następujące trasy narciarstwa zjazdowego:
Ponadto wzdłuż szlaków turystycznych i rowerowych wytyczono szlaki narciarstwa biegowego, z wyznaczoną m.in. wzdłuż czerwonego szlaku turystycznego , trasą o nazwie tzw. ().

</doc>
<doc id="3313619" url="https://pl.wikipedia.org/wiki?curid=3313619" title="Buenaventura Bagaria">
Buenaventura Bagaria

Buenaventura Bagaria Carbonell, znany też jako Buenaventura Bolibar (ur. w 1882 w Colorin de la Llora, zm. 15 kwietnia 1947 w Barcelonie) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Los Angeles w 1932 roku. Wystąpił w jednej konkurencji, którą było strzelanie z karabinu małokalibrowego leżąc z 50 metrów. Zajął przedostatnie 25. miejsce, wyprzedzając jedynie swojego rodaka Manuela Corralesa.

</doc>
<doc id="3313620" url="https://pl.wikipedia.org/wiki?curid=3313620" title="Miro (wrestler)">
Miro (wrestler)

Miro, właśc. Mirosław Barnjaszew (bułg. Мирослав Барняшев, ur. 25 grudnia 1985 w Płowdiwie) – bułgarski wrestler obecnie występujący w AEW, W latach 2010–2020 był zawodnikiem federacji WWE, w której występował pod pseudonimem Rusev.
Kariera.
Scena niezależna (2008–2010).
Barnjaszew przeprowadził się do Stanów Zjednoczonych w 2008 roku, gdzie rozpoczął karierę w wrestlingu. W latach 2008-2010 walczył w niezależnych federacjach New Wave Pro Wrestling i Vendetta Pro Wrestling.
FCW i NXT (2010–2014).
We wrześniu 2010 roku Bułgar podpisał kontrakt z WWE i zaczął występować w federacjach rozwojowych Florida Championship Wrestling (2010-2012) i NXT (2013–2014).
WWE (2014–2020).
W głównym rosterze zadebiutował jako Rusev 26 stycznia 2014 roku na Royal Rumble, gdzie wszedł jako szósty i został wyeliminowany przez CM Punka, Cody’ego Rhodesa, Kofiego Kingstona i Setha Rollinsa jako trzeci. Rusev dostał giimmick antyamerykańskiego Rosjanina, a jego menedżerką została Lana. Rusev powrócił do ringu 7 kwietnia na Raw, gdzie pokonał Zacka Rydera. w kilku następnych miesiącach Rusev prowadził feudy z Xavierem Woodsem i R-Truthem (których pokonał na Extreme Rules w handicap matchu), z Big E (zwycięstwa Ruseva na Payback i Money in the Bank), Jackiem Swaggerem (zwycięstwa na Battleground i SummerSlam), Markiem Henry (triumf na Night of Champions) i Big Showem (zwycięstwo na Hell in a Cell). Lana zadedykowała pasmo zwycięstw Ruseva prezydentowi Rosji Władimirowi Putinowi.
3 listopada na Raw Rusev pokonał Sheamusa i zdobył pas United States Championship. Na Survivor Series Rusev był częścią teamu Authority w 5 on 5 traditional tag team elimination matchu, ale został odliczony po upadku na hiszpańskojęzyczny stół komentatorski. Na obronił pas przeciwko Jackowi Swaggerowi. Na Royal Rumble wszedł jako 15 i po wyeliminowaniu 6 przeciwników został wyeliminowany jako ostatni przez Romana Reignsa. Na Fastlane Rusev obronił pas US przeciwko Johnowi Cenie. Pas ten po 146 dniach posiadania stracił po przegranej walce z Ceną na WrestleManii 31, co było jego pierwszą porażka w WWE poprzez przypięcie. Rusev przegrał również rewanże o pas US na Estreme Rules oraz na Payback.
18 maja 2015 roku na Raw Rusev zakończył współpracę z Laną, a tydzień później jego gimmick został zmieniony na gimmick Bułgara. 28 maja na Smackdown doznał kontuzji stopy, co uniemożliwiło mu występ na Elimination Chamber. W następnych tygodniach nadal pojawiał się w TV, gdzie próbował odzyskać względy Lany, która związała się z Dolphem Zigglerem. Natomiast Rusev związał się z Summer Rae. 6 lipca na Raw Rusev powrócił do ringu atakując Zigglera. 13 lipca na Raw wygrał walkę o prawo do walki z Ceną o pas US z Kevinem Owensem i Cesaro po tym, jak Owens opuścił ring podczas walki. Walkę o pas US Rusev wygrał poprzez dyskwalifikację po ataku Owensa na Ruseva. 16 lipca na Smackdown zanotował drugą porażkę poprzez pinfall w walcę z Cesaro. Na SummerSlam Rusev stoczył wlakę z Zigglerem, która zakończyła się podwójnym wyliczeniem. 5 października na Raw Summer Rae w fabule oświadczyła się Rusevowi, a ten zgodził się na małżeństwo pod warunkiem, że zdobędzie on mistrzostwo. Jednakże 11 października Rusev oświadczył się Lanie w prawdziwym życiu, co skończyło się zerwaniem Summer z Rusevem 12 października na Raw. 31 października na Main Event Rusev doznał kontuzji bicepsa w walce z Neville’em.
Rusev powrócił 23 listopada na Raw, gdzie zaatakował Romana Reignsa, a następnie przegrał z nim w walce wieczoru po ataku Sheamusa i Kinga Barretta na Reignsa. Tydzień później na Raw Lana powróciła do WWE TV, gdzie ponownie związała się z Rusevem. Tej samej nocy Rusev dołączył do stajni Sheamusa- League of Nations. Na Rusev pokonał Rybacka.
15 kwietnia 2020 został zwolniony z federacji WWE
AEW (od 2020).
9 września 2020 zadebiutował w federacji AEW, tym samym dołączając do wielu byłych zawodników WWE, którzy w niej obecnie walczą. W AEW występuje pod pseudonimem Miro, gdzie 12 maja 2021 roku podczas AEW Dynamite w Jacksonville zdobył swój pierwszy tytuł AEW TNT Championship pokonując Darby’ego Allina.

</doc>
<doc id="3313621" url="https://pl.wikipedia.org/wiki?curid=3313621" title="Euphorbia margalidiana">
Euphorbia margalidiana

Euphorbia margalidiana Kuhbier &amp; Lewej. – gatunek rośliny z rodziny wilczomleczowatych ("Euphorbiaceae" Juss.). Występuje endemicznie na hiszpańskiej wysepce Ses Maragalides w pobliżu północnego brzegu Ibizy w archipelagu Balearów. 
Biologia i ekologia.
Występuje wzdłuż skalistego brzegu wysepki Ses Maragalides. Rośnie w szczelinach sypkich wapiennych skał i głazów. Wymaga dobrego światła i wysokich temperatur.
Na Balearach występują jeszcze dwa endemiczne gatunki wilczomlecza: "E. maresii", który nie jest zagrożony wyginięciem, oraz "E. fontqueriana", który jest poważnie zagrożony i występuje tylko na Majorce.
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie narażonych na wyginięcie. Gatunek został sklasyfikowany w tej kategorii, ponieważ znany jest tylko z jednej małej subpopulacji, a liczebność populacji ma tendencję spadkową. Obecnie populacja obejmuje tylko bardzo mały obszar o powierzchni około ośmiu hektarów i składa się z nie więcej niż 200 osobników.
Głównymi zagrożeniami dla tego gatunku są coraz bardziej suche środowisko oraz ryzyko upadku z urwiska, gdzie występuje ta roślina. Monitorowanie stanu jego populacji jest trudne, ponieważ skały, na których rośnie są niestabilne i niebezpieczne.
Gatunek ten jest wymieniony w rozporządzeniu ministerialnym jako gatunek specjalnego interesu narodowego w ochronione Balearów. Nielegalne jest podejmowanie wszelkich działań, które mogłyby uszkodzić tę roślinę. "E. margalidiana" jest również wymieniona w załączniku I (zagrożony wyginięciem) dekretu 439/90, co gwarantuje mu ochronę w jego naturalnym środowisku. Ponadto jest również wymieniona w Atlasie Zagrożonej Flory Hiszpanii. Na arenie międzynarodowej roślina jest chroniona dzięki załącznikowi I konwencji berneńskiej oraz jako gatunek o znaczeniu priorytetowym w załącznikach II i IV dyrektywy siedliskowej.
Nie podjęto jednak żadnych bezpośrednich działań mających zapewnić ochronę gatunku w miejscu jego naturalnego występowania. Podjęto natomiast działania ochrony "ex situ", między innymi poprzez uprawę w kilku miejscach, w tym w ogrodach botanicznych Ogród Botaniczny Soller (Majorka) i Ogród Botaniczny Marimurtra (Barcelona) w Hiszpanii. Ponadto nasiona są zachowane w bankach nasion. Obecnie studiuje na zmienność genetyczną materiału pobranego z roślin uprawianych "ex situ".

</doc>
<doc id="3313624" url="https://pl.wikipedia.org/wiki?curid=3313624" title="Video (album)">
Video (album)



</doc>
<doc id="3313628" url="https://pl.wikipedia.org/wiki?curid=3313628" title="A gdyby tak...">
A gdyby tak...

A gdyby tak... (ang. "What If...") – amerykański film dramatyczny o treści religijnej z 2010 roku. W Polsce film był emitowany na antenie TV Trwam.
Treść.
Główny bohater, Ben Walker, piętnaście lat temu zrezygnował z planów zostania pastorem, wybierając karierę biznesową. Oprócz tego porzucił swoją narzeczoną, Wendy.
W obecnej chwili, Ben, realizuje się w biznesie i właśnie oświadcza się swojej nowej narzeczonej, która podobnie jak on kieruje się w życiu korzyściami materialnymi. W drodze na lotnisko jego samochód ulega awarii. Wtedy zjawia się Mike – kierowca holownika twierdząc, że jest aniołem, który ma mu pokazać jak wyglądałoby jego życie gdyby podążył za prawdziwym powołaniem.

</doc>
<doc id="3313629" url="https://pl.wikipedia.org/wiki?curid=3313629" title="Kościół Nawiedzenia Najświętszej Maryi Panny w Miastkowie Kościelnym">
Kościół Nawiedzenia Najświętszej Maryi Panny w Miastkowie Kościelnym

Kościół Nawiedzenia Najświętszej Maryi Panny w Miastkowie Kościelnym – rzymskokatolicki kościół parafialny należący do dekanatu Żelechów diecezji siedleckiej.
Świątynia murowana została wzniesiona w XV wieku i ufundowana przez Prażmowskich. Na przełomie XVI i XVII wieku została zniszczona przez pożar, dzięki funduszom Jana Lasockiego, kasztelana zakroczymskiego została wtedy odrestaurowana. W latach 1901-1903 została powiększona i przebudowana z wykorzystaniem murów kościoła z XVI wieku według projektu budowniczego Tadeusza Czerwińskiego. Prace polegały na podwyższeniu murów, przedłużeniu nawy w stronę zachodnią, wybudowaniu wieży, kaplicy od strony południowej a także zakrystii i skarbca z sienią przy kaplicy północnej, sklepień oraz oblicowaniu murów. Z dawnej świątyni gotyckiej zachowały się: mury wschodniej część nawy, prezbiterium a także kaplica od strony południowej, wzniesiona na planie prostokąta, nakryta sklepieniem krzyżowym.
Jest to budowla orientowana, neogotycka, konsekrowana w 1904 roku przez biskupa Franciszka Jaczewskiego. Do wyposażenia kościoła należy renesansowa płyta nagrobna Jana Prażmowskiego, właściciela Miastkowa Kościelnego, pochodząca z końca XVI wieku.

</doc>
<doc id="3313630" url="https://pl.wikipedia.org/wiki?curid=3313630" title="Stanisław Stahlberger">
Stanisław Stahlberger

Stanisław Emil Witold Stahlberger (ur. 18 kwietnia 1891 w Jadamwoli, zm. 17 stycznia 1959) – major piechoty Wojska Polskiego, kawaler Orderu Virtuti Militari.
Życiorys.
Urodził się 18 kwietnia 1891 w Jadamwoli. W czasie I wojny światowej walczył w szeregach cesarsko-królewskiej Obrony Krajowej. 1 maja 1915 roku został mianowany chorążym rezerwy piechoty. W 1917 roku jego oddziałem macierzystym był Pułk Strzelców Nr 32. W 1918 roku działał w konspiracyjnej organizacji „Wolność”.
Po odzyskaniu przez Polskę niepodległości został przyjęty do Wojska Polskiego dekretem z 3 kwietnia 1919 z zatwierdzeniem posiadanego stopnia chorążego. Otrzymał przydział z dniem 1 listopada 1918 do 20 pułku piechoty. W szeregach 2 pułku strzelców podhalańskich brał udział w wojnie polsko-bolszewickiej. Został odznaczony Krzyżem Srebrnym Orderu Wojennego Virtuti Militari.
Został awansowany do stopnia kapitana rezerwy piechoty ze starszeństwem z dniem 1 czerwca 1919 roku. Był oficerem rezerwowym zatrzymanym w służbie czynnej odpowiednio 2 pułku strzelców podhalańskich w Sanoku w 1923 i 6 pułku strzelców podhalańskich w Stryju. W 1928 był zweryfikowany z lokatą 22 i służył w 6 pułku strzelców podhalańskich. 2 kwietnia 1929 roku został mianowany majorem ze starszeństwem z 1 stycznia 1929 roku i 76. lokatą w korpusie oficerów piechoty. 6 lipca 1929 roku został przeniesiony do 2 pułku strzelców podhalańskich w Sanoku na stanowisko dowódcy batalionu. Do 1939 był II zastępcą dowódcy (kwatermistrzem) 2 pułku strzelców podhalańskich. W Sanoku w latach 30. był członkiem sanockiego koła Polskiego Towarzystwa Tatrzańskiego.
Po wybuchu II wojny światowej w okresie kampanii wrześniowej 1939 został dowódcą batalionu nadwyżek (drugiego rzutu) 2 pułku strzelców podhalańskich w składzie Ośrodka Zapasowego 22 Dywizji Piechoty Górskiej, który został rozbity 11 września w Samborze.
Zmarł 17 stycznia 1959 i został pochowany na Cmentarzu Rakowickim w Krakowie (kwatera LXIV-4-13).

</doc>
<doc id="3313631" url="https://pl.wikipedia.org/wiki?curid=3313631" title="Manuel Corrales">
Manuel Corrales

Manuel Corrales Gallego (ur. 18 grudnia 1896 w Zamorze, zm. w październiku 1936 w Madrycie) – hiszpański strzelec, olimpijczyk.
Brał udział tylko w jednych igrzyskach olimpijskich – miały one miejsce w Los Angeles w 1932 roku. Wystąpił w dwóch konkurencjach. Najwyższe miejsce zajął w strzelaniu z pistoletu szybkostrzelnego z 25 metrów, gdzie był 13. ex aequo z rodakiem Luisem Calvetem i Brazylijczykiem Eugenio do Amaralem.

</doc>
<doc id="3313639" url="https://pl.wikipedia.org/wiki?curid=3313639" title="Orientacja seksualna a służba wojskowa">
Orientacja seksualna a służba wojskowa



</doc>
<doc id="3313642" url="https://pl.wikipedia.org/wiki?curid=3313642" title="060DA">
060DA



</doc>
<doc id="3313645" url="https://pl.wikipedia.org/wiki?curid=3313645" title="NZTK">
NZTK



</doc>
<doc id="3313648" url="https://pl.wikipedia.org/wiki?curid=3313648" title="FMJ">
FMJ



</doc>
<doc id="3313655" url="https://pl.wikipedia.org/wiki?curid=3313655" title="(III)">
(III)

(III) – trzeci album studyjny kanadyjskiej grupy Crystal Castles, który został wydany 7 listopada 2012 roku. Został w całości wyprodukowany przez Ethana Katha. "(III)" został nagrany w Warszawie, a zmiksowany w Londynie.

</doc>
<doc id="3313661" url="https://pl.wikipedia.org/wiki?curid=3313661" title="Erik Carlsson">
Erik Carlsson

Erik Carlsson (ur. 5 marca 1929 w Trollhättan, zm. 27 maja 2015) – szwedzki kierowca wyścigowy i rajdowy startujący dla szwedzkiego producenta samochodów osobowych SAAB od 1955 roku.
Współpraca z Saabem.
Carlsson swoją karierę kierowcy rozpoczął od ścigania się na motocyklach. Po II wojnie światowej Saab ze względu na koniec zamówień wojskowych na samoloty zdecydował się o przestawieniu produkcji na samochody osobowe. Pierwszym seryjnie produkowanym modelem marki był Saab 92 wyposażony w dwucylindrowy, dwusuwowy silnik benzynowy. Gdy Saab przestawił się z produkcji samolotów na samochody, Carlsson ukończył służbę wojskową, a następnie przesiadł się z motocykla na samochód.
Swoje pierwsze znaczące zwycięstwo odniósł modelem 92 podczas Rajdu Rikspokalen rozgrywanego w Szwecji w 1955 roku. Następnie wraz z w rozpoczęciem produkcji modelu 93 Carlsson przesiadł się do nowego, trzycylindrowego modelu. Pierwsze zwycięstwo odniósł w 1957 roku w Rajdzie 1000 jezior, następnie wygrywał w rajdach Szwecji i Niemiec. W 1962 i 1963 roku Erik Carlsson odniósł zwycięstwo modelem 96 w Rajdzie Monte Carlo.
W 1967 roku zakończył karierę kierowcy wyścigowego. Erik Carlsson argumentował swoją decyzję problemami z kręgosłupem oraz faktem, że Saaby nie radziły sobie z konkurencją tak jak kiedyś. Jednak już w 1969 roku wystartował w wyścigu na 1000 metrów Baja Mexico.
Koniec startów nie wiązał się jednak z zakończeniem współpracy z firmą Saab. Carlsson stał się ikoną marki, brał udział w akcjach pokazowych, a jego nazwiskiem oznaczane były usportowione wersje modeli 900, 9000 i 9-3 Aero. W 1986 roku wziął udział w biciu rekordu prędkości na 100 000 km. Kierował on zespołem oraz zasiadł za kierownicą podczas próby bicia rekordu, która miała miejsce na amerykańskim owalnym torze Talladega wykorzystywanym do wyścigów NASCAR. Modelem 9000 pokonano trasę 100 000 km ze średnią prędkością 213,299 km/h ustanawiając rekord świata na tym dystansie.
W 2010 roku trafił na listę Rally Hall of Fame.
Wizyta w Polsce.
W 1964 roku Erik Carlsson wystartował w Rajdzie Polski. Podczas wyścigu na jednym z końcowych etapów kierowcy zabrakło w Saabie paliwa. Z opresji uratował załogę napotkany motocyklista, który podzielił się benzyną i dzięki któremu Carlsson ukończył wyścig na 2. miejscu.
W 2010, 2012 oraz 2014 roku zaszczycił swoją obecnością zlot zabytkowych Saabów organizowany w Mosinie koło Poznania. Odbyło się to na zaproszenie Fundacji Rodziny Rozenblat.
Życie prywatne.
Erik Carlsson wziął ślub 3 marca 1963 roku w Londynie z Pat Moss, młodszą siostrą Sir Stirlinga Mossa, który podczas Rajdu Safari w 1965 roku był pilotem Carlssona. W grudniu 1969 roku z ich związku urodziła się córka o imieniu Suzy. Pat Moss zmarła 14 października 2008 roku w wieku 73 lat.

</doc>
<doc id="3313663" url="https://pl.wikipedia.org/wiki?curid=3313663" title="Rana pyrenaica">
Rana pyrenaica

Rana pyrenaica – gatunek płaza z rodziny żabowatych, endemit występujący w Pirenejach
Występowanie.
Występuje w zachodniej i centralnej części Pirenajów od lasów Iratki w prowincji Nawarra do Parku Narodowego Ordesa i Monte Perdido w prowincji Aragonia, w zasadzie tylko na terenie Hiszpanii, z wyjątkiem niewielkiego obszaru lasów Iratki znajdujących się na terenie Francji.
Zamieszkuje na wysokości od 1000 do 1800 m n.p.m., w górskich strumieniach, w których spędzają większość czasu. W miesiącach w których temperatura spada poniżej 4° C zapada w stan hibernacji, szczególnie aktywne są do lutego do lipca. 
Opis.
Ciało samic osiąga długość od 3,6 do 5,1 cm, samców od 3,3 do 4,6 cm. Głowa szeroka, z krótkim pyskiem. Błona bębenkowa mała, słabo widoczna. Fałdy grzbietowo-boczne słabo widoczne, zaczynające się za oczodołami. Kończyny długie, przednie z 4 a tylne z 5 palcami, połączonymi błonami pławnymi.
Ubarwienie grzbietu jest brązowy z różnymi odcieniami, w zasadzie jednolicie ubarwione. Brzuch jaśniejszych szary. Oczy otoczone jaśniejszym paskiem białym lub jasnożółtym. Kijanki są koloru ciemnobrązowego lub czarnego z jasnymi plamkami.
Tryb życia.
Żaba większość czasu spędzająca w wodzie, tylko młode osobniki wychodzą na ląd. W przypadku zagrożenia chowa się w wodzie pod kamieniami i korzeniami drzew. W miesiącach zimowych zapada w stan hibernacji.

</doc>
<doc id="3313665" url="https://pl.wikipedia.org/wiki?curid=3313665" title="Bel-qate-sabat">
Bel-qate-sabat

Bel-qate-sabat (akad. "Bēl-qātē-ṣabat", tłum. „Belu zaopiekuj się!”, dosłownie „Belu weź w ręce!”) – wysoki dostojnik, gubernator prowincji Zamua za rządów asyryjskiego króla Szamszi-Adada V (823–811 p.n.e.); z asyryjskich list i kronik eponimów wiadomo, iż w 810 r. p.n.e. sprawował urząd "limmu" (eponima).

</doc>
<doc id="3313666" url="https://pl.wikipedia.org/wiki?curid=3313666" title="Virginia Pearson">
Virginia Pearson

Virginia Belle Pearson (ur. 7 marca 1886, zm. 6 czerwca 1958) – amerykańska aktorka sceniczna i filmowa. W latach 1910-1932 wystąpiła w blisko pięćdziesięciu filmach.
Biografia.
Urodziła się w Anchorage, w stanie Kentucky, w USA. Jej rodzicami byli Joseph F. Pearson i Mary Alice Calloway. Miała jednego młodszego brata, Harveya Thompsona Pearsona. Po ukończeniu szkoły Virginia pracowała przez krótki czas jako asystentka w bibliotece publicznej w Louisville. Jako aktorka zadebiutowała na deskach teatrów w Waszyngtonie i Nowym Jorku. Później pojawiać się zaczęła także na ekranach kin. Wystąpiła w blisko pięćdziesięciu filmach.

</doc>
<doc id="3313671" url="https://pl.wikipedia.org/wiki?curid=3313671" title="Hiszpańska loteria świąteczna">
Hiszpańska loteria świąteczna

Hiszpańska loteria świąteczna (hiszp. "Sorteo Extraordinario de Navidad" lub "Lotería de Navidad") – coroczna loteria organizowana od 1812 roku przez państwowe przedsiębiorstwo Loterías y Apuestas del Estado należące do hiszpańskiego ministerstwa finansów i administracji.
Jest drugą najdłużej organizowaną loterią na świecie. Nie przerwano jej nawet podczas hiszpańskiej wojny domowej, kiedy republikanie zostali zmuszeni przenieść swoją stolicę z Madrytu do Walencji, oraz gdy rządy w Hiszpanii przejął reżim generała Franco.
Suma nagród, które każdego roku są do wygrania, sprawia, że hiszpańska loteria jest uznawana za największą na świecie. W 2012 roku do podziału było ponad 2,5 miliarda euro. Wygrane pierwszego stopnia ("El Gordo") były warte 720 milionów euro i zostały podzielone między 180 zwycięzców, z których każdy otrzymał 4 miliony euro.
Kupony i nagrody.
Loteria opiera się na kuponach, na których znajduje się dziesięć pięciocyfrowych numerów. Z powodu ogromnej popularności, każdy kupon jest wielokrotnie drukowany, w kilku tak zwanych seriach. Unikatowy pięciocyfrowy numer jest drukowany na każdym kuponie oraz na późniejszych seriach tego kuponu. Na przykład kupon z numerem 00001 jest wielokrotnie drukowany pod różnymi numerami serii. Ponieważ koszt jednego kuponu wynosi 200 euro, często sprzedaje się tak zwane „dziesiątki” ("décimos"), czyli jeden numer z kuponu. Jego cena wynosi 20 euro i w przypadku wygranej wypłacane jest dziesięć procent nagrody. Istnieje również możliwość zakupu kuponu poprzez różne stowarzyszenia i organizacje. Wiele z nich nabywa je, a następnie sprzedaje lub rozdaje swoim klientom albo pracownikom. Jednak wówczas cena takiego kuponu jest nieznacznie wyższa, gdyż dochodzi do niego jeszcze koszt stanowiący darowiznę dla pośrednika.
Na organizację loterii przeznaczanych jest około 3,6 mld euro, jednak kwota przeznaczana na nagrody wynosi 70% tej sumy (ok. 2,5 mld euro). Pozostałe 30 procent to prowizja sprzedawców, koszty administracyjne i skarbu państwa.
W 2013 roku wyemitowano 160 serii po 100 tys. kuponów (od 00000 do 99999) za 200 euro każdy. Struktura nagród pojedynczej serii:
Losowanie.
Od czasu pierwszej loterii, która odbyła się 18 grudnia 1812 roku, jej przebieg praktycznie do dziś się nie zmienił. W przeszłości losowania odbywały się w Lotería Nacional hall w Madrycie; w 2010 i 2011 roku w Palacio Municipal de Congresos de Madrid, a w 2012 roku w Teatro Real. Numery tradycyjnie losują uczniowie ze szkoły San Ildefonso, a ich numery śpiewają przed zgromadzoną publicznością. Do 1984 roku w losowaniu uczestniczyli wyłącznie chłopcy. Zwycięzcy zwyczajowo przekazują część pieniędzy na szkołę San Ildefonso. Losowanie odbywa się 22 grudnia i jest transmitowane przez państwowe oraz prywatne media.
W losowaniu wykorzystuje się dwa kuliste pojemniki. Większy z nich zawiera 100 000 małych drewnianych piłeczek, na których znajdują się pojedyncze pięciocyfrowe numery z przedziału od 00000 do 99999. Natomiast w mniejszym pojemniku jest 1807 drewnianych piłeczek z nagrodami:
Numery na piłeczkach są wykonywane laserowo, w celu uniknięcia między nimi różnicy wagi. Każda piłeczka waży 3 g i ma średnicę 18,8 mm. Przed wrzuceniem do pojemników każdy chętny może sprawdzić numery.
Podczas losowania piłeczki z obu pojemników są wybierane jednocześnie. Jedno dziecko śpiewa wówczas zwycięski numer, a drugie nagrodę jaką on otrzyma. Trwa to do czasu aż wszystkie piłeczki z nagrodami zostaną wybrane. Z powodu dużej ilości nagród całe losowanie trwa kilka godzin. W tym czasie dzieci kilkakrotnie się zmieniają.

</doc>
<doc id="3313674" url="https://pl.wikipedia.org/wiki?curid=3313674" title="Matt Serra">
Matt Serra

Matt Serra, właśc. Matthew John Serra (ur. 2 czerwca 1974 w East Meadow) – amerykański zawodnik mieszanych sztuk walki (MMA) w latach 1999-2010. Zwycięzca 4 sezonu reality-show The Ultimate Fighter z 2006 roku oraz były mistrz UFC w wadze półśredniej z 2007 roku.
Kariera sportowa.
Od młodości miał kontakt ze sportami walki, pierwszym z nich było kung-fu, a następnie zapasy. Mając 18 lat zapoznał się z bjj i zaczął je trenować. Jeszcze tego samego roku zdobył złoty medal na zawodach Pan-Amerykańskich w bjj oraz zajął 3. miejsce na Mistrzostwach Świata w Brazylii. W 2001 roku zdobył srebrny medal na prestiżowych zawodach ADCC w Abu Zabi.
Mieszane sztuki walki.
W MMA zadebiutował 1 kwietnia 1999 na lokalnej gali w Nowym Jorku, pokonując Chamzata Witajewa przed czasem. Serra na początku swojej kariery toczył walki bardzo rzadko, przez dwa lata stoczył tylko trzy pojedynki – wszystkie wygrane. W 2001 roku związał się z UFC. W debiucie przegrał z mającym w tamtym czasie prawie 30 zawodowych walk Shonim Carterem przez ciężki nokaut (uderzenie pięścią z obrotu z ang. spinning backfist). Mimo fatalnego początku w UFC, dostał kolejną szanse, 28 września 2001 pokonał Bahamczyka Yvesa Edwardsa na punkty. Następnie poddał Kelly'ego Dullanty'ego, 22 marca 2002 po czym otrzymał szansę wzięcia udziału w turnieju mającym wyłonić mistrza wagi lekkiej. Serra przegrał w pierwszym pojedynku z B.J. Pennem w 2002 roku i odpadł z rywalizacji o tytuł.
W 2006, wziął udział w reality show The Ultimate Fighter. Zwycięzca czwartej edycji miał otrzymać szanse stoczenia pojedynku o pas mistrzowski wagi półśredniej (do 77 kg). Serra ostatecznie wygrał TUF-a pokonując w finale Chrisa Lytle'a. 7 kwietnia 2007 zmierzył się z mistrzem wagi półśredniej, Kanadyjczykiem Georges'em St-Pierre'em. Serra nieoczekiwanie znokautował obrońcę tytułu już w 1. rundzie, zdobywając mistrzostwo. Tytuł stracił rok później. W rewanżowym starciu z St-Pierre'em uległ w swojej pierwszej obronie pasa pod koniec 2. rundy przez TKO.
Jest pierwszym zawodnikiem oraz jak dotąd jednym z czterech zwycięzców TUF-a, którzy zdobyli później mistrzostwo UFC. Poza Serrą taka sztuka udała się Rashadowi Evansowi, Forrestowi Griffinowi i Michaelowi Bispingowi.
Między 2009, a 2010 stoczył trzy pojedynki – wygrany z Frankiem Triggem oraz przegrane z Mattem Hughesem i rewanżowe z Lytlem.
Mimo iż od 2010 roku był zawodniczo nieaktywny, dopiero 24 maja 2013 ogłosił definitywne zakończenie kariery.
Aktualnie jest głównym trenerem w swoim klubie Serra-Longo Fight Team gdzie trenują m.in. mistrz UFC Chris Weidman i Al Iaquinta.
Osiągnięcia.
Mieszane sztuki walki:
Brazylijskie jiu-jitsu:

</doc>
<doc id="3313678" url="https://pl.wikipedia.org/wiki?curid=3313678" title="Marcela Zacarías">
Marcela Zacarías

Marcela Zacarías Valle (ur. 26 marca 1994 w San Luis Potosí) – meksykańska tenisistka.
Kariera tenisowa.
Zadebiutowała w 2007, grając w eliminacjach juniorskiej imprezy w stanie Nuevo León. We wrześniu 2008 po raz pierwszy wystąpiła w rozgrywkach zawodowych, biorąc udział w turnieju rangi ITF w Celeya. Trzy lata później zadebiutowała w juniorskim Wielkim Szlemie, przechodząc kwalifikacje US Open i przegrywając w pierwszej rundzie turnieju głównego z Juliją Putincewą 6:3, 4:6, 2:6. Zimą 2012 zaliczyła debiut w imprezach rangi WTA Tour – podczas turniejów w Monterrey i Abierto Mexicano TELCEL 2012 (kobiety) nie udało jej się przebrnąć przez kwalifikacje. W październiku tego samego roku zdobyła swoje dwa pierwsze tytułu ITF. Miesiąc później odnotowała dwa największe sukcesy w karierze juniorskiej – zwyciężyła w dużym turnieju juniorek w Méridzie pokonując w finale Françoise Abandę 6:0, 6:2, a następnie uległa w półfinale prestiżowego Orange Bowl Kateřinie Siniakovej 6:4, 2:6, 3:6. Karierę juniorską zakończyła jako siódma rakieta na świecie.
W marcu 2013 triumfowała w turnieju w Metepec. Dzięki otrzymaniu dzikiej karty, zadebiutowała w fazie głównej turnieju rangi WTA Tour – podczas Abierto Mexicano Telcel 2014 przegrała w pierwszej rundzie z Julią Görges 0:6, 1:6. W sumie w 2014 triumfowała w trzech turniejach rangi ITF.
Od 2012 roku jest reprezentantką kraju w rozgrywkach Pucharu Federacji.

</doc>
<doc id="3313681" url="https://pl.wikipedia.org/wiki?curid=3313681" title="Marcela Zacarias">
Marcela Zacarias



</doc>
<doc id="3313682" url="https://pl.wikipedia.org/wiki?curid=3313682" title="Germán Gabriel">
Germán Gabriel

Germán Antonio Gabriel Benaches (ur. 16 listopada 1980) – hiszpański koszykarz grający na pozycjach silnego skrzydłowego lub środkowego, po zakończeniu kariery zawodniczej, trener koszykarski, obecnie asystent trenera Iowa Wolves.
Kariera klubowa.
Gabriel urodził się w Wenezueli, ale wychował się w Maladze. Jest wychowankiem Unicajy Málaga. W 2001 wystąpił na Meczu Gwiazd ligi hiszpańskiej. W 2007 triumfował z CB Girona w FIBA EuroCup.
Kariera reprezentacyjna.
Gabriel grał w młodzieżowych reprezentacjach Hiszpanii U-18, U-20 i U-21. Z reprezentacją U-18 zdobył złote medale na Mistrzostwach Europy w 1998 roku i Mistrzostwach Świata w 1999 roku. Rok później zdobył brązowy medal mistrzostw Europy z reprezentacją U-20. Wystąpił również na mistrzostwach świata U-21 w 2001 roku.
Gabriel zdobył brązowy medal na Mistrzostwach Europy w 2013.

</doc>
<doc id="3313684" url="https://pl.wikipedia.org/wiki?curid=3313684" title="Ninurta-nasir">
Ninurta-nasir

Ninurta-nasir lub Inurta-nasir (akad. "Ninurta-nāṣir" lub "Inūrta-nāṣir"; w transliteracji z pisma klinowego zapisywane mdMAŠ-PAB(-"ir") i mdMES-PAB-"ir"; tłum. „Ninurta jest tym, który strzeże”) – wysoki dostojnik, gubernator prowincji Zamua (Mazamua) za rządów asyryjskiego króla Adad-nirari III (810-783 p.n.e.); z asyryjskich list i kronik eponimów wiadomo, iż w 783 r. p.n.e. sprawował też urząd eponima (akad. "limmu").

</doc>
<doc id="3313685" url="https://pl.wikipedia.org/wiki?curid=3313685" title="Luis Rierola">
Luis Rierola

Luis Rierola Albo (kat. "Lluís Rierola i Albó"; ur. w 1896 w Gurb, zm. 1 września 1970 w Barcelonie) – hiszpański hokeista na trawie, uczestnik Letnich Igrzysk Olimpijskich 1928.
Rierola dostał powołanie na letnie igrzyska olimpijskie w Amsterdamie w 1928 roku. Wystąpił tam w dwóch spotkaniach fazy grupowej. 19 maja Hiszpanie przegrali 1–2 z Francuzami, a cztery dni później zremisowali 1–1 z Holendrami. Hiszpanie przegrali także mecz grupowy z Niemcami (w którym Rierola nie grał), tym samym zajmując ostatnie miejsce w fazie grupowej. Rierola, grający na tym turnieju w linii ofensywnej, nie zdobył żadnego gola.

</doc>
<doc id="3313689" url="https://pl.wikipedia.org/wiki?curid=3313689" title="Aplaja (gubernator Zamuy)">
Aplaja (gubernator Zamuy)

Aplaja (akad. "Aplāja", zapisywane mibila-"a-a") – wysoki dostojnik, gubernator prowincji Zamua za rządów asyryjskiego króla Aszur-dana III (772-755 p.n.e.); z asyryjskich list i kronik eponimów wiadomo, iż w 768 r. p.n.e. sprawował urząd "limmu" (eponima).

</doc>
<doc id="3313690" url="https://pl.wikipedia.org/wiki?curid=3313690" title="Zofia Wirtemberska">
Zofia Wirtemberska



</doc>
<doc id="3313692" url="https://pl.wikipedia.org/wiki?curid=3313692" title="Aplaja">
Aplaja

Aplaja – imię dwóch wysokich rangą asyryjskich urzędników:

</doc>
<doc id="3313694" url="https://pl.wikipedia.org/wiki?curid=3313694" title="Stanisław Gąsienica Sieczka">
Stanisław Gąsienica Sieczka



</doc>
<doc id="3313697" url="https://pl.wikipedia.org/wiki?curid=3313697" title="José María de Caralt">
José María de Caralt

José María de Caralt Mas (kat. "Josep Maria de Caralt i Mas") – hiszpański hokeista na trawie, uczestnik Letnich Igrzysk Olimpijskich 1928.
De Caralt dostał powołanie na letnie igrzyska olimpijskie w Amsterdamie w 1928 roku. Wystąpił tam w dwóch spotkaniach fazy grupowej. 17 maja Hiszpanie przegrali 1–5 z Niemcami, a dwa dni przegrali 1–2 z Francuzami. Hiszpanie zremisowali także inny mecz grupowy z Holendrami (w którym de Caralt nie grał), tym samym zajmując ostatnie miejsce w fazie grupowej. De Caralt, grający na tym turnieju w linii ofensywnej, nie zdobył żadnego gola.

</doc>
<doc id="3313698" url="https://pl.wikipedia.org/wiki?curid=3313698" title="Stanisław Gąsienica Daniel">
Stanisław Gąsienica Daniel



</doc>
<doc id="3313700" url="https://pl.wikipedia.org/wiki?curid=3313700" title="CB Estudiantes">
CB Estudiantes

Club Baloncesto Estudiantes, S.A.D., znany jako Tuenti Móvil Estudiantes – profesjonalny klub koszykarski z siedzibą w Madrycie. Klub jest członkiem Ligi ACB. Został założony w 1948 roku.
Historia.
Klub został założony w 1948 roku przez grupkę studentów z Instituto Ramiro de Maeztu w Madrycie.
Gdy w 1955 zorganizowano przez Hiszpański Związek Koszykówki pierwsze rozgrywki krajowe w Hiszpanii, CB Estudiantes był jednym z sześciu klubów biorących udział w tym turnieju. Drugim zespołem z Madrytu, który brał udział, był Real Madryt. Od tamtego czasu klub brał udział we wszystkich sezonach najwyższej klasy rozgrywkowej.
W maju 2012 roku, Estudiantes po raz pierwszy w historii spadł z ligi. Jednak z powodu kłopotów finansowych drużyny CB 1939 Canarias, klub z Madrytu pozostał w lidze.

</doc>
<doc id="3313704" url="https://pl.wikipedia.org/wiki?curid=3313704" title="Mistrz Santa Maria z Tahull">
Mistrz Santa Maria z Tahull

Mistrz Santa Maria z Tahull – XII wieczny malarz kataloński, autor fresków w kościele Santa Maria w Taüll wpisanego w 2000 roku na listę światowego dziedzictwa UNESCO.
Życie i twórczość.
Święty Wawrzyniec przez wieki uważany był za jednego z największych męczenników Kościoła katolickiego. Wokół jego postaci narosło wiele legend, głównie dotyczących jego męczeńskiej śmierci i wiary w Chrystusa. W 258 roku, jak podaje legenda, został skazany na przypalanie na ruszcie za ukrycie skarbów kościoła. Jak wspomina Jakub de Voragine w swojej "Złotej legendzie", podczas wykonywania kary, św. Wawrzyniec modlił się o nawrócenie Rzymu a na jej zakończeniu umarł. Według relacji Prudencjusza, poety starożytnego chrześcijaństwa, bohaterska postawa Wawrzyńca miała przyczynić się do nawrócenia wielu pogan.
Przypisywane prace.
Do najważniejszej jego pracy zalicza się fresk w absydzie kościoła Santa Maria w Tahull. Dzieło powstało ok. 1123 roku i przedstawia sylwetkę Madonny z Dzieciątkiem zasiadającej na tronie w scenie Pokłonu Trzech Króli. Dziewica ukazana została w mandorli; królowie znajdują się po jej prawej i lewej stronie. Takie ujęcie sceny w ujęciu ikonograficznym wskazuje na boskość Chrystusa uznawaną przez wszystkie narody i wszystkie grupy wiekowe. W absydzie znajdują się wizerunki apostołów będących świadkami objawienia, a na łukach cylindrycznej wnęki widoczne są ikonograficzne symbole „Ręki Boga”, wizerunek Abla (będący alegorią ofiary Chrystusa i Eucharystii) oraz "Baranka Bożego".
Mistrzowi Santa Maria z Tahull przypisuje się autorstwo innego fresku pt. "Walka Dawida z Goliatem" (obecnie w Muzeum Sztuki Dawnej w Barcelonie). Zachowana scena pierwotnie należała do cyklu kilku scen dotyczących walki młodego Dawida z olbrzymim Goliatem. Obecnie zachowały się jedynie fragmenty fresków ukazujące Dawida z procą oraz powalonego Goliata. W zachowanym fresku, scena rozgrywa się na tle podzielonym na równoległe pasy przypominające podział pola tarczy herbowej. O prymitywizmie fresku mogą świadczyć nieproporcjonalne duże dłonie Goliata; twarze postaci są za to zindywidualizowane a umieszczone detale (ptak żywiący się padliną, żydowska czapka Dawida) zdradzają realistyczne zacięcie artysty. W ówczesnej ikonografii walka Dawida z Goliatem symbolizowała walkę Chrystusa z szatanem .

</doc>
<doc id="3313707" url="https://pl.wikipedia.org/wiki?curid=3313707" title="Globularia ascanii">
Globularia ascanii

Globularia ascanii Bramwell &amp; Kunkel – gatunek rośliny z rodziny babkowatych ("Plantaginaceae" Juss.). Występuje endemicznie na hiszpańskiej wyspie Gran Canaria w archipelagu Wysp Kanaryjskich.
Biologia i ekologia.
Występuje na wysokości 900–1150 m n.p.m. Zasięg występowania ograniczony jest do wysokich skał w masywie Tamadaba, północno-zachodniej części wyspy Gran Canaria. Znany jest z trzech oddzielnych subpopulacji położonych między szczytami Guayedra a Faneque.
Rośnie w trudno dostępnych szczelinach oraz półkach skalnych turni. Występuje w takich zespołach roślinności jak "Greenovio-Aeonietum caespitosi", w niższych partiach występowania "Pinetum canariensis subas. ericetosum arboreae", z trawiastą roślinnością i elementami "Monteverde" oraz lasów ciepłolubnych "Visneo mocanerae-Arbutetum canariensis" i "Mayteno-Juniperion canariensis" z dużym oddziaływanie wiatrów. Często towarzyszącymi gatunkami są sosna kanaryjska ("Pinus canariensis"), "Cistus ochreatus", "Erica arborea", "Viburnum rigidum", "Ilex canariensis", "Olea cerasiformis", "Cheirolophus arbutifolius", "Teline rosmarinifolia ssp. eurifolia", "Cistus monspeliensis", "Greenovia aurea" oraz "Babcockia platylepis".
Ma ograniczone możliwości rozmnażania wegetatywnego – poprzez rozłogi. Kwitnie od połowy kwietnia do lipca, natomiast owoce wydaje od przełomu czerwca i lipca aż do października.
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych wyginięciem. Gatunek został sklasyfikowany w tej kategorii, ponieważ jego zasięg występowania jest mniejszy niż 100 km² – obszar, na którym rośnie, zajmuje powierzchnię 4 km². Jego populacja jest mocno rozdrobniona. Jej liczebność nadal ma tendencję spadkową, a zasięg gatunku cały czas się pomniejsze między innymi ze względu na wypas zwierząt i oddziaływania turystyki. Całkowita populacja składa się z 38 osobników znajdujących się w trzech subpopulacjach (30 okazów w jednej oraz pięć i trzy w pozostałych). Ze względu na duże rozdrobnienie populacji, posiada ona bardzo małą plastyczność z ekologicznego punktu widzenia. Gatunek wydaje się być nie zdolny do kolonizacji nowych obszarów.
Głównymi zagrożeniami dla tego gatunku są wypas kóz, obecność człowieka ze względów rekreacyjnych, osuwiska, susze oraz naturalna konkurencja.
"Globularia ascanii" znajduje się na liście gatunków priorytetowych w załączniku II dyrektywy siedliskowej oraz w załączniku I konwencji berneńskiej. Gatunek jest także wymieniony jako krytycznie zagrożony w Hiszpańskiej Czerwonej Księdze. Ma też status gatunku "En peligro de extinción" w krajowych i regionalnych katalogach gatunków zagrożonych.
Występuje na obszarze chonionym SCI – Parque Natural de Tamadaba. Ponadto jest uprawiany, a nasiona są przechowywane w banku nasion w Ogrodzie Botanicznym Viera y Clavijo.

</doc>
<doc id="3313708" url="https://pl.wikipedia.org/wiki?curid=3313708" title="Aszur-da’’inanni (gubernator Zamuy)">
Aszur-da’’inanni (gubernator Zamuy)

Aszur-da’’inanni (akad. "Aššur-da’’inanni", w transliteracji z pisma klinowego zapisywane m"aš-šur"-KALAG-"in-a-ni", m"aš-šur"-KALAG-"(in-)an-ni"; tłum. „Aszurze, wzmocnij mnie!”) – wysoki dostojnik, gubernator prowincji Zamua za rządów asyryjskiego króla Tiglat-Pilesera III (744-727 p.n.e.); według asyryjskich list i kronik eponimów w 733 r. p.n.e. sprawował urząd "limmu" (eponima). 
Aszur-da’’inanni wzmiankowany jest w dwóch inskrypcjach Tiglat-Pilesera III z Kalhu, w których król nazywa go „swym eunuchem” i przedstawia jako swego wysłannika do Medii. O tym, iż dotarł on do Medii, świadczyć może jego list do króla zawierający raport na temat sytuacji w tej krainie. Wiadomo, iż wciąż pełnił on jeszcze swój urząd gubernatora Zamuy na początku panowania Sargona II (722-705 p.n.e.). Jego imieniem jako eponima datowany jest kolofon krótkiego hymnu z Aszur oraz teksty administracyjne i prawne z Kalhu.

</doc>
<doc id="3313710" url="https://pl.wikipedia.org/wiki?curid=3313710" title="Akron (mitologia)">
Akron (mitologia)

Akron – postać z mitologii rzymskiej, bohater podania związanego z początkami Miasta.
Był królem sabińskiego miasta Caenina. Po porwaniu Sabinek jako pierwszy wyruszył ze swoją armią przeciwko Rzymianom. Przyjmując wyzwanie Romulusa, stoczył z nim na oczach obydwu armii pojedynek, w którym poniósł śmierć. Zwycięski wódz zabrał zbroję Akrona i złożył ją w świątyni Jowisza Feretrejskiego na Kapitolu.
Opowieścią tą Rzymianie tłumaczyli pochodzenie zwyczaju "spolia opima", zgodnie z którym osoba, która pokonała w pojedynku wodza wrogiej armii, ofiarowywała jego zdobyczny rynsztunek Jowiszowi Feretrejskiemu.

</doc>
<doc id="3313711" url="https://pl.wikipedia.org/wiki?curid=3313711" title="Wicehrabia przepołowiony">
Wicehrabia przepołowiony

Wicehrabia przepołowiony (org. "Il visconte dimezzato") – powieść Italo Calvino z 1952 roku, pierwsza część trylogii "Nasi przodkowie" (org. "I nostri antenatti"). Utwór nawiązuje do schematu powieści gotyckiej oraz do wątku przepołowionego bohatera, pojawiającego się m.in. w noweli "Doktor Jekyll i pan Hyde. "
Zarys akcji.
Akcja powieści opowiada o losach fikcyjnego, XVII-wiecznego hrabiego Medardo di Terralba, który zostaje podczas bitwy z Turkami trafiony kulą armatnią i wyniku tego dzieli się na dwie połowy. Jedna z nich jest zła i zajmuje się dręczeniem innych oraz przepoławianiem wszystkiego, druga – dobra, prześladuje innych swoją dobrocią i chęcią pomocy. Obie połowy zakochują się w tej samej kobiecie, Pameli. Hrabia Medardo zostaje scalony przez doktora Trelawneya i żeni się z ukochaną.

</doc>
<doc id="3313712" url="https://pl.wikipedia.org/wiki?curid=3313712" title="Szarru-emuranni">
Szarru-emuranni

Szarru-emuranni (akad. "Šarru-ēmuranni", tłum. „Król wybrał mnie”) – wysoki dostojnik, gubernator prowincji Zamua za rządów asyryjskiego króla Sargona II (722-705 p.n.e.); według asyryjskich list i kronik eponimów w 712 r. p.n.e. sprawował urząd "limmu" (eponima).

</doc>
<doc id="3313714" url="https://pl.wikipedia.org/wiki?curid=3313714" title="Archidiecezja Strasbourgu">
Archidiecezja Strasbourgu



</doc>
<doc id="3313716" url="https://pl.wikipedia.org/wiki?curid=3313716" title="Witalij Rudenczyk">
Witalij Rudenczyk

Witalij Rudenczyk (ur. 21 lutego 1982 w Pradze) – bułgarski biathlonista oraz biegacz narciarski.
Witalij Rudenczyk brał udział w Zimowych Igrzyskach Olimpijskich 2006. W sezonie 2005/2006 Puchar Świata zakończył na 76. pozycji.

</doc>
<doc id="3313720" url="https://pl.wikipedia.org/wiki?curid=3313720" title="Klątwa Jessabelle">
Klątwa Jessabelle

Klątwa Jessabelle (tytuł oryg. "Jessabelle"; tytuł roboczy "Ghosts") – amerykański film fabularny z 2014 roku, napisany przez Roberta Bena Garanta oraz wyreżyserowany przez Kevina Greuterta. Film miał zostać wydany w styczniu 2014, jednak jego premiera odbyła się w listopadzie tego roku.

</doc>
<doc id="3313723" url="https://pl.wikipedia.org/wiki?curid=3313723" title="Globularia sarcophylla">
Globularia sarcophylla

Globularia sarcophylla Bramwell &amp; Kunkel – gatunek rośliny z rodziny babkowatych ("Plantaginaceae" Juss.). Występuje endemicznie na hiszpańskiej wyspie Gran Canaria w archipelagu Wysp Kanaryjskich. 
Biologia i ekologia.
Występuje na wysokości 1500–1600 m n.p.m., w środkowej części wyspy Gran Canaria. Znany jest z dziesięciu subpopulacji. Z początku zasięg występowania gatunku szacowało się na 1 km². Jednak niedawno zostały znalezione nowe subpopulacje, więc zasięg występowania gatunku może być większy niż sądzono na początku. Mimo wszystko obszar, na którym rośnie naturalnie, jest prawdopodobnie nadal bardzo ograniczony.
Rośnie w szczelinach i małych otworach, zazwyczaj niedostępnych, na zboczach z ekspozycją na południe lub południowy wschód. Występuje wśród roślinności krzewiastej. Najczęściej towarzyszą mu takie gatunki jak: "Teline microphylla", "Pterocephalus dumetorum", "Erysimum scoparium", "Aeonium percarneum", "Micromeria lanata", "Echium onosmifolium", "Babcockia platylepis", "Bituminaria bituminosa", "Asparagus plocamoides", "Carlina canariensis", "Tolpis lagopoda" oraz "Sutera canariensis".
Ochrona.
W Czerwonej księdze gatunków zagrożonych został zaliczony do kategorii VU – gatunków narażonych na wyginięcie. "Globularia sarcophylla" została sklasyfikowana w tej kategorii, ponieważ jej populacja liczy zaledwie 366 osobników. Liczebność populacji jest stabilna, ale dużym zagrożeniem są osuwiska, które mogą doprowadzić do wysokiej śmiertelności osobników tego gatunku.
W 2004 roku szacowano całkowitą wielkość populacji na 93-96 osobników. Po odkryciu nowych subpopulacji liczebność populacji wynosiła 366 okazów, a jej tendencja wydaje się stabilna.
"Globularia sarcophylla" znajduje się na liście gatunków priorytetowych w załączniku II dyrektywy siedliskowej oraz w załączniku I Konwencji Berneńskiej. Ma też status gatunku "En peligro de extinción" w hiszpańskim katalogu gatunków zagrożonych oraz w regionalnym katalogu gatunków chronionych na Wyspach Kanaryjskich.
Całą jego populacja znajduje się na obszarze chonionym SCI – Monumento Natural Riscos de Tirajana. Ponadto przez Kew Gardens i Ogród Botaniczny Viera y Clavijo są opracowane skuteczne programy jego uprawy i mikrorozmnażania. W tym ostatnim przechowywane są jego nasiona.

</doc>
<doc id="3313736" url="https://pl.wikipedia.org/wiki?curid=3313736" title="Unplugged (album)">
Unplugged (album)



</doc>
<doc id="3313737" url="https://pl.wikipedia.org/wiki?curid=3313737" title="Grzebieniopalczyk europejski">
Grzebieniopalczyk europejski

Grzebieniopalczyk europejski ("Acanthodactylus erythrurus") – gatunek gada z rodziny jaszczurkowatych (Lacertidae). Niezagrożony wyginięciem.
Zasięg występowania i środowisko.
Występuje na Półwyspie Iberyjskim i w północno-zachodniej Afryce.
Zamieszkuje na suchych i gorących terenach o podłożu piaszczystym, słabo porośniętym roślinnością. Występuje także na nadmorskich plażach i w innych ekosystemach, jednak nie jest tam pospolity.
Opis.
Jaszczurka długości 23 cm, o krępym ciele. Głowa krótka, wysoko wysklepiona. Ogon wyjątkowo długi, u samców u nasady wyraźnie zgrubiały. Grzybkowate łuski rozwinięte są tylko na czwartym palcu tylnych łap.
Ubarwienie zmienne. Grzbiet zwykle szary lub szarobrązowy, z 10 jasnymi paskami, przerywanymi małymi plamkami. Boki z jasnymi, ciemno obrzeżonymi plamami. Brzuch białawoszary. Dolna strona ogona u młodych osobników i samic żywoczerwona. Młode osobniki pokryte są kontrastowymi, czarno-białymi paskami.
Tryb życia.
Pełną ruchliwość osiąga jedynie w prażącym słońcu. Porusza się bardzo zwinnie, choć może również skradać się bardzo powoli.
"A. erythrurus" jest jajorodny. Samica składa od 4 do 6 jaj.
Gatunek niezagrożony wyginięciem. Trend jego populacji ocenia się jako stabilny.

</doc>
<doc id="3313739" url="https://pl.wikipedia.org/wiki?curid=3313739" title="Acanthodactylus erythrurus">
Acanthodactylus erythrurus



</doc>
<doc id="3313743" url="https://pl.wikipedia.org/wiki?curid=3313743" title="Meeme (1915)">
Meeme (1915)



</doc>
<doc id="3313744" url="https://pl.wikipedia.org/wiki?curid=3313744" title="Valori plastici">
Valori plastici

Valori plastici – włoski miesięcznik kulturalny, wydawany w latach 1918–1922. Założycielem periodyku był Mario Broglio. Na łamach czasopisma publikowali m.in.: Giorgio de Chirico, Carlo Carrà i Alberto Saivinio. Pismo miało propagować idee sztuki metafizycznej.

</doc>
<doc id="3313745" url="https://pl.wikipedia.org/wiki?curid=3313745" title="Malarstwo metafizyczne">
Malarstwo metafizyczne



</doc>
<doc id="3313747" url="https://pl.wikipedia.org/wiki?curid=3313747" title="Victoria Rodríguez">
Victoria Rodríguez

Victoria Rodríguez (ur. 22 kwietnia 1995 w Durango) – meksykańska tenisistka.
Kariera tenisowa.
Zadebiutowała w 2008, grając w juniorskiej imprezie w Tampico. Trzy lata później zadebiutowała w juniorskim Wielkim Szlemie, przegrywając w drugiej rundzie kwalifikacji US Open z Başak Eraydın 2:6, 2:6. Wystąpiła w turnieju głównym dziewcząt podczas French Open 2012, jednakże uległa pierwszej rundzie Montserrat González 4:6, 4:6. Dwa miesiące później po raz pierwszy wystąpiła w rozgrywkach zawodowych – w trakcie turnieju rangi ITF w San Luis Potosí dotarła do finału, w którym przegrała z Anett Kontaveit 1:6, 1:6. Pod koniec roku, występując w parze z Marcelą Zacarías, zagrała w finale gry podwójnej dziewcząt podczas Orange Bowl. Jesienią 2013 roku zakończyła karierę juniorską, plasując się na dwudziestym miejscu na świecie. Kilka tygodni po swoim ostatnim starcie w gronie dziewcząt, zdobyła zawodowe tytuły w Ciudad Victoria i Quintana Roo.
Zimą 2014 zaliczyła debiut w imprezie rangi WTA Tour – podczas turnieju w Monterrey pokonała w pierwszej rundzie kwalifikacji Carolinę Betancourt, a w kolejnym meczu uległa Luksice Kumkhum 5:7, 0:6. W sumie w 2014 triumfowała w dwóch turniejach rangi ITF.
Od 2014 roku jest reprezentantką kraju w rozgrywkach Pucharu Federacji.

</doc>
<doc id="3313749" url="https://pl.wikipedia.org/wiki?curid=3313749" title="Victoria Rodriguez">
Victoria Rodriguez



</doc>
<doc id="3313751" url="https://pl.wikipedia.org/wiki?curid=3313751" title="Jacques Opangault">
Jacques Opangault

Jacques Opangault (ur. 13 grudnia 1907 we wsi Ikagna, zm. 20 sierpnia 1978) – kongijski polityk, premier tymczasowego rządu Konga.
Życiorys.
Pochodził z plemienia M'Bochi. Wyznawał chrześcijaństwo. Kształcił się w seminarium rzymskokatolickim. Od 1938 pracował jako urzędnik w departamencie sprawiedliwości, następnie dochodził do wielu wysokich stanowisk. W 1947 został wybrany do Zgromadzenia Terytorialnego. Był przywódcą Afrykańskiego Ruchu Socjalistycznego (partii socjalistycznej), która pozostawała w opozycji do Fulberta Youlou. Od kwietnia 1957 do 28 listopada 1958 sprawował urząd premiera tymczasowego rządu autonomicznego, jego rząd został jednak w zdecydowany sposób odsunięty przez Fulberta Youlou, który objął urząd premiera. W 1959 był więziony podczas zamieszek w Brazzaville. Po 1960 zawarł z Youlou kompromis: w 1961 został wiceprezydentem, zaś w 1962 w jego rządzie sprawował funkcję ministra robót publicznych. W 1963 został aresztowany po obaleniu przez masowy ruch społeczny rządu Youlou, po czym wycofał się z polityki.

</doc>
<doc id="3313759" url="https://pl.wikipedia.org/wiki?curid=3313759" title="Trumpf">
Trumpf

TRUMPF Group – niemieckie przedsiębiorstwo z główną siedzibą w Ditzingen koło Stuttgartu założone przez Christiana Trumpfa w 1923 roku.
Przedsiębiorstwo posiada na świecie 56 oddziałów, w tym w Europie, Ameryce Północnej i Południowej oraz w Azji. Oddziały produkcyjne zlokalizowane są w: Niemczech, Austrii, Chinach, Czechach, Francji, Wielkiej Brytanii, Indiach, Japonii, Meksyku, Polsce, Singapurze, Szwajcarii i w USA.
TRUMPF producentem narzędzi do przetwarzania metalu i jego obróbki laserowej. W skład holdingu wchodzą trzy oddziały zajmujące się: obróbką metali, techniką laserową/produkcją aparatury elektronicznej. Do roku 2014 także produkcją aparatury medycznej. W roku 2014 część związana z produkcją aparatury medycznej została przejęta przez koncern Hillrom. Kluczową dla przedsiębiorstwa dziedziną są narzędzia do wycinania, kształtowania, laserowego cięcia i wyginania blach.
TRUMPF Huettinger.
TRUMPF Huettinger to spółka należąca do grupy TRUMPF zajmująca się projektowaniem i produkcją elektroniki na potrzeby maszyn i narzędzi do wycinania, kształtowania i wyginania blach oraz cięcia laserowego produkowanych wewnętrznie przez TRUMPF a także na potrzeby firm zajmujących się nakładaniem plazmowym cienkich powłok na różnych powierzchniach. Urządzenia zasilające procesy plazmowe, które produkuje TRUMPF Huettinger, znajdują zastosowanie przy produkcji:
TRUMPF Huettinger w Polsce.
W Polsce TRUMPF Huettinger posiada 3 lokalizacje (Zielonka, Marki, Warszawa) na które składa się 5 budynków. Polski oddział istnieje od 2007 roku po połączeniu niemieckiej spółki Huettinger i polskiej spółki AC Sp. z o.o.. Aktualnie TRUMPF Huettinger w Polsce liczy ponad 1200 pracowników. W Polsce TRUMPF produkuje szafy sterownicze, elektronikę i generatory plazmowe. W Zielonce mieści się również Centrum Badawczo-Rozwojowe liczące ponad 200 pracowników, gdzie opracowywane i testowane są rozwiązania zanim trafią do produkcji masowej.
W 2021 roku firma znalazła się na 2 miejscu w rankingu dziennika Rzeczpospolita najbardziej dynamicznych eksporterów działających w Polsce.
W grudniu 2022 roku firma ogłosiła, że w 2021 r. jej przychody ze sprzedaży eksportowej przekroczyły 770 mln PLN i stanowiły 100% wszystkich przychodów ze sprzedaży - na koniec roku obrachunkowego spółka odnotowała kwotę 833 mln PLN. Zapowiedziano również nowe inwestycje w fabrykę podzespołów elektronicznych, w tym montażu obwodów drukowanych oraz szaf sterowniczych, o powierzchni około 25 tys. m2, która powstanie na terenie Warszawy. Całkowita powierzchnia produkcyjna zakładów TRUMPF Huettinger Polska ma osiągnąć wówczas 55 tys. m2

</doc>
<doc id="3313760" url="https://pl.wikipedia.org/wiki?curid=3313760" title="Lista gatunków roślin objętych ochroną w Polsce (1946–1957)">
Lista gatunków roślin objętych ochroną w Polsce (1946–1957)

Lista stanowi zestawienie gatunków i rodzajów roślin objętych ochroną gatunkową w Polsce w latach 1946–1957. Zestawienie obejmuje gatunki chronione na podstawie rozporządzenia Ministra Oświaty z dnia 29 sierpnia 1946 roku wydane w porozumieniu z Ministrem Rolnictwa i Reform Rolnych i z Ministrem Leśnictwa w sprawie wprowadzenia gatunkowej ochrony roślin (Dz. U. Nr 70, poz. 384).

</doc>
<doc id="3313761" url="https://pl.wikipedia.org/wiki?curid=3313761" title="HMS Smyge (1991)">
HMS Smyge (1991)

HMS Smyge – szwedzki okręt do badań nad techniką obniżonej wykrywalności. Używany do badań w latach 1991–1995, później wykorzystywany jako poligon szkoły morskiej. Istnieje fundacja, której celem jest zachowanie „Smyge” w nienaruszonym stanie i prezentowanie jako „żywego” eksponatu przy muzeach i w ramach samodzielnej działalności. Jednostka należy do Flotylli Weteranów. Wnioski z eksperymentów przeprowadzonych na Smyge posłużyły przy budowie korwet rakietowych typu Visby.
Zaprojektowana w końcu lat 80 XX wieku jednostka wykonana była z laminatów, z użyciem kevlar jako katamaran. Przestrzeń między kadłubami wykorzystywana jest jak poduszka powietrzna poduszkowca, zmniejszając zanurzenie okrętu. 
Napęd stanowią dwa silniki Diesla o mocy 2040 kW każdy, napędzające 2 pędniki wodnoodrzutowe. 2 silniki Diesla po 460 kW służą do wytwarzania poduszki powietrznej. W ramach zmniejszania sygnatury cieplnej przebadano kilka metod schładzania spalin.
Jako uzbrojenie zainstalowano:
Wyrzutnie rakiet i torped były ukryte, do ich użycia należało otworzyć osłaniające je pokrywy.

</doc>
<doc id="3313762" url="https://pl.wikipedia.org/wiki?curid=3313762" title="Juliusz Synowiec">
Juliusz Synowiec

Juliusz Stanisław Synowiec (ur. 22 października 1934 roku w Dąbrówce, zm. 17 kwietnia 2007 roku w Krakowie) – polski katolicki prezbiter, franciszkanin (OFMConv), biblista.
Autor licznych prac z zakresu Starego Testamentu, wykładowca Pisma Świętego w Wyższym Seminarium Duchownym Franciszkanów w Krakowie, w Studium Filozoficzno-Teologicznym Dominikanów w Krakowie, na Akademii Teologii Katolickiej w Warszawie i na Wydziale Teologicznym św. Bonawentury Seraphicum w Rzymie. 
W latach 1968-1969 oraz 1971-1972 był rektorem WSD Franciszkanów w Krakowie.

</doc>
<doc id="3313763" url="https://pl.wikipedia.org/wiki?curid=3313763" title="Stanisław Hellman">
Stanisław Hellman

Stanisław Hellman (ur. 25 marca 1869 w Wilnie - data i miejsce śmierci nieznane) – polski działacz niepodległościowy i polityk, uczestnik Rewolucji 1905, członek Polskiej Organizacji Wojskowej, poseł PSL „Wyzwolenie” i Stronnictwa Chłopskiego.
Życiorys.
Urodził się w rodzinie producenta fortepianów. Początkowo uczył się w gimnazjum, jednak zmuszony był do przerwania edukacji, ze względu na konieczność pracy w warsztacie ojca. Od 17 roku życia prowadził nielegalną działalność niepodległościową - początkowo kolportował literaturę zakazaną przez władze rosyjskie. Następnie, w 1889 rozpoczął agitację socjalistyczną w kręgach robotników i rzemieślników. Był jednym z uczestników Rewolucji w 1905.
Po wygaśnięciu wydarzeń rewolucyjnych, został dzierżawcą majątku Falwicze niedaleko Święcian. Później prowadził własne gospodarstwo w okolicach Landwarowa. Na Wileńszczyźnie prowadził pracę oświatową. Był jednym z twórców pierwszego polskiego teatru w tych okolicach.
Po wybuchu I wojny światowej zaangażował się w konspiracyjną działalność wojskową - był członkiem Polskiej Organizacji Wojskowej. Wszedł także w skład Komitetu Obrony Wileńszczyzny. W tym czasie był już członkiem Polskie Stronnictwo Ludowe „Odrodzenie”. Po utworzeniu tzw. Litwy Środkowej został posłem do nowo powołanego sejmu wileńskiego. Był członkiem redakcji organu prasowego PSL „Odrodzenie” - czasopisma "Wyzwolenie Ludu".
W wyniku wyborów w 1922 został posłem do Sejmu RP. Wybrano go z listy PSL „Wyzwolenie”, w okręgu 61. Przynależność partyjną zmienił 31 grudnia 1925, wstępując do Stronnictwa Chłopskiego. 3 marca 1926 został wybrany do Rady Naczelnej tego ugrupowania. W 1927 odszedł z partii i został szefem własnej grupy - Związku Drobnych Rolników Ziem Wschodnich. Wkrótce potem jednak wrócił do Stronnictwa Chłopskiego (29 września 1927). Członek Krajowego Stronnictwa Ludowego Ziem Litewsko-Białoruskich – „Zjednoczenie” w 1927 roku. W październiku 1930 definitywnie opuścił to ugrupowanie. Dalsze jego losy nie są znane.

</doc>
<doc id="3313764" url="https://pl.wikipedia.org/wiki?curid=3313764" title="Lombardia Trophy 2014">
Lombardia Trophy 2014

Lombardia Trophy 2014 – drugie zawody łyżwiarstwa figurowego z cyklu Challenger Series 2014/2015. Zawody rozgrywano od 18 do 21 września 2014 roku w hali PalaSesto w Sesto San Giovanni.
Wśród solistów triumfował Amerykanin Richard Dornbush, natomiast w rywalizacji solistek Japonka Miyahara Tomoko. W parach sportowych zwyciężyli Amerykanie Haven Denney i Brandon Frazier.

</doc>
<doc id="3313768" url="https://pl.wikipedia.org/wiki?curid=3313768" title="Władimir Prawnik">
Władimir Prawnik



</doc>
<doc id="3313771" url="https://pl.wikipedia.org/wiki?curid=3313771" title="Linia Azowsko-Mozdocka">
Linia Azowsko-Mozdocka

Linia Azowsko-Mozdocka – dziewięć twierdz zbudowanych po zakończeniu wojny rosyjsko-tureckiej na Północnym Kaukazie, z polecenia kniazia Potiomkina, w celu zagwarantowania wpływów Imperium Rosyjskiego w tym rejonie. 
Umocnień broniło pięć pułków kozackich (Wołżański, Kaukaski, Stawropolski, Chopiorski i Kubański), które w 1832 weszły w skład Kaukaskich Liniowych Wojsk Kozackich.
Nazwa pochodzi od miast Azow i Mozdok.

</doc>
<doc id="3313772" url="https://pl.wikipedia.org/wiki?curid=3313772" title="Mechanika Lagrange’a">
Mechanika Lagrange’a

Mechanika Lagrange’a – przeformułowanie mechaniki klasycznej przy użyciu zasady najmniejszego działania Hamiltona. Mechanika Lagrange’a stosuje się do układów, dla których da się wprowadzić pojęcie energii potencjalnej lub energii potencjalnej uogólnionej (wielkości te nazywa się zwyczajowo odpowiednio "potencjałem" lub "potencjałem uogólnionym"). W układach tych energia mechaniczna układu jest zachowana, jeżeli istnieje dla nich pojęcie energii potencjalnej; jeśli jednak energia potencjalna nie istnieje, a istnieje tylko energia potencjalna uogólniona, to energia mechaniczna w ogólności nie jest zachowana. Inne wielkości, takie jak pęd, moment pędu, mogą być zachowane lub nie – mechanika Lagrange’a podaje warunki, pozwalające łatwo to określić.
Mechanika Lagrange’a została sformułowana przez włosko-francuskiego matematyka Josepha-Louisa Lagrange’a w 1788 roku.
Funkcja Lagrange’a.
Podstawowym pojęciem mechaniki Lagrange’a jest funkcja Lagrange’a zwana też lagrangianem.
Funkcja ta w fizyce nierelatywistycznej (tj. dla prędkości ciał niewielkich w relacji do prędkości światła) jest równa różnicy między energią kinetyczną a potencjalną układu
gdzie:
jest energią kinetyczną układu, równą sumie energii kinetycznych poszczególnych cząstek, formula_3 – masy cząstek układu, formula_4 – prędkości cząstek układu; formula_5 – energia potencjalna układu cząstek zależna od ich położeń, przy czym formula_6 – współrzędne kartezjańskie wektorów położeń cząstek w przestrzeni, tak że pierwsze trzy współrzędne odnoszą się do pierwszej cząstki itd.
Współrzędne i prędkości uogólnione.
W mechanice Lagrange’a zamiast współrzędnych kartezjańskich położeń i prędkości (które są pochodnymi współrzędnych kartezjańskich po czasie) używa się zazwyczaj współrzędnych uogólnionych i prędkości uogólnionych (które są pochodnymi współrzędnych uogólnionych po czasie). Pozwala to w wielu wypadkach znacznie uprościć równania opisujące ruch układu.
Np. jeżeli koralik porusza się bez tarcia wzdłuż krzywoliniowego rowka w przestrzeni, to wyznaczenie jego położenia przy użyciu mechaniki Newtona wymagałyby znalezienia zmieniających się w czasie sił więzów, które utrzymują koralik w rowku, a dopiero potem znalezienia zależności współrzędnych kartezjańskich formula_7 wektora położenia koralika od czasu. Zastosowanie dla tego problemu ujęcia Lagrange’a rozpoczyna się od wyboru najmniejszego zbioru "niezależnych" parametrów, czyli współrzędnych uogólnionych. Wybór ten eliminuje potrzebę używania w opisie sił ograniczających ruch (sił więzów). Jest też mniej równań do rozwiązania.
Liczba współrzędnych, potrzebnych do określenia ruchu dowolnego układu, jest równa liczbie formula_8 "stopni swobody" układu. Współrzędne uogólnione oznaczane są zwyczajowo symbolami formula_9 zaś prędkości uogólnione (czyli pochodne po czasie współrzędnych formula_10) oznacza się symbolami formula_11
Jeżeli układ poddany jest więzom, to liczba stopni swobody układu jest mniejsza od liczby współrzędnych kartezjańskich, za pomocą których można opisać układ. Np. układ złożony z formula_12 ciał poruszających się bez więzów w przestrzeni 3-wymiarowej miałby formula_13 współrzędnych kartezjańskich (np. Słońce, planety, ich księżyce, komety, i inne obiekty tworzące Układ Słoneczny). Jeżeli jednak rozważymy układ z więzami, to liczba stopni swobody zmniejszy się. Np. cząsteczka składa się z 9 atomów związanych mocno ze sobą; liczba stopni swobody jest mniejsza niż formula_14 tym mniejszą, im niższą ma temperaturę; w niskiej temperaturze zanikną np. ruchy związane z jej obrotami czy drganiami.
Równania ruchu mechaniki Lagrange’a.
Równania te występują w dwóch postaciach:
(1) Równania Lagrange’a pierwszego rodzaju
– zapisuje się w nich wszystkie siły, jakie działają na układ, tj. zarówno siły pól fizycznych, działających na układ, jak i siły reakcji więzów, ograniczających ruch układu; w równaniach tych używa się tzw. mnożników Lagrange’a
(2) Równania Lagrange’a drugiego rodzaju
gdzie:
W równaniach Lagrange’a drugiego rodzaju unika się uwzględniania sił reakcji więzów poprzez odpowiedni wybór układu współrzędnych uogólnionych. Z rozwiązania tych równań otrzymuje się trajektorię układu fizycznego.
Opis prostego układu.
Mechanika Newtona.
Załóżmy, że chcemy opisać ruch pojedynczego ciała w płaszczyźnie pionowej (np. rzut ukośny, rzut pionowy, spadek swobodny itp.). W ramach mechaniki Newtona zagadnienie to rozwiązujemy korzystając z II zasady dynamiki:
gdzie formula_22 – współrzędne kartezjańskie wektora położenia ciała w płaszczyźnie w chwili czasu formula_23formula_24 – współrzędne kartezjańskie wektora wypadkowej siły, działającej na cząstkę (zależne w ogólności od położenia cząstki w płaszczyźnie i od czasu).
Rozwiązanie tych równań wymaga podania tzw. "warunków początkowych", tj. wektorów położenia formula_25 oraz prędkości formula_26 jakie ciało miało w pewnej "chwili początkowej" formula_27 Z rozwiązania tych równań otrzymamy zależności formula_28 określające położenie ciała w dowolnej chwili.
Mechanika Lagrange’a.
Jeżeli na ciało działa siła stała w czasie, jak w powyżej podanych przykładach, to zagadnienie nie jest trudne do rozwiązania. Jednakże problem komplikuje się, jeżeli ruch jest ograniczony za pomocą jakichś więzów. Np. gdy ciało zawieszone jest na nierozciągliwej nici, tworząc wahadło, to oprócz stałej w czasie siły grawitacji na ciało działa siła ze strony nici, trzymająca ciało w niezmiennej odległości od punktu zaczepienia – siła ta zmienia się w zależności od kąta odchylenia nici od pionu. Zapisanie równań ruchu we współrzędnych kartezjańskich (metoda Newtona) prowadzi do złożonych równań różniczkowych. Dlatego wygodniejsze jest użycie metody Lagrange’a, tj. zapisanie równań ruchu w tzw. współrzędnych uogólnionych – w tym wypadku wyrażenie położenia ciała w zależności od kąta odchylenia nici od pionu formula_29 Dzięki temu zamiast dwóch nieznanych funkcji formula_22 szukamy jednej funkcji formula_31
Równanie ruchu wahadła określa wzór:
gdzie:
(Rozwiązanie powyższego równania w przypadku dowolnie dużych kątów nie jest łatwe – patrz: wahadło).
Przykład: Wyprowadzenie równania ruchu wahadła.
Wyprowadzimy równanie ruchu wahadła korzystając z równań mechaniki Lagrange’a (Aby docenić prostotę obliczeń warto zobaczyć na wyprowadzenie tego samego równania w ramach mechaniki Newtona – por. wahadło)
(1) Przyjmujemy jako współrzędną uogólnioną kąta odchylenia nici od pionu formula_29
(2) Lagrangian układu jest różnicą energii kinetycznej i potencjalnej wahadła (przy czym oś układu współrzędnych biegunowych, od której odmierzamy kąt, przyjmujemy jako skierowaną pionowo w dół):
(3) Piszemy równania Eulera-Lagrange’a
i podstawiając wyrażenie na lagrangian otrzymujemy:
Dzieląc obie strony przez formula_41 otrzymujemy równanie w podanej postaci.
Trajektoria układu a zasada najmniejszego działania.
Dla trajektorii, która jest rozwiązaniem równań Lagrange’a, działanie (czyli całka z lagrangianu obliczona w przedziale czasu między dowolnie wybranymi chwilami początkową i końcową ruchu) przyjmuje wartość stacjonarną. Własność ta wynika z zasady najmniejszego działania Hamiltona, z której wyprowadza się równania ruchu Lagrange’a.
Bibliografia.
W języku polskim:
W języku angielskim:

</doc>
<doc id="3313774" url="https://pl.wikipedia.org/wiki?curid=3313774" title="Cmentarz prawosławny w Białej Podlaskiej">
Cmentarz prawosławny w Białej Podlaskiej

Cmentarz prawosławny w Białej Podlaskiej – prawosławny cmentarz w Białej Podlaskiej, między ulicami Terebelską i Żytnią.
Cmentarz został założony w 1826 jako unicki, w niewielkiej odległości od miejskiego cmentarza rzymskokatolickiego. W tym samym roku w jego obrębie zbudowana została cerkiew św. Onufrego. Nekropolia (podobnie jak cerkiew) przeszła na własność wyznawców prawosławia w 1875, po likwidacji unickiej diecezji chełmskiej, kiedy także w Białej Podlaskiej parafia unicka została przekształcona w prawosławną. Na cmentarzu przetrwało kilkanaście nagrobków z XIX w. (kamiennych lub żeliwnych), z czego najstarsze pochodzą z 1876. Z XIX w. pochodzą m.in. nagrobki Natalji Wyzczikowej (1882), Grigorija Girgasa (1883), Eustachy Tarnogórskiej (1892), Nikołaja Safonowa (1895) oraz Fiodora Nadina (1900); ten ostatni zdobiony jest pełnopostaciową rzeźbą anioła. W granicach cmentarza znajduje się również kapliczka przydrożna z końca XVIII w..
W 1938 cerkiew św. Onufrego została zniszczona podczas akcji polonizacyjno-rewindykacyjnej. Na jej miejscu ustawiono w 1956 nową cerkiew przeniesioną z Cycowa. W latach 80. XX wieku zastąpiła ją czynna do dnia dzisiejszego cerkiew Świętych Cyryla i Metodego, natomiast świątynię z Cycowa przekazano do Dobratycz.
Na nekropolii znajdują się nagrobki prawosławnych duchownych (Stefana Semenowicza, Aleksandra Bironta, Władimira Tatarowa), inspektorów gimnazjum w Białej Podlaskiej z okresu zaboru rosyjskiego, rosyjskich oficerów bialskiego garnizonu. Ponadto pochowano na nim czterech działaczy Komunistycznej Partii Zachodniej Ukrainy rozstrzelanych przez Niemców 23 listopada 1943 na bialskim Placu Wolności, inne ofiary okupantów hitlerowskich, jak również Iwana Pasternaka, ukraińskiego działacza politycznego, zamordowanego w 1943 przez polskie podziemie.

</doc>
<doc id="3313777" url="https://pl.wikipedia.org/wiki?curid=3313777" title="De Draad">
De Draad

De Draad, Dodendraad, Dodenhek (w tłumaczeniu z jęz. niderlandzkiego drut, śmiertelny drut, oficjalna nazwa w jęz. niemieckim "Grenzhochspannungshindernis") – graniczne ogrodzenie wysokiego napięcia. Elektryczna bariera, zbudowana z drutów pod wysokim napięciem przez niemieckiego okupanta na granicy Belgii z neutralną Holandią w czasie I wojny światowej.

</doc>
<doc id="3313778" url="https://pl.wikipedia.org/wiki?curid=3313778" title="Julian Jaranowski">
Julian Jaranowski

Julian Jaranowski (ur. 31 sierpnia 1922 w Karnowie, zm. 3 czerwca 1983 w Poznaniu) – polski profesor, hodowca roślin i genetyk.
Życiorys.
Pochodził z rodziny chłopskiej. Gimnazjum i liceum ukończył w Nakle nad Notecią. W czasie okupacji hitlerowskiej pracował jako robotnik rolny. Maturę zdał w 1947 i od razu zaczął studia na Uniwersytecie Poznańskim (Wydział Rolniczo-Leśny). W 1951 uzyskał tytuł magistra nauk agrotechnicznych. W 1955 doktoryzował się (praca "Wpływ terminu siewu i rozstawy roślin na cechy morfologiczne i fizjologiczne różnych gatunków odmian łubinu"). W 1963 habilitował się (praca " Procesy zapłodnienia i rozwoju zarodków w rodzaju Lupinus (Torn)"). Od 1969 był dyrektorem Instytutu Genetyki i Hodowli Roślin, a potem (reorganizacja) kierownikiem Katedry Genetyki i Hodowli Roślin (do śmierci w 1983).
Głównym obiektem badań były rośliny pastewne, strączkowe i bobowate. Pisał prace przede wszystkim z zakresu uprawy i hodowli roślin, cytogenetyki, embriologii oraz mutagenezy. Interesowały go zjawiska cytogenetyczne i embriologiczne zachodzące w mieszańcach wewnątrzgatunkowych i międzygatunkowych. Wyjaśniał zagadnienia dotyczące barier izolacji reprodukcji generatywnej, ich przezwyciężania i właściwości mieszańców oddalonych. Wprowadził kilkadziesiąt nowych i oryginalnych form poliploidów w takich rodzajach jak: nostrzyk, kozieradka, koniczyna, lucerna oraz groch. W 1965 rozpoczął prace nad radiomutacjami grochu (otrzymano wtedy cenione później mutacje wąsolistne oraz mutanty wykowate). Był twórcą lub współtwórcą dziewięciu odmian oryginalnych roślin pastewnych. Przekazał kilkadziesiąt nowych, zmienionych morfologicznie genotypów grochu do Światowego Banku Genów (Szwecja). Był autorem ponad 120 prac naukowych. Wychował dziesięciu doktorantów. Odznaczony Medalem KEN i Krzyżem Kawalerskim Orderu Odrodzenia Polski.
Pochowany na cmentarzu św. Jana Vianneya w Poznaniu.

</doc>
<doc id="3313782" url="https://pl.wikipedia.org/wiki?curid=3313782" title="Pomniki przyrody w gminie Tworóg">
Pomniki przyrody w gminie Tworóg



</doc>
<doc id="3313783" url="https://pl.wikipedia.org/wiki?curid=3313783" title="Iwan Tieniszczew">
Iwan Tieniszczew

Iwan Iwanowicz Tieniszczew (ros. Ива́н Ива́нович Тенищев, ur. 21 stycznia 1921 we wsi Krugolesskoje w guberni stawropolskiej, zm. 12 lutego 2006 w Moskwie) – radziecki dowódca wojskowy, generał-pułkownik, Bohater Związku Radzieckiego (1945).
Życiorys.
Do 1940 studiował w Instytucie Pedagogicznym w Woroszyłowgradzie (obecnie Ługańsk), potem został wcielony do Armii Czerwonej. 1941 ukończył kursy wojskowe, po czym służył na Dalekim Wschodzie, potem w Kijowskim Specjalnym Okręgu Wojskowym. Po ataku Niemiec na ZSRR walczył na Froncie Zachodnim, m.in. w rejonie orszańskim. Później na tyłach wroga zorganizował oddział partyzancki, który atakował niemieckie garnizony w obwodzie mohylewskim oraz wykoleił ok. 30 niemieckich pociągów. Od 1942 szef sztabu oddziału partyzanckiego nr 3 w obwodzie mohylewskim, 1943 jego dowódca. Następnie jego oddział połączył się z regularną armią ZSRR, po powrocie w szeregi Armii Czerwonej brał udział w operacji białoruskiej, wiślańsko-odrzańskiej i pomorskiej; I. Tieniszczew był dwukrotnie ranny. Dowódca batalionu 1281 pułku strzeleckiego 60 Dywizji Strzeleckiej 125 Korpusu Strzeleckiego 47 Armii 1 Frontu Białoruskiego. Uczestnik szturmu na Berlin. 16 IV 1945 dowodzony przez niego batalion zdobył w walce 6 moździerzy, 6 karabinów maszynowych, granatnik i wziął 18 jeńców, następnego dnia w walce o Wriezen zdobył fabrykę materiałów wybuchowych, zabijając 200 Niemców i zdobywając 2 pistolety, 2 samochody, 10 dział i biorąc 8 jeńców, a 26 IV 1945 wyróżnił się podczas ataku na Gatow. Uchwałą Prezydium Rady Najwyższej ZSRR z 31 V 1945 za wzorowe wykonywanie zadań bojowych, dowodzenie i wykazywanie przy tym męstwa i heroizmu został uhonorowany tytułem Bohatera ZSRR. Po wojnie kontynuował służbę wojskową, 1950 ukończył Akademię Wojskową im. Frunzego w Moskwie, a 1962 Akademię Sztabu Generalnego im. Woroszyłowa. Od 1964 dowódca elitarnej Tamańskiej Dywizji Zmotoryzowanej, od 1968 zastępca dowódca, później dowódca armii w Grupie Wojsk Radzieckich w Niemczech. Od VII 1972 dowódca Centralnej Grupy Wojsk stacjonującej w Czechosłowacji, XI 1972 mianowany generałem-pułkownikiem, 1978 przeniesiony do rezerwy. Był inżynierem w jednym z moskiewskich instytutów badawczych. Deputowany do Rady Najwyższej ZSRR 9 kadencji.
Odznaczenia.
Medale ZSRR i 5 odznaczeń zagranicznych.

</doc>
<doc id="3313784" url="https://pl.wikipedia.org/wiki?curid=3313784" title="Maksymilian Czarnecki">
Maksymilian Czarnecki

Maksymilian Czarnecki (ur. 18 lutego 1896 w Kicinie w pow. Ciechanów, zm. 25 kwietnia 1974 w Warszawie) – polski polityk, poseł, członek PSL „Wyzwolenie”, Stronnictwa Ludowego i Zjednoczonego Stronnictwa Ludowego, więzień obozów koncentracyjnych w Sachsenhausen i Dachau.
Życiorys.
Pochodził z rodziny chłopskiej. Ukończył szkołę rolniczą w Sokołówku, a w 1925 Studium Spółdzielcze przy Uniwersytecie Jagiellońskim. Był instruktorem kółek rolniczych w powiatach ciechanowskim i radomskim. Od 1924 sprawował funkcję kierownika Spółdzielni Rolniczo-Handlowej w Radomsku. Był także członkiem sejmiku powiatowego oraz rady wojewódzkiej.
W 1919 wstąpił do PSL „Wyzwolenie”. Był działaczem Centralnego Związku Młodzieży Wiejskiej. W 1928 był jednym z organizatorów Związku Młodzieży Wiejskiej. Wybrany do Sejmu II kadencji (1928–1930) z listy PSL „Wyzwolenie” z okręgu nr 17. W 1931 znalazł się w Stronnictwie Ludowym. Do 1935 zasiadał także w składzie Rady Naczelnej tej partii.
Pod okupacją niemiecką prowadził działalność konspiracyjną. 15 maja 1940 został za to aresztowany i wywieziony najpierw do obozu koncentracyjnego w Sachsenhausen, a potem do Dachau.
Powrócił do kraju w 1945 i został zatrudniony w ruchu spółdzielczym w powiecie radomskim. Zmarł w 1974 w Warszawie.

</doc>
<doc id="3313786" url="https://pl.wikipedia.org/wiki?curid=3313786" title="Święta Kasylda (obraz Francisco de Zurbarána)">
Święta Kasylda (obraz Francisco de Zurbarána)

Święta Kasylda – obraz hiszpańskiego malarza Francisca de Zurbarána, z madryckiej kolekcji muzeum Prado.
Powstanie obrazu.
Francisco de Zurbarán namalował wiele wizerunków świętych. Po Soborze trydenckim otrzymał zlecenie od kardynała i arcybiskupa Bolonii Gabriela Paleottiego na portrety siedmiu świętych. Wizerunek św. Kasyldy jest jedynym, gdzie mistrz odszedł od tradycji i w bardzo zindywidualizowany sposób ukazał świętą. Za wzorzec mogła posłużyć rycina przedstawiająca św. Emerencjanę autorstwa David Teniersa Starczego. Obraz madrycki został namalowany, gdy Zurbarán piastował już urząd nadwornego malarza. Tego typu obrazy tworzone były w seriach i ozdabiały ściany tworząc ciąg wizerunków świętych, najczęściej w kościelnych zakrystiach.
Kasylda była córką emira z Toledo. W tajemnicy przeszła na wiarę chrześcijańską i potajemnie pomagała więźniom swojego ojca. Legenda mówi, iż pewnego dnia, gdy przynosiła uwięzionym chleb, została nakryta przez strażników, lecz bochenek zamienił się w róże, przez co jej czyn nie został zdemaskowany
Na pierwszy rzut oka portret przedstawia młodą Andaluzyjkę o pełnej wdzięku twarzy lub dziewczynę z wyższych sfer z Sewilli z początku XVII wieku. Jak dowodzi Rogelio Buendia, tego rodzaju strój kobiecy przywdziewany był tylko podczas jednej uroczystości obchodzonej lokalnie, w Sewilli. Podczas ulicznej procesji młode panny z zamożnych domów, chcąc uczcić św. Kasyldę, przybierały piękne suknie i szły ulicami metropolii. Kluczem do zidentyfikowania postaci są trzymane w dłoniach dziewczyny róże: atrybut świętej.
Hiszpański pisarz Antonio Onieva w katalogu prac z madryckiego muzeum Prado wysuwa hipotezę, iż ukazana dziewczyna może być wizerunkiem pierwszej żony Francisca de Zurbarána, Beatriz de Morales. Na oficjalnej stronie muzeum Prado, dzieło Zurbarána widnieje jako "Portret Elżbiety Aragońskiej".
Opis obrazu.
Madrycki portret Kasyldy jest drugą wersją jej wizerunku. Kobieta na portrecie odziana jest w wytworną suknię z ciężkiej i połyskliwej tkaniny wyszywanej klejnotami. Nie ma ona nic wspólnego z mauretańskim strojem i jest produktem wyobraźni malarza. Na szyi widoczny jest naszyjnik z pereł, a na głowie ma diadem. Draperia, jak to było w zwyczaju, prawdopodobnie umieszczona jest na manekinie, przez co artysta uzyskał efekt mocno plisowanego materiału odbijające refleksy świetlne. Jak w większości prac Zurbarána, na portrecie nie można zauważyć choćby śladu gestu czy ruchu. Jedynie w spojrzeniu kobiety można dojrzeć cień frywolności i kokieterii.
Obraz został z lewej strony przycięty o ok. 10 centymetrów. W 1814 nie był wymieniany w spisie dzieł Pałacu Królewskiego w Madrycie, co może świadczyć, iż był jednym z wielu dzieł zrabowanych podczas napoleońskiej grabieży Sewilli.
Pierwsza wersja.
Francisco de Zurbarán przynajmniej dwukrotnie malował portret Kasyldy. Po raz pierwszy w latach 1630–1635. Na tym portrecie, obecnie znajdującym się w Muzeum Thyssen-Bornemisza w Madrycie, święta jest nieco młodsza, ale ma na sobie równie bogatą suknię wyszywaną kwiatowymi wzorami. Przez długi czas postać tę identyfikowano jako Elżbietę Węgierską; róże, które były także atrybutem królowej, są prawie niewidoczne i ledwo wystają spoza fałdy sukni. Diadem zamiast korony na głowie kobiety to szczegół, który pozwolił Jonathanowi Brownowi zidentyfikować ją jako świętą Kasyldę.

</doc>
<doc id="3313791" url="https://pl.wikipedia.org/wiki?curid=3313791" title="Punkt Kontrolno-Przejściowy">
Punkt Kontrolno-Przejściowy

Punkt Kontrolno-Przejściowy Контрольно-пропускной пункт (КПП) - radziecka i rosyjska formacja organizacyjno-techniczna, odpowiadająca Przejściowemu punktowi kontroli (PPK) na granicach Polski po II wojnie światowej.
PK-P to specjalnie wyposażone miejsce, przez które w ustalonym porządku odbywa się przepuszczanie ludzi i środków transportu, jak również kontrola legalności wnoszenia/wynoszenia bądź wwozu/wywozu środków materialnych na (lub z) wojskowe terytorium lub określone rejony (części miejscowości). Może być stacjonarne lub czasowe. W Siłach Zbrojnych Federacji Rosyjskiej do pełnienia służby na PK-P wyznacza się całodobową służbę w składzie dyżurny i jego pomocnicy.
Szczególnym przypadkiem jest PK-P na granicy - w tym wypadku to wydzielona część (pododdział) wojsk pogranicza, jak również miejsce, gdzie wypełnia ona zadania ochrony granicy Federacji Rosyjskiej.

</doc>
<doc id="3313792" url="https://pl.wikipedia.org/wiki?curid=3313792" title="Tamada (funkcja)">
Tamada (funkcja)

Tamada () − gruziński mistrz ceremonii podczas tradycyjnej uczty (supry). 
Tamada jest osobą powszechnie znaną, lubianą i szanowaną przez daną społeczność (często wybiera się go spośród biesiadników). Jest to zazwyczaj dojrzały mężczyzna. Tworzy on atmosferę imprezy i nadaje jej stosowny koloryt. Wygłasza specjalnie przygotowane toasty, które dzięki swojej budowie i sposobowi przekazywania przypominają wiersze czy przypowieści. Dobrego tamadę cechuje poczucie humoru i znajomość dużej liczby toastów na wiele okazji. Wypowiada on kluczowe słowo "gaumardżos", po którym biesiadnicy mogą dopiero wychylić kieliszek wina. Do obowiązków tamady należy także dbanie o ogólny porządek podczas biesiady.

</doc>
<doc id="3313793" url="https://pl.wikipedia.org/wiki?curid=3313793" title="Cerkiew św. Onufrego w Białej Podlaskiej">
Cerkiew św. Onufrego w Białej Podlaskiej

Cerkiew św. Onufrego – unicka, a następnie prawosławna cerkiew w Białej Podlaskiej, wzniesiona w 1826 i zniszczona podczas akcji polonizacyjno-rewindykacyjnej 1938 roku.
Cerkiew została zbudowana na nowo otwartym cmentarzu unickim w Białej Podlaskiej. Część funduszy na jej budowę przekazała Stefania Radziwiłłówna, zaś autorem projektu budynku był Stefan Koźmiński. W 1875, wskutek likwidacji unickiej diecezji chełmskiej, budowla przeszła na własność Rosyjskiego Kościoła Prawosławnego. W pierwszych latach istnienia niepodległej Polski obiekt sakralny był nieczynny. Po licznych prośbach wiernych, którzy po 1918 nie posiadali w Białej Podlaskiej żadnej świątyni, prawosławni uzyskali prawo do korzystania z części cmentarza razem z położoną na nim cerkwią. Mogła ona pomieścić równocześnie ok. 70 wiernych, podczas gdy liczbę parafian szacowano na dwa tysiące. W 1929 budynek został rozbudowany według projektu Władysława Wołłodki. Dziewięć lat później cerkiew św. Onufrego została zniszczona w ramach akcji polonizacyjno-rewindykacyjnej. Na jej miejscu w 1956 ustawiono drewnianą cerkiew znajdującą się pierwotnie w Cycowie (według innego źródła – w Pniównie). Obiekt ten znajdował się w Białej Podlaskiej do 1993, gdy został przeniesiony do Dobratycz w związku z oddaniem do użytku nowej murowanej cerkwi parafialnej, usytuowanej na wschód od miejsca, gdzie były położone wcześniejsze świątynie. Miejsce po tych cerkwiach upamiętnia krzyż.
Niektóre elementy wyposażenia zniszczonej świątyni znajdowały się w cerkwi św. Michała Archanioła w Nosowie, a do Białej Podlaskiej zostały przeniesione powtórnie po wzniesieniu cerkwi Świętych Cyryla i Metodego.

</doc>
<doc id="3313807" url="https://pl.wikipedia.org/wiki?curid=3313807" title="Manna (królestwo)">
Manna (królestwo)



</doc>
<doc id="3313808" url="https://pl.wikipedia.org/wiki?curid=3313808" title="Konstancja Burgundzka">
Konstancja Burgundzka

Konstancja Burgundzka (ur. 1045, zm. styczeń 1093) – królowa Kastylii i Leónu. Córka Roberta I Burgundzkiego i jego żony Hélie de Semur.
W 1065 wyszła po raz pierwszy za mąż. Jej pierwszym mężem był hrabia Hugues de Chalon. Pod koniec 1079 lub 8 maja 1081 została trzecia żoną Alfonsa VI. Z Alfonsem miała córkę Urrakę. Konstancja została pochowana w klasztorze w Sahagún.

</doc>
<doc id="3313809" url="https://pl.wikipedia.org/wiki?curid=3313809" title="Zofia Wirtemberska (1563–1590)">
Zofia Wirtemberska (1563–1590)

Zofia (ur. 20 listopada 1563 w Stuttgarcie, zm. 21 lipca 1590 w Vacha) – księżniczka Wirtembergii oraz poprzez małżeństwo księżna Saksonii-Weimar.
Urodziła się jako ósma córka (najmłodsze spośród dwanaściorga dzieci) księcia Wirtembergii Krzysztofa i jego żony księżnej Anny Marii.
5 maja 1583 w Weimarze poślubiła księcia Saksonii-Weimar Fryderyka Wilhelma I. Para miała sześcioro dzieci:

</doc>
<doc id="3313811" url="https://pl.wikipedia.org/wiki?curid=3313811" title="Głowiaczek syryjski">
Głowiaczek syryjski



</doc>
<doc id="3313817" url="https://pl.wikipedia.org/wiki?curid=3313817" title="Neith">
Neith



</doc>
<doc id="3313819" url="https://pl.wikipedia.org/wiki?curid=3313819" title="Audi Aréna Győr">
Audi Aréna Győr

Audi Aréna Győr – wielofunkcyjna hala widowiskowo-sportowa w Győrze o pojemności trybun 5500 widzów, otwarta 15 listopada 2014. Jej użytkownikami są miejscowe kluby sportowe, m.in. Győri ETO KC, z myślą o którym obiekt wybudowano. Koszt powstania hali to 6,5 miliarda forintów.
Obiekt jest lokalizowany cztery kilometry od centrum miasta i dobrze skomunikowany transportem publicznym. W centrum prasowym areny znajdują się 84 miejsca dla dziennikarzy. Strefa VIP może przyjąć 192 gości. Parkingi wokół hali pomieszczą 1100 pojazdów.
Hala była miejscem rozgrywania spotkań Mistrzostw Europy piłkarek ręcznych 2014 i Mistrzostw Europy koszykarek 2015. Zostanie ona również jednym z obiektów Olimpijskiego Festiwalu Młodzieży Europy 2017, którego gospodarzem jest Győr.
Obok Audi Aréna Győr znajduje się miejska hala sportowa Mihály Magvassego ("Magvassy Mihály Sportcsarnok"), która w latach 1976–2014 była głównym i największym tego typu obiektem w Győr (pojemność w zależności od typu imprezy: 2 000-2 500 miejsc).

</doc>
<doc id="3313825" url="https://pl.wikipedia.org/wiki?curid=3313825" title="Zhou Tao">
Zhou Tao

Zhou Tao () – chińska brydżystka.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3313826" url="https://pl.wikipedia.org/wiki?curid=3313826" title="Tao Zhou">
Tao Zhou



</doc>
<doc id="3313827" url="https://pl.wikipedia.org/wiki?curid=3313827" title="Zhang Bangxiang">
Zhang Bangxiang

Zhang Bangxiang () – chiński brydżysta z tytułem World International Master w kategorii Open (WBF).
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3313828" url="https://pl.wikipedia.org/wiki?curid=3313828" title="Bangxiang Zhang">
Bangxiang Zhang



</doc>
<doc id="3313831" url="https://pl.wikipedia.org/wiki?curid=3313831" title="Wang Nan (brydżystka)">
Wang Nan (brydżystka)

Wang Nan () – chińska brydżystka, World International Master w kategorii Kobiet (WBF).
Wyniki brydżowe.
Zawody światowe.
W światowych zawodach zdobyła następujące lokaty:

</doc>
<doc id="3313833" url="https://pl.wikipedia.org/wiki?curid=3313833" title="Wang Nan">
Wang Nan



</doc>
<doc id="3313839" url="https://pl.wikipedia.org/wiki?curid=3313839" title="Leszek Szychta">
Leszek Szychta

 Leszek Marian Szychta (ur. 1957 w Warszawie) – polski naukowiec, profesor dr hab., którego obszar zainteresowań obejmuje zagadnienia transportu oraz systemów sterowania pompowni wodociągowych.
W 1981 roku ukończył studia na kierunku Energoelektronika o specjalności Automatyka i Metrologia Elektryczna, na Wydziale Elektrycznym Politechniki Warszawskiej. Na tej uczelni uzyskał w 1988 roku tytuł doktora nauk technicznych w dyscyplinie elektrotechnika. W 2007 roku obronił rozprawę habilitacyjną na Wydziale Budownictwa i Inżynierii Środowiska Politechniki Poznańskiej, zaś w roku 2013 otrzymał tytuł profesora.
Do najważniejszych obszarów działalności naukowej prof. Leszka Szychty zalicza się:
Prof. Szychta jest autorem 3 monografii i 6 rozdziałów w monografiach, 3 podręczników akademickich, 23 artykułów opublikowanych w zagranicznych czasopismach i materiałach konferencyjnych, 91 artykułów opublikowanych w polskich czasopismach i materiałach konferencyjnych. Ponadto jest autorem 7 krajowych patentów i zgłoszeń patentowych, 16 ekspertyz i opracowań, 19 uruchomień przemysłowych, opracowań dla 69 pompowni wody. Współrealizował także 4 granty finansowane ze środków unijnych.
Jest promotorem 2 doktoratów i recenzentem rozpraw habilitacyjnych i doktorskich (w tym także zagranicznych).

</doc>
<doc id="3313841" url="https://pl.wikipedia.org/wiki?curid=3313841" title="Spolia opima">
Spolia opima

Spolia opima (łac. „świetne łupy”) – zwyczaj wojenny w republikańskim Rzymie. Zgodnie z nim osoba, która pokonała w bezpośrednim pojedynku wodza wrogiej armii, dostępowała zaszczytu złożenia ściągniętej z jego ciała zbroi oraz reszty rynsztunku w świątyni Jowisza Feretrejskiego na Kapitolu.
Tradycja wywodziła zwyczaj "spolia opima" z samych początków Rzymu, kiedy to Romulus miał pokonać w pojedynku sabińskiego króla Akrona i zabrać jego zbroję. W rzeczywistości zwyczaj ten miał prawdopodobnie znacznie starsze pochodzenie i wywodził się z jakichś archaicznych rytuałów.
Poza Romulusem zaszczytu "spolia opima" dostąpiło zaledwie dwu wodzów w historii Rzymu: w 428 p.n.e. Aulus Cornelius Cossus pokonawszy króla Wejów Larsa Tolumniusa i w 222 p.n.e. Marcellus po pokonaniu wodza Galów Wiridomarusa. W 29 p.n.e. podobny zaszczyt miał przypaść prokonsulowi Macedonii Markowi Licyniuszowi Krassusowi za pokonanie wodza Bastarnów, odbycie triumfu zostało jednak zablokowane przez Oktawiana Augusta pod zarzutem, iż Krassus nie był samodzielnym dowódcą armii, wobec czego nie przysługuje mu taki honor.

</doc>
<doc id="3313845" url="https://pl.wikipedia.org/wiki?curid=3313845" title="Rak płuc">
Rak płuc



</doc>
<doc id="3313855" url="https://pl.wikipedia.org/wiki?curid=3313855" title="Gyrocaryum oppositifolium">
Gyrocaryum oppositifolium

Gyrocaryum oppositifolium Valdés – gatunek rośliny z rodziny ogórecznikowatych ("Boraginaceae" Juss.). Jest taksonem monotypowym w obrębie rodzaju Gyrocaryum. Występuje endemicznie w Hiszpanii kontynentalnej, w pobliżu miasta Ponferrada, w prowincji León. 
Biologia i ekologia.
Roślina jednoroczna. Rośnie w zaburzonych siedliskach roślin zielnych wśród rozproszonych drzew. Gatunek można również znaleźć na skraju lasów sosnowych, w zaroślach, w lasach na wolnych granitowych lub łupkowych glebach z piaszczystym podłożem na łagodnych wzniesieniach.
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych wyginięciem. Stało się tak, ponieważ występuje tylko w jednej bardzo małej lokalizacji i zawiera mniej niż 100 osobników. Liczebność populacji ma nadal tendencję spadkową. 
Gatunek został opisany w 1982 roku na podstawie holotypu znalezionego w pobliżu Sewilli. Znane były trzy subpopulacje – jedna w pobliżu Sewilli, jedna w pobliżu miasta Ponferrada, w prowincji León oraz jedna w pobliżu Madrytu. Jednak dwie subpopulacje zostały już stracone i obecnie istnieje tylko jedna w prowincji León.
Gatunek ma słabą strategię reprodukcyjną. Rozwój infrastruktury, w szczególności dróg leśnych oraz budowa kolei, jest głównym zagrożeniem dla tego gatunku. Wydeptywanie ścieżek przez ludzi oraz wprowadzenie konkurencyjnych gatunków obcych są dodatkowymi zagrożeniami. Inne zagrożenie może również stanowić zbieranie okazów do kolekcji dla celów botanicznych i naukowych.
Problemem może być również fakt, że jedyna pozostała subpopulacja tego gatunku nie znajduje się na żadnych obszarach chronionych.

</doc>
<doc id="3313865" url="https://pl.wikipedia.org/wiki?curid=3313865" title="Bumar Elektronika">
Bumar Elektronika



</doc>
<doc id="3313869" url="https://pl.wikipedia.org/wiki?curid=3313869" title="Przewłoccy">
Przewłoccy



</doc>
<doc id="3313872" url="https://pl.wikipedia.org/wiki?curid=3313872" title="Jezioro Newotyńskie">
Jezioro Newotyńskie



</doc>
<doc id="3313876" url="https://pl.wikipedia.org/wiki?curid=3313876" title="Emici">
Emici

Emici, Emim (hebr. אֵימִים „przerażający”, w Septuagincie "Ομμίν"/"Ομμᾶιοι") – starożytny lud wspomniany w Biblii, pierwotni mieszkańcy Moabu przed przybyciem w te regiony Moabitów. Wraz z Anakitami mieli się zaliczać do Refaitów (Pwt 2,10-11).
Zgodnie z relacją zamieszczoną w Księdze Rodzaju (Rdz 14,5) Emici zamieszkiwali na równinie Kiriataim na wschód od Morza Martwego i byli jednym z ludów pobitych podczas wyprawy wojennej króla Kedorlaomera. 
Natomiast w Księdze Powtórzonego Prawa jest o nich taka wzmianka: 

</doc>
<doc id="3313877" url="https://pl.wikipedia.org/wiki?curid=3313877" title="Emim">
Emim



</doc>
<doc id="3313878" url="https://pl.wikipedia.org/wiki?curid=3313878" title="West Jefferson (Karolina Północna)">
West Jefferson (Karolina Północna)

West Jefferson – miasto w Stanach Zjednoczonych, w stanie Karolina Północna, w hrabstwie Ashe.

</doc>
<doc id="3313879" url="https://pl.wikipedia.org/wiki?curid=3313879" title="MTV Unplugged (album LIVE)">
MTV Unplugged (album LIVE)



</doc>
<doc id="3313881" url="https://pl.wikipedia.org/wiki?curid=3313881" title="West Jefferson (Alabama)">
West Jefferson (Alabama)

West Jefferson – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313883" url="https://pl.wikipedia.org/wiki?curid=3313883" title="Carlos Vásquez">
Carlos Vásquez

Carlos Enrique Vásquez Castro (ur. 19 września 1988) – ekwadorski zapaśnik walczący w stylu wolnym. Zajął siódme miejsce na igrzyskach panamerykańskich w 2007. Brązowy medal na mistrzostwach panamerykańskich w 2009, a także na igrzyskach boliwaryjskich w tym samym roku. Mistrz Ameryki Południowej w 2009 roku. Po tych zawodach zakończył karierę sportową, decydując się na studia na kubańskim uniwersytecie sportowym Escuela Internacional de Educación Física y Deportes.

</doc>
<doc id="3313886" url="https://pl.wikipedia.org/wiki?curid=3313886" title="Tarrant (Alabama)">
Tarrant (Alabama)

Tarrant – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313888" url="https://pl.wikipedia.org/wiki?curid=3313888" title="Britt Assombalonga">
Britt Assombalonga

Britt Curtis Assombalonga (ur. 6 grudnia 1992 w Kinszasie) – kongijski piłkarz z francuskim obywatelstwem występujący na pozycji napastnika w angielskim klubie Nottingham Forest F.C. Wychowanek Watfordu, w swojej karierze grał także w takich zespołach jak Peterborough United F.C. i Nottingham Forest F.C.
Życie prywatne.
Assambalonga urodził się w Kinszasie w Zaire i przeprowadził się do Anglii z rodziną w wieku ośmiu miesięcy. Dorastał w Swiss Cottage w londyńskiej dzielnicy Camden i uczęszczał do szkoły w Whitefield. Jest synem Fedora Assombalongi, byłego piłkarza Zairu. Jego brat, Christian także jest piłkarzem i gra dla klubu Billericay Town.
Kariera klubowa.
Początki w Watfordzie.
Britt Assombalonga rozpoczął karierę w Watfordzie, podpisując kontrakt jako 17-letni gracz w 2010 roku po przejściu przez Hertswood Impact Scheme. W swoim pierwszym sezonie w drużynie młodzieżowej, rozgrywki ukończył będąc drugim strzelcem drużyny, a jego zespół dotarł do ćwierćfinału FA Youth Cup.
Assombalonga pojawiał się również regularnie w zespole rezerwowym Watfordu i został nagrodzony za swoje występy roczną profesjonalną umową na koniec sezonu. Był zmiennikiem w dwóch ostatnich meczów kadry seniorskiej przeciwko Preston North End i Queens Park Rangers.
W dniu 17 marca 2012 roku zadebiutował w pierwszej drużynie podczas zremisowanego spotkania 0-0 z Coventry City. Rozegranie meczu uczyniło go 50. graczem, który przeszedł przez akademię Watfordu i wystąpił w barwach pierwszej drużyny.
Wypożyczenia.
W listopadzie 2011 roku Assombalonga dołączył do Wealdstone wraz z młodszym kolegą z drużyny, Connorem Smithem, aby zdobyć więcej doświadczenia. 3 grudnia zdobył swoją pierwszą bramkę w meczu ligowym przeciwko Concord Rangers. Assombalonga miał przedłużony okres wypożyczenia na kolejny miesiąc w dniu 4 stycznia 2012 rok. Powrócił do Watfordu 4 lutego, zdobywając jedenaście bramek w szesnastu meczach dla Wealdstone.
Zaledwie kilka dni po powrocie Assombalonga został wypożyczony do Braintree w ramach jednomiesięcznej umowy. Podpisał także roczne przedłużenie kontraktu z Watfordem tego samego dnia. Assombalonga zadebiutował w meczu z Lincoln City, strzelając swojego pierwszego gola dla klubu. Zdobył cztery kolejne bramki w czterech meczach dla Braintree po odbyciu zawieszenia w jednym meczu, a następnie został odwołany przez Watford.
Na początku sezonu 2012–2013 Assombalonga dołączył do klubu League Two – Southend United. W dniu 25 sierpnia 2012 roku zdobył swoją pierwszą bramkę dla klubu w zremisowanym 3-3 meczu przeciwko Northampton Town. Assombalonga zdobył cztery gole w czterech meczach. Pod koniec miesiąca Southend przedłużył umowę wypożyczenia do 3 stycznia 2013 roku. Assombalonga stał się najlepszym strzelcem klubu w tym sezonie z piętnastoma golami na koncie. Southend ponownie przedłużyło wypożyczenia w grudniu 2012 roku. Grał w finale Football League Trophy 2013 przeciwko Crewe Alexandra, gdzie jego drużyna uległa 2-0.
Peterborough.
W dniu 31 lipca 2013 roku podpisał czteroletnią umowę z klubem występującym w League One - Peterborough United. Opłata nie została ujawniona, ale potwierdzono, że jest to wyższa suma niż poprzedni rekordowy transfer za 1,1 miliona funtów. Dostał koszulkę z numerem dziewiątym. W meczu otwarcia sezonu strzelił gola, gdy Peterborough pokonał Swindon Town 1-0. Zdobył także zwycięskiego gola w wygranym 3-1 meczu z Chesterfield na stadionie Wembley w finale Football League Trophy 2014.
Nottingham Forest.
6 sierpnia 2014 roku Assombalonga dołączył do Nottingham Forest, podpisując pięcioletnią umowę o nieujawnionej opłacie. Jak się później okazało było to około 5 mln funtów, co spowodowało rekordową opłatę za transfer w historii Nottingham, przewyższając kwotę 4,5 miliona funtów zapłaconą Celticowi za napastnika Pierre'a van Hooijdonka w 1997 roku. Assombalonga zdobył swoje pierwsze bramki dla Forest dwanaście dni po podpisaniu kontraktu, z Boltonem Wanderers na stadionie Macron Stadium. Następnie wpisał się na listę strzelców w kolejnych dwóch meczach, przeciwko Bournemouth i Reading. Pierwszego hat-tricka zdobył w dniu 17 września w wygranym 5-3 meczu z Fulham. Assombalonga doznał poważnej kontuzji kolana podczas zwycięskiego meczu 3-00 nad Wigan Athletic, która przedwcześnie zakończyła jego sezon. Na boisku pojawił się dopiero w kwietniu 2016 roku.
Middlesbrough.
W dniu 17 lipca 2017 roku Assombalonga podpisał kontrakt z Middlesbrough, który niedawno zanotował spadek z Premier League za kwotę w wysokości 15 milionów funtów. Pierwsze bramki dla nowej drużyny zdobył w wygranym 2-0 meczu z Burton Albion 15 sierpnia 2017 roku.
Sukcesy.
Peterborough

</doc>
<doc id="3313889" url="https://pl.wikipedia.org/wiki?curid=3313889" title="Andrzej Sygut">
Andrzej Sygut

Andrzej Sygut (ur. 28 lipca 1946 w Wierzbicy) – polski pedagog, wykładowca i urzędnik, były świętokrzyski kurator oświaty (1990–2001), w latach 2002-2018 pełnił funkcję zastępcy prezydenta Kielc.
Życiorys.
Ukończył szkołę podstawową w Kijach i w 1964 Liceum Ogólnokształcące im. Hugona Kołłątaja w Pińczowie. W latach 1964–1969 odbył studia z zakresu filologii polskiej na Uniwersytecie im. Adama Mickiewicza w Poznaniu.
Po uzyskaniu tytułu magistra pracował do 1973 na stanowisku instruktora w Wojewódzkiej Spółdzielni Spożywców „Społem” w Kielcach. W latach 1973–1990 zatrudniony był jako wykładowca w Instytucie Kształcenia Nauczycieli i Badań Oświatowych w tym mieście. Od 1990 do 2001 pełnił funkcję świętokrzyskiego kuratora oświaty. W 1996 wystosował list do nauczycieli i młodzieży licealnej w związku z 50. rocznicą pogromu kieleckiego. W 2002 podjął pracę jako konsultant w Świętokrzyskim Centrum Doskonalenia Nauczycieli.
Od 1970 do 1981 należał do Zjednoczonego Stronnictwa Ludowego. W latach 1980–1981 był ekspertem zarządu regionu świętokrzyskiego NSZZ „Solidarność”. Po 1989 roku zaangażował się w działalność ROAD i Unii Demokratycznej. W 2002 został zastępcą prezydenta Kielc.
W 1997, "za wybitne zasługi w pracy pedagogicznej", został odznaczony Krzyżem Kawalerskim Orderu Odrodzenia Polski.

</doc>
<doc id="3313890" url="https://pl.wikipedia.org/wiki?curid=3313890" title="Andres Montano">
Andres Montano



</doc>
<doc id="3313892" url="https://pl.wikipedia.org/wiki?curid=3313892" title="Inoue Kazuhiko">
Inoue Kazuhiko



</doc>
<doc id="3313893" url="https://pl.wikipedia.org/wiki?curid=3313893" title="Andrés Montaño">
Andrés Montaño

Andrés Roberto Montaño Arroyo (ur. 6 kwietnia 1990) – ekwadorski zapaśnik walczący w stylu klasycznym. Olimpijczyk z Rio de Janeiro 2016, gdzie zajął siedemnaste miejsce w kategorii do 59 kg.
Trzynasty na mistrzostwach świata w 2018. Triumfator igrzysk panamerykańskich w 2015 i 2019. Mistrz panamerykański w 2017, 2019 i 2021. Mistrz Igrzysk Ameryki Południowej w 2010, 2014 i 2018. Zdobył cztery medale na mistrzostwach Ameryki Południowej, w 2009 i 2011. Triumfator igrzysk boliwaryjskich w 2013 i 2022 roku.

</doc>
<doc id="3313895" url="https://pl.wikipedia.org/wiki?curid=3313895" title="Trafford (Alabama)">
Trafford (Alabama)

Trafford – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313898" url="https://pl.wikipedia.org/wiki?curid=3313898" title="Sylvan Springs">
Sylvan Springs

Sylvan Springs – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313899" url="https://pl.wikipedia.org/wiki?curid=3313899" title="Rock Creek (Wisconsin)">
Rock Creek (Wisconsin)

Rock Creek – miasto w Stanach Zjednoczonych, w stanie Wisconsin, w hrabstwie Dunn.

</doc>
<doc id="3313902" url="https://pl.wikipedia.org/wiki?curid=3313902" title="Rock Creek (Minnesota)">
Rock Creek (Minnesota)

Rock Creek – miasto w Stanach Zjednoczonych, w stanie Minnesota, w hrabstwie Pine.

</doc>
<doc id="3313904" url="https://pl.wikipedia.org/wiki?curid=3313904" title="Przewlekła choroba nerek">
Przewlekła choroba nerek

Przewlekła choroba nerek, PChN (; , ) – wieloobjawowy zespół chorobowy, który jest następstwem zmniejszenia się liczby czynnych nefronów wskutek procesu toczącego się w miąższu nerki. Według definicji KDIGO 2012 jest to utrzymująca się ponad 3 miesiące nieprawidłowość budowy lub czynności nerki mające znaczenie dla zdrowia. Szacuje się, że dotyka ona nawet 600 milionów ludzi na całym świecie, w tym około 4,3 mln w Polsce, można więc uznać, że jest to choroba cywilizacyjna.
Pojęcie PChN zostało wprowadzone w 2002 roku przez grupę amerykańskich nefrologów wchodzących w skład "Kidney Disease Outcome Quality Initiative" (NKF K/DOQI), a w 2005 zaakceptowane przez grono międzynarodowych specjalistów "Kidney Disease Improving Global Outcome" (KDIGO). W roku 2012 wytyczne KDIGO zostały zaktualizowane.
Rozpoznanie PChN.
Według definicji KDIGO 2012 diagnozę przewlekłej choroby nerek stawia się, gdy uszkodzenie w budowie i/lub funkcji nerek trwa co najmniej 3 miesiące.
Patogeneza.
Większość chorób nerek może powodować stopniową utratę nefronów, co prowadzi do przeciążenia pozostałych z powodu hiperfiltracji. Początkowo kłębuszki ulegają przerostowi a następnie dochodzi do ich stwardnienia i włóknienia tkanki śródmiąższowej, co powoduje upośledzenie funkcji nerek.
W miarę postępu choroby gromadzą się we krwi toksyny mocznicowe, głównie produkty przemiany białek. Odzwierciedla się to zwiększonym stężeniem we krwi kreatyniny, mocznika i kwasu moczowego.
Na skutek uszkodzenia miąższu nerki zmniejsza się wytwarzanie erytropoetyny przez nerki, co prowadzi do niedokrwistości. Upośledzeniu ulega również hydroksylacja witaminy D, konieczna do powstania jej aktywnej postaci (kalcytriolu). Jest to przyczyną hipokalcemii i na skutek niedoboru wapnia wtórnej nadczynności przytarczyc.
Podlegające modyfikacji czynniki związane z szybszym postępem PChN:
Przyczyny nagłego zaostrzenia PChN:
Stadia zaawansowania PChN.
Według zaleceń KDIGO należy oprócz stwierdzenia przewlekłej choroby nerek ustalić stopnie zaawansowania w postaci oceny wydolności wydalniczej nerek (oceniane przez GFR, stąd litera G przed liczbą) oraz ocenić funkcję kłębuszków nerkowych (przez kategorię A – albuminuria).
W stadium G5, jeśli chory jest dializowany, po cyfrze można dodać literę D.
Przewlekła choroba nerek (PChN) a przewlekła niewydolność nerek (PNN) i schyłkowa niewydolność nerek (SNN).
Przewlekła choroba nerek (PChN) jest pojęciem znacznie szerszym od przewlekłej niewydolności nerek (PNN), bowiem w stadium G1 i G2 – funkcja wydalnicza jest prawidłowa lub niewiele obniżona, natomiast obecne są inne wykładniki choroby nerek – zmiany w badaniach laboratoryjnych moczu lub zmiany w badaniach obrazowych.
Natomiast przewlekła niewydolność nerek (PNN) jest pojęciem węższym, bowiem wg definicji jest to przewlekłe (trwające co najmniej 3 miesiące) upośledzenie funkcji wydalniczej nerek, rozumiane jako obniżenie GFR &lt; 60ml/min/1,73 m2. Tak więc PNN jest to PChN w stadium G3, G4, G5. Jeszcze węższym pojęciem jest schyłkowa niewydolność nerek (SNN), która jest rozumiana jako przewlekłe (≥3 miesiąca) obniżenie GFR &lt;15ml/min/1,73 m2 – czyli stadium G5 PChN.
Przyczyny.
Najczęstszą przyczyną przewlekłej niewydolności nerek są choroby doprowadzające do zniszczenia miąższu nerkowego, rzadziej do utrudnienia odpływu moczu lub zmian naczyniowych pogarszających ukrwienie nerek. Przyczyną może być także wstrząs lub zespół septyczny.
Do najczęstszych przyczyn przewlekłej choroby nerek w stadium G5 należą:
Objawy.
Chory, u którego nie podjęto działań leczniczych, stopniowo zapada w głęboką śpiączkę wskutek działania substancji toksycznych na mózg. Oddech staje się wolny i głęboki.
Leczenie.
Leczenie w początkowej fazie choroby opiera się na:
Główne cele:
W późniejszej fazie choroby stosuje się leczenie nerkozastępcze, pozwala ono na zastąpienie czynności uszkodzonych nerek. Zaliczamy do niego metody dializacyjne (hemodializa i dializa otrzewnowa) oraz zabieg przeszczepienia nerki. Kwalifikacja do leczenia nerkozastępczego powinna być przeprowadzona odpowiednio wcześnie, a w G5 stadium choroby wymagają go wszyscy pacjenci.
Zalecenia ogólne:

</doc>
<doc id="3313906" url="https://pl.wikipedia.org/wiki?curid=3313906" title="Pinson (Alabama)">
Pinson (Alabama)

Pinson – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313907" url="https://pl.wikipedia.org/wiki?curid=3313907" title="Antoni Piotrowski">
Antoni Piotrowski



</doc>
<doc id="3313909" url="https://pl.wikipedia.org/wiki?curid=3313909" title="Jan Bohuszewicz">
Jan Bohuszewicz

Jan Bohuszewicz (ur. 1878 w Osowcu, zm. 13 lutego 1935 w Santa Margherita Ligure, Włochy) – polski malarz. 
Życiorys.
Naukę rysunku i malarstwa pobierał u Józefa Rapackiego w Warszawie. Brał czynny udział w walkach podczas rewolucji w 1905, a następnie aby uniknąć represji wyjechał do Zakopanego. Ze względów zdrowotnych zamieszkał w Genui we Włoszech, skąd wyruszał w liczne podróże artystyczne m.in. do Wenecji, Ligurii, Chioggi i Piemontu. Polskę odwiedził w 1920 podczas wystawy indywidualnej jego prac w Towarzystwie Zachęty Sztuk Pięknych. Dwa lata później jego twórczość prezentowano w Paryżu w Association „France-Pologne”, wystawiono wówczas ok. pięćdziesięciu prac. 
Twórczość.
Posługiwał się techniką olejną, w jego sposobie tworzenia zauważalny jest wpływ impresjonizmu. Stosował jasne i łagodne kolory, którym towarzyszyła gra świateł, używał barwnych plam o prostej kompozycji bez konturów. Jan Bohuszewicz był pejzażystą, początkowo były to krajobrazy typowe dla malarstwa polskiego, następnym etapem były widoki Włoch i studia paryskie. Jednym z ulubionych tematów były studia kobiet w plenerze i widoki kwietnych łąk. Ponadto uwieczniał motywy architektoniczne, weduty i widoki włoskich portów.
Najliczniejszą w Polsce kolekcję obrazów Jana Bohuszewicza posiada Muzeum Narodowe w Warszawie i Muzeum Regionalne w Siedlcach.

</doc>
<doc id="3313910" url="https://pl.wikipedia.org/wiki?curid=3313910" title="Milton Guallapa">
Milton Guallapa

Milton Patricio Guallpa Suquilema (ur. 1988) – ekwadorski zapaśnik walczący w obu stylach. Zajął piąte miejsce na igrzyskach panamerykańskich w 2007. Brązowy medal na mistrzostwach panamerykańskich w 2014, na igrzyskach Ameryki Południowej w 2014, a także na igrzyskach boliwaryjskich w 2009. Mistrz Ameryki Południowej w 2011, drugi w 2013 i trzeci w 2009 i 2014 roku. Jego brat jest również zapaśnikiem.

</doc>
<doc id="3313913" url="https://pl.wikipedia.org/wiki?curid=3313913" title="North Johns">
North Johns

North Johns – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313915" url="https://pl.wikipedia.org/wiki?curid=3313915" title="Rak 64">
Rak 64

Rak 64, w 1965 Rak 65 – samochód wyścigowy, zaprojektowany i skonstruowany przez Jerzego Jankowskiego pod marką Rak. Samochód napędzany przez silnik Wartburg (w 1966 Forda) był zbudowany według przepisów Formuły 3 i używany przede wszystkim w Wyścigowych Samochodowych Mistrzostwach Polski w latach 1964–1966.
Historia.
W 1964 roku po raz pierwszy w historii Wyścigowe Samochodowe Mistrzostwa Polski miały odbyć się według zasad Formuły 3. Główne założenia obejmowały redukcję pojemności silnika do jednego litra, zastosowanie jednego silnika oraz ograniczenie liczby biegów do czterech. Jesienią 1962 roku Jerzy Jankowski przystąpił do opracowania samochodu zgodnego z tymi założeniami, a dokumentację ukończył na początku 1963 roku. W porównaniu do Raka Juniora I i Raka Juniora II poprawione zostało przednie i tylne zawieszenie, zmniejszono do 13 cali średnicę kół (co miało zmniejszyć opory czołowe i masy nieresorowane, a w związku z tym prowadzenie samochodu), zastosowano więcej części z samochodów z bloku wschodniego. Jankowski był zwolennikiem zastosowania silnika BMC bądź Ford, zdolnych osiągnąć moc około 100 KM. Wskutek braku dewiz zastosowano jednak silnik Wartburga o mocy 60 KM, słabszy od jednostek Raków Junior o około 15–20 KM, a od konkurencji z NRD o około 30 KM.
Zdecydowano o dostosowaniu starych Raków do obowiązujących przepisów. Opracowano jednak także nowe modele o oznaczeniu 64, których wyprodukowano 4 egzemplarze; w 1965 roku wprowadzono trzy kolejne egzemplarze Raka 65, różniącego się od 64 węższym nadwoziem i zmienioną geometrią zawieszenia.
Rak 64 zadebiutował w wyścigu w Krakowie, będącego także eliminacją Pucharu Pokoju i Przyjaźni. Jankowski wygrał te zawody. Następny wyścig w Warszawie wygrał, także na Raku 64, Władysław Szulczewski. Jankowski został mistrzem Polski w klasie Formuły 3, a Szulczewski wicemistrzem.
W 1966 Jankowski zdołał wyposażyć Raka w silnik Ford Cosworth MAE. Osiągał on moc 95 KM. Polski konstruktor zastosował nowe koła i hamulce na przedniej osi. Jankowski wygrał w sezonie dwa wyścigi i został wicemistrzem Polski. 
Następcą modelu był Rak 66.

</doc>
<doc id="3313916" url="https://pl.wikipedia.org/wiki?curid=3313916" title="Rak 65">
Rak 65



</doc>
<doc id="3313917" url="https://pl.wikipedia.org/wiki?curid=3313917" title="Mulga (Alabama)">
Mulga (Alabama)

Mulga – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313919" url="https://pl.wikipedia.org/wiki?curid=3313919" title="Midfield">
Midfield

Midfield – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313922" url="https://pl.wikipedia.org/wiki?curid=3313922" title="Morris (Wisconsin)">
Morris (Wisconsin)

Morris – miasto w Stanach Zjednoczonych, w stanie Wisconsin, w hrabstwie Jefferson.

</doc>
<doc id="3313923" url="https://pl.wikipedia.org/wiki?curid=3313923" title="Nikołaj Zacharow">
Nikołaj Zacharow

Nikołaj Stiepanowicz Zacharow (ros. Николай Степанович Захаров, ur. 10 kwietnia 1909 we wsi Gorodok w guberni nowogrodzkiej, zm. 18 kwietnia 2002 w Moskwie) – funkcjonariusz radzieckich organów bezpieczeństwa, I zastępca przewodniczącego KGB (1963-1970).
Od 1930 pracował w kołchozie, XI 1931 powołany do służby w Armii Czerwonej, służył w 71 pułku kawalerii w Leningradzkim Okręgu Wojskowym, II 1932 - IX 1933 uczył się w szkole wojskowo-weterynaryjnej, 1932 przyjęty do WKP(b). 1934 zdemobilizowany, został w Leningradzie sekretarzem organizacji komsomolskiej w fabryce „Awrora”. IX 1937 - 1939 w Wyższej Szkole Propagandzistów przy KC WKP(b), po czym został skierowany do Chabarowska, gdzie był zastępcą sekretarza Krajowego Komitetu Komsomołu ds. propagandy i agitacji. 
Od I 1940 funkcjonariusz NKWD, początkowo zastępca szefa oddziału w wydziale kadr Głównego Zarządu Milicji Robotniczo-Chłopskiej (GURKM) NKWD, potem III-IX 1940 szef oddziału w tym wydziale, a IX 1940 - III 1941 zastępca szefa Wydziału Kadr GURKM NKWD. III 1941 - IX 1942 szef oddziału w Wydziale Kadr NKWD, 23 IX 1942 - I 1944 zastępca szefa Zarządu NKWD obwodu kujbyszewskiego ds. kadr, od 1943 w stopniu podpułkownika. I-III 1944 zastępca szefa grupy operacyjnej NKWD Łotewskiej SRR ds. kadr, III 1944 - II 1948 zastępca ludowego komisarza/ministra spraw wewnętrznych Łotewskiej SRR ds. kadr, 1946 mianowany pułkownikiem, 14 II 1948 - 16 X 1951 minister spraw wewnętrznych Czuwaskiej ASRR, 16 X 1951 - III 1953 szef Zarządu MWD ZSRR w obwodzie kemerowskim, 24 III 1953 - III 1954 szef Oddziału I 9 Zarządu MWD ZSRR, 14 I 1954 mianowany generałem majorem. Następnie w KGB, 24 VII 1954 - II 1958 szef I Oddziału i zastępca szefa IX Zarządu KGB, 17 II 1958 - 8 XII 1961 szef IX Zarządu KGB, od 26 II 1961 generał porucznik. 3 XII 1961 - 24 VII 1963 zastępca szefa KGB, a od 24 VII 1963 do 3 IV 1970 I zastępca szefa KGB, 9 XII 1964 mianowany generałem pułkownikiem. Następnie do VIII 1978 zastępca ministra budowy maszyn średnich ZSRR, później na emeryturze. Delegat na Zjazd KPZR, deputowany do Rady Najwyższej ZSRR.

</doc>
<doc id="3313924" url="https://pl.wikipedia.org/wiki?curid=3313924" title="Morris (Oklahoma)">
Morris (Oklahoma)

Morris – miasto w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3313926" url="https://pl.wikipedia.org/wiki?curid=3313926" title="Enrique Guallapa">
Enrique Guallapa

Luis Enrique Guallpa Suquilema (30 lipca 1988) – ekwadorski zapaśnik walczący w obu stylach. Ósmy na igrzyskach panamerykańskich w 2015. Złoty medal na mistrzostwach Ameryki Południowej w 2015 i srebrny w 2009. Driugi na igrzyskach boliwaryjskich w 2013 i czwarty w 2022 roku. Jego brat Milton Guallapa jest również zapaśnikiem.

</doc>
<doc id="3313927" url="https://pl.wikipedia.org/wiki?curid=3313927" title="Morris (miasto)">
Morris (miasto)



</doc>
<doc id="3313932" url="https://pl.wikipedia.org/wiki?curid=3313932" title="Dwór w Tłumaczowie">
Dwór w Tłumaczowie

Dwór w Tłumaczowie – wybudowany w drugiej połowie XIX w. Tłumaczowie.
Dwór położony jest we wsi w Polsce, w województwie dolnośląskim, w powiecie kłodzkim, w gminie Radków, na pograniczu Gór Suchych i Obniżenia Ścinawki w Sudetach Środkowych.
Dwukondygnacyjny dwór, nakryty dachem czterospadowym wraz z parkiem należy do zespołu dworskiego.

</doc>
<doc id="3313933" url="https://pl.wikipedia.org/wiki?curid=3313933" title="Fotorezyst">
Fotorezyst

Fotorezyst – rodzaj emulsji światłoczułej stosowany głównie w fotolitografii oraz fotograwerowaniu do wytworzenia odpowiedniego wzoru na podłożu.
Rodzaje fotorezystów.
Negatywowe – po wywołaniu obszary naświetlone pozostają na podłożu.
Pozytywowe – fotorezyst z naświetlonych obszarów zostaje usunięty przy wywoływaniu.
Image reversal – w tym wypadku obraz negatywowy jest tworzony w fotorezyście pozytywowym. Procedura obejmuje pierwsze naświetlenia przez fotomaskę, wygrzanie, a następnie naświetlenie całej próbki bez maski (ang. "flood exposure").
Metody nakładanie fotorezystu na podłoże.
W postaci roztworów fotorezysty mogą być nakładane na trzy sposoby:
Dla fotorezystów w formie stałych filmów stosuje się zwykle rolowanie gdzie film fotorezystu jest dociskany rolką do podłoża.
Grubość uzyskanej warstwy fotorezystu zależnie od metody nakładania zależy od kilku czynników wśród, których można wymienić:
Wygrzewanie fotorezystu.
Pierwsze wygrzewanie fotorezystu (ang. "softbake") ma na celu usunięcie z niego resztek rozpuszczalnika pozostałych po jego nałożeniu. Między innymi warstwa fotorezystu staje się mniej lepka (nie przykleja się do fotomaski), wzrasta adhezja do podłoża, w procesach próżniowych nie będzie się gotował rozpuszczalnik powodując powstanie pęcherzy, wzrasta odporność warstwy na trawienia suche i mokre, oraz ogranicza się tzw. "dark erosion" rezystów pozytywowych czyli wywoływanie się nienaświetlonych obszarów. W przypadku wygrzewania w zbyt wysokiej temperaturze i/lub zbyt długiego czasu może zachodzić rozkład światłoczułych składników fotorezystu. 
Stosuje się dwie metody wygrzewania: na płytach grzejnych i w suszarkach. Suszenia wykonywane w suszarkach są wielokrotnie dłuższe niż na płytach grzejnych (np. 30 minut zamiast 1 minuty) z powodu gorszego transportu ciepła przez powietrze niż bezpośrednio z płyty do podłoża.
Naświetlanie.
Podczas naświetlania zachodzi w fotorezyście reakcja powodujące zmianę jego rozpuszczalności w wywoływaczu. W przypadku fotorezystów pozytywowych zachodzi rozkład inhibitora co zwiększa rozpuszczalność naświetlonych obszarów. W fotorezystach negatywowych pod wpływem naświetlania zachodzi sieciowanie polimeru i jego rozpuszczalność w wywoływaczu maleje. Sieciowanie fotorezystów negatywowych jest także powodem większych trudności w ich usuwaniu po skończonej obróbce płytki.
Do naświetlania fotorezystów stosuje się światło nadfioletowe. W klasycznej fotolitografii stosuje się naświetlanie przez fotomaski, ale istnieją także metody bezmaskowe jak np. litografia laserowa. Dawka naświetlania powinna być ustalona między innymi zależnie od:
Wygrzewanie po naświetleniu.
Wygrzewanie po naświetlaniu można stosować w kilku przypadkach np.: przy zmniejszaniu naprężeń w rezyście. W przypadku fotorezystów o wzmocnieniu chemicznym (ang. "chemically amplified") stosowanie wygrzewania po naświetleniu jest konieczne. Zachodzi wtedy fotoreakcja zainicjowana przy naświetlaniu.
Wywoływanie.
Wywoływanie jest procesem, w którym za pomocą wywoływacza usuwa się selektywnie część fotorezystu. Wywoływacze stosowane do fotorezystów to w znaczącej większości roztwory zasadowe, ale stosuje się także wywoływacze na bazie rozpuszczalników organicznych (np. do fotorezystów na bazie PMMA). Stosunkowo często spotykanymi dodatkami do wywoływaczy są surfaktanty zmniejszające napięcie powierzchniowe, a tym samym poprawiające zdolności zwilżające wywoływacza. Wywoływacz jak i jego stężenie powinny zostać dobrane do danego procesu (rodzaj fotorezystu, kompromis między szybkością wywoływania, a rozdzielczością wzoru).
Wygrzewanie po wywołaniu.
Możliwe jest zastosowanie wygrzewania po wywołaniu (ang. "hardbake"). Powody mogą być różne: dalsze utwardzenie fotorezystu i podniesienie jego odporności np. na trawienie, rozpłynięcie fotorezystu (np. do tworzenia mirkosoczewek). Takie wygrzewanie utrudnia usuwanie fotorezystu i zwiększa jego kruchość co w efekcie może doprowadzić do jego pękania.

</doc>
<doc id="3313934" url="https://pl.wikipedia.org/wiki?curid=3313934" title="Morris (Minnesota)">
Morris (Minnesota)

Morris – miasto w Stanach Zjednoczonych, w stanie Minnesota, siedziba administracyjna hrabstwa Stevens.

</doc>
<doc id="3313936" url="https://pl.wikipedia.org/wiki?curid=3313936" title="Wilk (film 2004)">
Wilk (film 2004)

Wilk (hiszp. "El Lobo") – hiszpański thriller z 2004 roku w reżyserii Miguela Courtoisa. Wyprodukowana przez Castelao Producciones i Mundo Ficción.
Premiera filmu miała miejsce 5 listopada 2004 roku w Hiszpanii.
Opis fabuły.
Txema (Eduardo Noriega), robotnik budowlany, zostaje zatrzymany przez policję pod zarzutem związków z grupą przestępczą. Pracownicy hiszpańskich służb specjalnych widzą w nim idealnego kandydata do infiltracji terrorystycznego ugrupowania ETA. Początkowo Txema nie wyraża ochoty na współpracę, ale wkrótce sytuacja materialna zmusza go do zmiany decyzji.
Produkcja.
Zdjęcia do filmu kręcono w Barcelonie, w Madrycie oraz w Kraju Basków.
Obsada.
Źródło: Filmweb
i inni.
Nagrody i nominacje.
Źródło: Filmweb

</doc>
<doc id="3313937" url="https://pl.wikipedia.org/wiki?curid=3313937" title="Pyšely (przystanek kolejowy)">
Pyšely (przystanek kolejowy)

Pyšely – przystanek kolejowy w miejscowości Pyšely, w kraju środkowoczeskim, w Czechach. Położony jest na magistrali Praga – Czeskie Budziejowice. Znajduje się na wysokości 290 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3313940" url="https://pl.wikipedia.org/wiki?curid=3313940" title="Morris (Connecticut)">
Morris (Connecticut)

Morris – miasto w Stanach Zjednoczonych, w stanie Connecticut, w hrabstwie Litchfield.

</doc>
<doc id="3313942" url="https://pl.wikipedia.org/wiki?curid=3313942" title="Morris (Alabama)">
Morris (Alabama)

Morris – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313943" url="https://pl.wikipedia.org/wiki?curid=3313943" title="Hipólito Jiménez">
Hipólito Jiménez

Segundo Hipólito Jiménez Hurtado (ur. 30 stycznia 1979) – ekwadorski zapaśnik walczący w obu stylach. Zajął piąte miejsce na mistrzostwach panamerykańskich w 2004 i 2006. Trzykrotny medalista igrzysk Ameryki Południowej, srebro w 2002. Wicemistrz Ameryki Południowej w 2009. Trzeci na igrzyskach boliwaryjskich w 2001 roku.

</doc>
<doc id="3313945" url="https://pl.wikipedia.org/wiki?curid=3313945" title="Dwór w Ścinawce Dolnej">
Dwór w Ścinawce Dolnej

Dwór w Ścinawce Dolnej – obiekt wzniesiony około 1590 roku, przebudowany w latach 1620 i 1750. Obecnie jest zaniedbany i pełni funkcję wielorodzinnego budynku mieszkalnego.
Położenie.
Położony jest w centralnej części Ścinawki Dolnej – wsi w Polsce, w województwie dolnośląskim, w powiecie kłodzkim, w gminie Radków.
Historia.
Dwór został wzniesiony około 1590 roku przez Donatha von Donig. W latach 1620 i 1750 przebudowano go częściowo w stylu barokowym. W XVIII wieku w sąsiedztwie utworzono założenie parkowo-ogrodowe, a w następnym stuleciu wzniesiono oficynę mieszkalną i zabudowania gospodarcze, które przebudowano w XX wieku. Dwór przetrwał bez uszkodzeń II wojnę światową, w latach 70. XX stulecia przeprowadzono ostatni remont, który zatarł wiele cech stylowych.
Decyzjami wojewódzkiego konserwatora zabytków z dnia 31 grudnia 1982 roku dwór wraz z ogrodem zostały wpisane do rejestru zabytków.
Architektura.
Dwór w Ścinawce Dolnej jest rozległym, rozczłonkowanym, renesansowo-barokowym, trzyskrzydłowym założeniem, wzniesionym na planie litery C, z wewnętrznym dziedzińcem, w przeszłości otoczonym arkadami. W zachodnim skrzydle znajduje się niesymetrycznie umieszczony, wydatny jednoosiowy ryzalit, zwieńczony szczytem wolutowym z pilastrami. Budowla zachowała dekoracyjne szczyty, kamienne obramowania okien i skromne portale. W północnym skrzydle znajduje się wczesnobarokowy portal, datowany na lata 20. XVII wieku. W niektórych pomieszczeniach parteru zachowały się sklepienia, na piętrze stropy, a na ścianach pozostałości dekoracji sgraffitowej.
Dwór wraz oficyną, dużymi zabudowaniami gospodarczymi i założeniem parkowo-ogrodowym z pozostałościami fontanny stanowi zespół dworski. Obecnie rezydencja jest zaniedbana i pełni funkcję wielorodzinnego budynku mieszkalnego.

</doc>
<doc id="3313946" url="https://pl.wikipedia.org/wiki?curid=3313946" title="Hipolito Jimenez">
Hipolito Jimenez



</doc>
<doc id="3313947" url="https://pl.wikipedia.org/wiki?curid=3313947" title="Kunčice nad Labem (stacja kolejowa)">
Kunčice nad Labem (stacja kolejowa)

Kunčice nad Labem – stacja kolejowa w miejscowości Kunčice nad Labem, w kraju hradeckim, w Czechach. Znajduje się na wysokości 415 m n.p.m. Jest to stacja węzłowa na linii Chlumec nad Cidlinou - Trutnov oraz na linii do Vrchlabí.
Jest zarządzana przez Správę železnic. Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313949" url="https://pl.wikipedia.org/wiki?curid=3313949" title="Maytown (Alabama)">
Maytown (Alabama)

Maytown – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313950" url="https://pl.wikipedia.org/wiki?curid=3313950" title="Lipscomb (Alabama)">
Lipscomb (Alabama)

Lipscomb – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313951" url="https://pl.wikipedia.org/wiki?curid=3313951" title="Hradčovice (stacja kolejowa)">
Hradčovice (stacja kolejowa)

Hradčovice – stacja kolejowa w Hradčovicach, w kraju zlińskim, w Czechach. Znajduje się na wysokości 195 m n.p.m.
Na stacji nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3313952" url="https://pl.wikipedia.org/wiki?curid=3313952" title="Jądro gwiazdy">
Jądro gwiazdy

Jądro gwiazdy – centralna część gwiazdy, w której występują lub występowały w przeszłości reakcje syntezy jądrowej. Warstwy gwiazdy zewnętrzne wobec jądra nazywa się otoczką.
Gwiazdy ciągu głównego.
Omówienie.
W jądrach gwiazd ciągu głównego zachodzi synteza wodoru w hel. Przemiana ta może zachodzić zasadniczo na dwa sposoby. W gwiazdach o mniejszej masie głównym procesem, który odpowiada za syntezę jest cykl protonowy (cykl pp), podczas gdy w gwiazdach masywnych dominujący staje się cykl węglowo-azotowo-tlenowy (cykl CNO). Wydajność tych procesów silnie zależy od temperatury, powyżej około 17 mln K cykl CNO zaczyna dominować.
Najmniejsze gwiazdy ciągu głównego, czerwone karły o masach poniżej 0,4 , nie mają wydzielonych jąder, gdyż całe wnętrze ulega konwekcji, a przez to mieszaniu materii. Gwiazda o większej masie ma jądro, w którym transport energii odbywa się tylko przez promieniowanie (np. w Słońcu). Dla jeszcze większej masy, jądro staje się konwektywne.
Jądro Słońca.
Synteza wodoru w hel w Słońcu zachodzi od środka do około 25% promienia Słońca. Powyżej przechodzi w strefę promienistą otoczki. Gęstość materii w jądrze zmienia się od 20 g/cm3 (podobna do gęstości złota) na granicy ze strefą promienistą, do 150 g/cm3 w środku. Temperatura zawiera się w zakresie od 7 do 15 mln K w centrum. Ze względu na osiąganą temperaturę, cykl CNO odpowiada za zaledwie 1% przemian wodoru w hel w jądrze Słońca. Ocenia się, że od zainicjowania syntezy Słońce zużyło około 37% wodoru w jądrze, a za około 5–7 mld lat opuści ono ciąg główny.
Olbrzymy.
Po zużyciu wodoru w jądrze reakcje ustają, helowe jądro kurczy się przy jednoczesnej ekspansji otoczki i gwiazda opuszcza ciąg główny. W jądrach gwiazd o masie podobnej do Słońca wzrost gęstości i temperatury prowadzi do zapłonu reakcji syntezy helu w węgiel, znanego jako błysk helowy. Reakcje te noszą nazwę procesu 3-α. Gwiazdy o masie podobnej do Słońca nie mogą już wejść na kolejny etap syntezy i jako gwiazdy z gałęzi asymptotycznej (AGB) „spalają” hel w otoczce jądra, złożonego ze zdegenerowanej materii węglowo-tlenowo-azotowej. Po zakończeniu etapu AGB otoczka zostaje odrzucona w postaci mgławicy planetarnej, odsłaniając jądro gwiazdy, które pozbawione źródła energii stygnie, przekształcając się w białego karła. Jeżeli gwiazda ma wyższą masę i jądro jest w stanie osiągnąć dostatecznie wysoką temperaturę (100-600 mln K), może dojść do zainicjowania reakcji syntezy kolejnych pierwiastków, aż do żelaza; każdy nowy etap wymaga coraz wyższej temperatury. Jądro zyskuje wtedy strukturę warstwową, z kolejnymi powłokami o różnym składzie. Synteza jąder atomowych cięższych niż żelazo jest już endoenergetyczna, przez co jej zainicjowanie destabilizuje gwiazdę, prowadząc do zapaści grawitacyjnej jądra i eksplozji supernowej typu II. Zgniecione jądro przekształca się w gwiazdę neutronową albo czarną dziurę. W przypadku gwiazdy o szczególnie dużej masie (140–260 ) pojawia się niestabilność związana z kreacją par, reakcje w jądrze kończą się na eksplozywnym „spalaniu” tlenu i krzemu, w wyniku czego gwiazda zostaje całkowicie rozerwana (tzw. "pair instability supernova").
Inne przypadki.
Inne rzadko występujące zjawiska mogą doprowadzić do powstania obiektów gwiezdnych o nietypowych jądrach. Obiekt Thorne-Żytkow to olbrzym lub nadolbrzym, którego jądrem jest gwiazda neutronowa. Obiekt taki może powstać np. w wyniku wejścia gwiazdy neutronowej w atmosferę olbrzyma w układzie podwójnym.

</doc>
<doc id="3313953" url="https://pl.wikipedia.org/wiki?curid=3313953" title="Dwór w Dzikowcu">
Dwór w Dzikowcu

Dwór w Dzikowcu – wzniesiony 1683 roku jako prepozytura jezuitów. W roku 1788 został sprzedany i zaczął pełnić funkcję dworu. W XIX i XX wieku został przebudowany, po 1945 roku należał do Państwowego Gospodarstwa Rolnego. Obecnie właścicielem budynku jest Agencja Nieruchomości Rolnych.
Położenie.
Dwór leży w centralnej części Dzikowca – wsi w Polsce, w województwie dolnośląskim, w powiecie kłodzkim, w gminie Nowa Ruda.
Historia.
Dwór został wzniesiony w latach 1682-1683 przez zakon jezuitów z Kłodzka, jako ich prepozytura. W 1722 roku zbudowano na dachu budynku ośmioboczną wieżyczkę z zegarem. W 1773 roku nastąpiła kasata zakonu jezuitów, w związku z którą folwark z dworem sprzedano w 1788 roku osobom prywatnym i od tego czasu zaczął pełnić funkcję dworu. W XIX wieku przebudowany został w stylu neorenesansowym, ponownej przebudowy dokonano w XX wieku. Po 1945 roku dwór w Dzikowcu użytkowany był przez Państwowe Gospodarstwo Rolne, które urządziło w nim mieszkania dla pracowników. Decyzją wojewódzkiego konserwatora zabytków z dnia 9 marca 1995 roku dwór został wpisany do rejestru zabytków. Obecnie (2017) właścicielem zaniedbanego obiektu jest Agencja Nieruchomości Rolnych, która wystawiła go na sprzedaż.
Architektura.
Budynek dawnej jezuickiej prepozytury zbudowany jest we wschodniej pierzei folwarku, na platformie częściowo wciętej w stok wzniesienia. Jest to budowla wzniesiona na planie prostokąta, jednopiętrowa, zwieńczona wysokim dachem czterospadowym. Została rozbudowana o ryzalit z prostokątną wystawką zwieńczoną trójkątnym naczółkiem ze spływami. We wnętrzu zachowały się sklepienia kolebkowe, kolebkowe z lunetami i krzyżowe. Wnętrza przyziemia są przestronne i wysokie oraz ozdobione tylko drewnianą, barokową stolarką drzwiową.
Obok rezydencji dworskiej zachował się spichlerz z XVII/XVIII wieku, przebudowany na oficynę mieszkalną. Wyróżnia się elewacjami szczytowymi z trójkątnymi naczółkami i spływami wolutowymi. W sąsiedztwie dworu znajdują się zaniedbane zabudowania gospodarcze pochodzące z XIX wieku. W otoczeniu budowli istnieją również relikty parku, urządzonego w miejscu dawnych ogrodów, z dominującym drzewostanem rodzimym: klonami i lipami drobnolistnymi.

</doc>
<doc id="3313954" url="https://pl.wikipedia.org/wiki?curid=3313954" title="Juan Estupiñán">
Juan Estupiñán

Juan Estupiñán Espinoza – ekwadorski zapaśnik walczący w stylu wolnym. Wicemistrz Ameryki Południowej w 2009 roku.

</doc>
<doc id="3313955" url="https://pl.wikipedia.org/wiki?curid=3313955" title="Záluží (przystanek kolejowy)">
Záluží (przystanek kolejowy)

Záluží – przystanek kolejowy w miejscowości Záluží, w kraju usteckim, w Czechach. Położony jest na magistrali Praga – Děčín. Znajduje się na wysokości 160 m n.p.m..
Jest zarządzany przez Správę železnic. Na przystanku nie ma możliwości zakupu biletów, a obsługa podróżnych odbywa się w pociągu.

</doc>
<doc id="3313956" url="https://pl.wikipedia.org/wiki?curid=3313956" title="Prototyp 1300">
Prototyp 1300

Prototyp 1300 – samochód wyścigowy skonstruowany przez Stanisława Fiedora, uczestniczący w Wyścigowych Samochodowych Mistrzostwach Polski w roku 1984.
Historia.
Pojazd został zaprojektowany i skonstruowany przez Stanisława Fiedora. Ten krakowianin był mechanikiem, właścicielem warsztatu oraz kierowcą rajdowym i wyścigowym. Na początku lat 80. postanowił zbudować samochód Prototyp 1300. Przód pojazdu pochodził od FSO 125p, podczas gdy tył przybrał nową formę. Samochód mógł pomieścić dwie osoby. Został wyposażony w silnik Łady o pojemności 1,3 litra i mocy 95 KM. Moc była przekazywana na koła tylne za pośrednictwem czterobiegowej przekładni. Mechanizm różnicowy i półosie pochodziły od Dacii.
Przednie zawieszenie pojazdu pochodziło z FSO 125p, tzn. obejmowało podwójne wahacze poprzeczne, sprężyny śrubowe, amortyzatory teleskopowe, stabilizator oraz drążki reakcyjne. Tylne zawieszenie składało się z czterech wahaczy i przyjęło formę podobną do stosowanego w samochodach Formuły Easter. Mechanizm kierowniczy wywodził się z Renault 8. Hamulce pochodziły z FSO 125p, natomiast tarcze hamulcowe z Renault 17.
Samochód zadebiutował w 1984 roku podczas eliminacji w Toruniu, a jego kierowcą był Mieczysław Dymek. Dymek zakwalifikował się na jedenastym miejscu, ale nie ukończył wyścigu, odpadając już na pierwszym okrążeniu. Podczas kolejnej rundy w Kielcach Dymek ponownie zakwalifikował się na jedenastej pozycji. W wyścigu finiszował szósty, z okrążeniem straty do zwycięskiego Bogdana Wozowicza. Ogółem w klasyfikacji sezonu Dymek zdobył 39 punktów i został sklasyfikowany na 17 miejscu w klasie 5.

</doc>
<doc id="3313957" url="https://pl.wikipedia.org/wiki?curid=3313957" title="Olandia (skansen)">
Olandia (skansen)

Skansen Olenderski Olandia – zabytkowy zespół dworsko-parkowy usytuowany w założonej w 1386 roku przez rodzinę Prusimskich wsi Prusim leżącej na terenie Sierakowskiego Parku Krajobrazowego i Pojezierza Międzychodzko-Sierakowskiego, w otulinie Puszczy Noteckiej, w województwie wielkopolskim.
Historia.
W 1788 majątek rodziny Szczanieckich (spadkobierców Prusimskich) nabył za 185 złotych Andrzej Odrowąż Wilkoński. W roku 1790 za kwotę 205 tys. złotych wraz z folwarkiem Zielona Chojna przeszedł w ręce polskiego generała pochodzenia szkockiego, Roberta Taylora. Od 1840 roku Prusim wraz z majątkiem stał się własnością niemieckiej rodziny von Reiche – tej samej, która zarządzała w tym czasie majątkiem w miejscowości Rozbitek, położonej 5 km od Prusimia. Folwark w Prusimiu był rezydencją letnią rodziny.
Rodzina ta zarządzała majątkiem do końca II wojny światowej, po której obiekt został znacjonalizowany. Od 2004 roku obiekt jest w rękach prywatnych, a w 2012 roku zostały zakończone prace rewitalizacyjne pod okiem Wielkopolskiego Wojewódzkiego Konserwatora Zabytków.
Rewitalizacja objęła cały 6-hektarowy obszar folwarku wraz z jego budynkami, które odbudowano i przystosowano do funkcji hotelowej, gastronomicznej, konferencyjnej oraz rekreacyjnej. Do majątku przylega 32-hektarowe Jezioro Kuchenne, którego nazwa pochodzi od kuchni usytuowanej we Dworze od strony jeziora.
Obecnie.
Pomysł utworzenia skansenu właśnie w tym miejscu związany jest z obecnością 21 osad na prawie olęderskim na terenie powiatu międzychodzkiego. Folwark po rewitalizacji odzwierciedla kształt z 2. połowy XIX wieku. Olandia to Żywy Skansen, który ma za zadanie ukazać wpływ osadnictwa olęderskiego na polską gospodarkę.
Otwarcie Skansenu Olenderskiego Olandia odbyło się 30 lipca 2010 roku.
W Olandii można zobaczyć:
Skansen prowadzi także warsztaty pieczenia chleba, lepienia z gliny, wikliniarstwa. Na terenie skansenu znajduje się hotel i restauracja.

</doc>
<doc id="3313958" url="https://pl.wikipedia.org/wiki?curid=3313958" title="Leeds (Wisconsin)">
Leeds (Wisconsin)

Leeds – miasto w Stanach Zjednoczonych, w stanie Wisconsin, w hrabstwie Columbia.

</doc>
<doc id="3313959" url="https://pl.wikipedia.org/wiki?curid=3313959" title="Juan Carlos Espinoza">
Juan Carlos Espinoza

Juan Carlos Espinoza Cezar (ur. 8 września 1990) – ekwadorski zapaśnik walczący w obu stylach. Zajął piętnaste miejsce na mistrzostwach panamerykańskich w 2011. Brązowy medalista igrzysk Ameryki Południowej w 2014, a także igrzysk boliwaryjskich w 2013 roku.

</doc>
<doc id="3313962" url="https://pl.wikipedia.org/wiki?curid=3313962" title="Leeds (Utah)">
Leeds (Utah)

Leeds – miasto w Stanach Zjednoczonych, w stanie Utah, w hrabstwie Washington.

</doc>
<doc id="3313963" url="https://pl.wikipedia.org/wiki?curid=3313963" title="Lštění (przystanek kolejowy)">
Lštění (przystanek kolejowy)

Lštění – przystanek kolejowy w miejscowości Lštění, w kraju środkowoczeskim, w Czechach. Położony jest na linii Čerčany – Světlá nad Sázavou. Znajduje się na wysokości 280 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3313968" url="https://pl.wikipedia.org/wiki?curid=3313968" title="Leeds (Dakota Północna)">
Leeds (Dakota Północna)

Leeds – miasto w Stanach Zjednoczonych, w stanie Dakota Północna, w hrabstwie Benson.

</doc>
<doc id="3313971" url="https://pl.wikipedia.org/wiki?curid=3313971" title="Mario González (zapaśnik)">
Mario González (zapaśnik)

Mario González – ekwadorski zapaśnik walczący w stylu wolnym. Wicemistrz Ameryki Południowej w 2009 roku. Drugi na mistrzostwach panamerykańskich juniorów w 2008 i mistrz panamerykański kadetów w 2007 roku.

</doc>
<doc id="3313972" url="https://pl.wikipedia.org/wiki?curid=3313972" title="Lom u Tachova (przystanek kolejowy)">
Lom u Tachova (przystanek kolejowy)

Lom u Tachova – przystanek kolejowy w Lomie u Tachova, w kraju pilzneńskim, w Czechach. Położony jest na wysokości 505 m n.p.m.. Znajduje się w zachodniej części miejscowości.
Na przystanku nie ma możliwość zakupu biletów, a obsługa podróżnych odbywa się w pociągu. 

</doc>
<doc id="3313973" url="https://pl.wikipedia.org/wiki?curid=3313973" title="Leeds (Maine)">
Leeds (Maine)

Leeds – miasto w Stanach Zjednoczonych, w stanie Maine, w hrabstwie Androscoggin.

</doc>
<doc id="3313975" url="https://pl.wikipedia.org/wiki?curid=3313975" title="Dwór w Piszkowicach">
Dwór w Piszkowicach

Dwór w Piszkowicach – dwór wybudowany na przełomie XVI-XVII wieku w Piszkowicach.
Dwór położony jest w Piszkowicach – wsi w Polsce, w województwie dolnośląskim, w powiecie kłodzkim, w gminie Kłodzko, w północnej części Kotliny Kłodzkiej.
Dwór wraz ze spichrzem z 1839 r. i młynem z 1838 r. stanowi zespół dworski.

</doc>
<doc id="3313976" url="https://pl.wikipedia.org/wiki?curid=3313976" title="Żaba pirenejska">
Żaba pirenejska

Żaba pirenejska ("Pelophylax perezi") – gatunek płaza z rodziny żabowatych, z rodzaju Pelophylax, wcześniej była traktowana jako podgatunek żaby śmieszki, dopiero w 2006 roku została wyodrębniona jako osobny gatunek.
Występowanie.
Występuje na płw. Iberyjskim, występuje również na Balearach, Wyspach Kanaryjskich i Maderze, gdzie zostały introdukowane sztucznie.
Zamieszkuje w zasadzie we wszystkich rodzajach zbiorników wodnych, zarówno stojących jak również wolno płynących. Przebywa również na terenach zalewowych i terenach bagiennych. Na lądzie przebywają najczęściej osobniki młode, które wędrują w poszukiwaniu zbiorników wodnych do osiedlenia.
Opis.
Jest to niewielka żaba wyglądem przypominająca żabę śmieszkę, ale znacznie mniejsza, gdyż samica osiąga tylko 8 cm długości a samice – 7 cm. Największe zaobserwowane osobniki miały 10 cm. Głowa duża, oczy szeroko rozstawione, wysoko na głowie. Skóra jest gładka lub lekko szorstka. Wyraźnie zaznaczone fałdy grzbietowo-boczne. Łapy są dobrze rozwinięte.
Ubarwienie zmienne. Grzbiet zwykle zielony, ale także brązowy lub szarawy do ciemnoszarego. Wzdłuż kręgosłupa żółty lub zielony pasek, po obu stronach paska rząd nieregularnych prostokątnych plam. Brzuch białawy z licznymi nieregularnymi ciemnymi plamkami.
Tryb życia.
Żaba ta w zasadzie cały czas spędza w wodzie, tylko młode osobniki po osiągnięciu dojrzałości płciowej wychodzą na ląd w celu znalezienie nowych siedlisk. Pożywieniem ich są owady, ale także dżdżownice, pająki a także drobne skorupiaki. W okresie od listopada do lutego/marca zapadają w stan hibernacji. 
Rozród odbywa się w okresie od lutego do czerwca. Rozwój zarodków i kijanek trwa od dwóch do czterech miesięcy, co zależy od temperatury wody w której przebywają. Młode osobniki osiągają dojrzałość płciową w zasadzie w pierwszym roku życia.

</doc>
<doc id="3313978" url="https://pl.wikipedia.org/wiki?curid=3313978" title="Pelophylax perezi">
Pelophylax perezi



</doc>
<doc id="3313981" url="https://pl.wikipedia.org/wiki?curid=3313981" title="Leeds (Alabama)">
Leeds (Alabama)

Leeds – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313983" url="https://pl.wikipedia.org/wiki?curid=3313983" title="Romel Maza">
Romel Maza

Romel Mesias Maza Quezada (ur. 28 kwietnia 1990) – ekwadorski zapaśnik walczący w obu stylach. Piąty na igrzyskach i ósmy na mistrzostwach panamerykańskich w 2011. Brązowy medalista mistrzostw Ameryki Południowej w 2009. Wicemistrz igrzysk boliwaryjskich w 2009 roku.

</doc>
<doc id="3313985" url="https://pl.wikipedia.org/wiki?curid=3313985" title="Kimberly (Idaho)">
Kimberly (Idaho)

Kimberly – miasto w Stanach Zjednoczonych, w stanie Idaho, w hrabstwie Twin Falls.

</doc>
<doc id="3313986" url="https://pl.wikipedia.org/wiki?curid=3313986" title="Kimberly (Alabama)">
Kimberly (Alabama)

Kimberly – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3313987" url="https://pl.wikipedia.org/wiki?curid=3313987" title="Biskupi syrmińscy">
Biskupi syrmińscy



</doc>
<doc id="3313988" url="https://pl.wikipedia.org/wiki?curid=3313988" title="Irondale (Missouri)">
Irondale (Missouri)

Irondale – miasto w Stanach Zjednoczonych, w stanie Missouri, w hrabstwie Washington.

</doc>
<doc id="3313990" url="https://pl.wikipedia.org/wiki?curid=3313990" title="Marcelo Mina">
Marcelo Mina

Jesus Marcelo Mina Zúñiga (ur. 28 marca 1986) – ekwadorski zapaśnik walczący w obu stylach. Piąty na igrzyskach panamerykańskich w 2007. Brązowy medalista mistrzostw panamerykańskich w 2007 i igrzysk Ameryki Południowej w 2006. Wicemistrz mistrzostw Ameryki Południowej w 2009roku.

</doc>
<doc id="3313993" url="https://pl.wikipedia.org/wiki?curid=3313993" title="Byron Hurtado">
Byron Hurtado

Byron Hurtado – ekwadorski zapaśnik walczący w stylu klasycznym. Brązowy medalista Ameryki Południowej w 2009 roku.

</doc>
<doc id="3313994" url="https://pl.wikipedia.org/wiki?curid=3313994" title="Skocznia narciarska na Antałówce">
Skocznia narciarska na Antałówce

Skocznia narciarska na Antałówce (Hyclówka) – nieistniejąca obecnie terenowa skocznia narciarska, zlokalizowana w Zakopanem, na północnym stoku Antałówki (940 m n.p.m.), na wysokości około 900 m n.p.m., nad stacją kolejową Zakopane.
Skocznię wybudowali - w lutym 1920 r., w ciągu 2–3 dni - członkowie zakopiańskiej Sekcji Narciarskiej Polskiego Towarzystwa Tatrzańskiego na potrzeby 1. edycji mistrzostw Polski w skokach narciarskich. Była ona obiektem tymczasowym, wykonanym z drewna, gałęzi i śniegu, a jej koszt nie przekroczył 100 marek polskich. Był to obiekt o rozbiegu wynoszącym 20 m, zeskoku długości 30 m i sporym nachyleniu (25 stopni). Najdłuższy oddany na nim skok liczył 14 metrów. W rozegranym tu 22 lutego 1920 premierowym konkursie mistrzostw Polski zwyciężył Leszek Pawłowski, przed Franciszkiem Bujakiem i Romanem Łuszczyńskim.

</doc>
<doc id="3313996" url="https://pl.wikipedia.org/wiki?curid=3313996" title="Sheila Armstrong">
Sheila Armstrong

Dorothy Sheila Armstrong (ur. 26 listopada 1949 w Upland, zm. 18 maja 2010 w Los Angeles) – amerykańska florecistka.
W 1976 wystartowała na igrzyskach olimpijskich, na których zajęła 41. miejsce w zawodach indywidualnych i 9. w drużynowych (skład drużyny: Nikki Franke, Sheila Armstrong, Ann O'Donnell, Gay D'Asaro, Denise O'Connor).
W 1975 została brązową medalistką igrzysk panamerykańskich w zawodach drużynowych.
Zmarła w Los Angeles w wieku 60 lat.

</doc>
<doc id="3313997" url="https://pl.wikipedia.org/wiki?curid=3313997" title="Dwór w Wojborzu">
Dwór w Wojborzu

Dwór w Wojborzu – został wzniesiony w drugiej połowie XVI wieku; przebudowany w 1668 roku i w XIX wieku. Po 1945 roku był siedzibą państwowego gospodarstwa rolnego, obecnie nie jest użytkowany.
Położenie.
Dwór leży w Wojbórzu – wsi w Polsce, w województwie dolnośląskim, w powiecie kłodzkim, w gminie Kłodzko. Zabytek położony jest w centrum wsi, około 300 m na południe od kościoła.
Historia.
Pierwszy dwór w Wojborzu istniał już w połowie XV wieku. Obecna rezydencja została wzniesiona przez rodzinę von Tschischwitz w latach siedemdziesiątych lub osiemdziesiątych XVI wieku. W 1668 roku (data na portalu) barokową przebudowę dworu zakończył Jan Wawrzyniec von Degnerheimb. Po przejęciu majątku w Wojborzu przez rodzinę von Götzen dwór przeważnie pełnił funkcję siedziby zarządcy folwarku. Po 1945 roku we dworze i folwarku ulokowano państwowe gospodarstwo rolne.&lt;br&gt;
Decyzją wojewódzkiego konserwatora zabytków z dnia 31 października 1986 roku dwór został wpisany do rejestru zabytków. Obecnie (w 2017 roku) budynek nie jest użytkowany.
Architektura.
Dwór jest barokową budowlą wzniesioną z kamienia i cegły, założoną na planie prostokąta, z wydatnym, oskarpowanym ryzalitem od północy. Budynek jest podpiwniczony, dwukondygnacyjny, z użytkowym poddaszem i nakryty wysokim łamanym dachem dwuspadowym. Fasada (elewacja południowa) jest ośmioosiowa z asymetrycznie umieszczonym głównym wejściem, ozdobionym portalem o cechach późnorenesansowych. Nad wejściem prostokątna płycina, ozdobiona po bokach spływami wolutowymi, z kartuszem zawierającym herb Lorenza Degnera von Degenheima, radcy dworskiego, flankowanym (otoczonym) przez panoplia. Portal zwieńczony trójkątnym frontonem z trzema kulami na postumentach, położonymi na szczycie i po bokach. Fronton zawiera mniejszy herb, z trzema różami.
Elewacja tylna jest siedmioosiowa, ze wspomnianym wyżej dwuosiowym ryzalitem i dodatkowym wejściem do budynku, elewacje boczne są trzyosiowe. Obecnie elewacje są w znacznym stopniu uproszczone. Zachowały boniowane naroża i wykonane w tynku uszakowe obramowania otworów okiennych.&lt;br&gt;
Budynek jest częścią zespołu dworskiego, składającego się z okazałych budynków mieszkalnych i gospodarczych, usytuowanych wokół dwóch prostokątnych dziedzińców. Zabudowania te pochodzą w większości z XIX wieku.

</doc>
<doc id="3314000" url="https://pl.wikipedia.org/wiki?curid=3314000" title="Irondale (Alabama)">
Irondale (Alabama)

Irondale – miasto w Stanach Zjednoczonych, w stanie Alabama, w hrabstwie Jefferson.
W Irondale ma swą siedzibę katolicka telewizja - EWTN.

</doc>
<doc id="3314005" url="https://pl.wikipedia.org/wiki?curid=3314005" title="Cichorium pumilum">
Cichorium pumilum

Cichorium pumilum Jacq. – gatunek rośliny należący do rodziny astrowatych. Rodzimy obszar jego występowania to Afryka Północna (Makaronezja, Egipt, Libia, Maroko, Tunezja), Azja Zachodnia, Kaukaz i Europa Południowa (Albania, Bułgaria, Chorwacja, Grecja, Włochy i Czarnogóra), ale rozprzestrzenił się i obecnie występuje także na Azorach, w Belgii, Niemczech, Polsce i Szwajcarii. 
Zastosowanie.
Młode liście i korzenie są jadalne. Uważa się, że od Egipcjan Żydzi nauczyli się spożywania w okresie Paschy mięsa z gorzkimi ziołami (Lb 9,11). Niektórzy badacze roślin biblijnych są zdania, że wśród tych ziół znajdowały się cykoria podróżnik i "Cichorium pumilum". Arabowie do dzisiaj spożywają mięso z gorzkimi ziołami, są wśród nich obydwa wymienione gatunki cykorii, które wśród innych ziół są sprzedawane na straganach.

</doc>
<doc id="3314007" url="https://pl.wikipedia.org/wiki?curid=3314007" title="Yoel Rodríguez">
Yoel Rodríguez

Yoel Rodríguez Oterino (ur. 28 sierpnia 1988) – hiszpański piłkarz grający na pozycji bramkarza. Obecnie jest zawodnikiem SD Eibar.
Kariera klubowa.
Yoel urodził się w Vigo i jest wychowankiem lokalnej Celty Vigo. W sezonie 2009/10 został włączony do pierwszej drużyny, która występowała wtedy w drugiej lidze. 10 lutego 2010 roku po dobrych występach w Pucharze Króla, został powołany do reprezentacji U-21 prowadzonej przez Juana Ramóna Lópeza.
W sezonie 2011/12 był podstawowym bramkarzem klubu. Zagrał w 25 spotkaniach, a Galisyjczycy powrócili do La Liga po pięciu latach. W następnym sezonie został wypożyczony do CD Lugo, występującego w Segunda División.
W sezonie 2013/14 powrócił do Celty i zadebiutował w La Liga meczem domowym z RCD Espanyol.
31 lipca 2014 roku został wypożyczony do Valencii.

</doc>
<doc id="3314009" url="https://pl.wikipedia.org/wiki?curid=3314009" title="Graysville (Tennessee)">
Graysville (Tennessee)

Graysville – miasto w Stanach Zjednoczonych, w stanie Tennessee, w hrabstwie Rhea.

</doc>
<doc id="3314011" url="https://pl.wikipedia.org/wiki?curid=3314011" title="Vicente Huacón">
Vicente Huacón

Vicente Orlando Huacón Alvarado (ur. 5 kwietnia 1989) – ekwadorski zapaśnik walczący w stylu klasycznym. Olimpijczyk z Londynu 2012, gdzie zajął dwunaste miejsce w kategorii 66 kg.
Zajął 42 miejsce na mistrzostwach świata w 2011. Piąty na igrzyskach panamerykańskich w 2011. Brązowy medalista mistrzostw panamerykańskich w 2011, a także igrzysk Ameryki Południowej w 2014 i mistrzostw Ameryki Południowej w 2015. Triumfator igrzysk boliwaryjskich w 2013 roku.

</doc>
<doc id="3314013" url="https://pl.wikipedia.org/wiki?curid=3314013" title="Graysville (Alabama)">
Graysville (Alabama)

Graysville – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3314014" url="https://pl.wikipedia.org/wiki?curid=3314014" title="Dmitrij Suchorukow">
Dmitrij Suchorukow

Dmitrij Siemionowicz Suchorukow (; ur. 2 listopada 1922 we wsi Biełyj Kołodieź w guberni kurskiej (obecnie w obwodzie biełgorodzkim), zm. 8 lipca 2003 w Moskwie) - radziecki dowódca wojskowy, generał armii, dowódca Wojsk Powietrznodesantowych ZSRR (1979–1987).
Życiorys.
Pochodził z rodziny chłopskiej, która w 1929 została przymusowo przesiedlona do obwodu wołogodzkiego.
W 1939 wcielony do Armii Czerwonej, w sierpniu 1941 ukończył Wojskową Szkołę Inżynieryjną w Leningradzie, później wraz ze szkołą został ewakuowany do Kostromy i mianowany dowódcą plutonu szkolnego, a w 1943 kompanii szkolnej. Od maja 1943 dowódca kompanii saperskiej w 332. Gwardyjskim Pułku Strzeleckim 104. Gwardyjskiej Dywizji Strzeleckiej w ramach Moskiewskiego Okręgu Wojskowego, w lutym 1945 przybył na front w składzie pułku jako adiutant batalionu powietrznodesantowego (później strzeleckiego), w szeregach 104. Gwardyjskiej Dywizji Strzeleckiej 9 Gwardyjskiej Armii w składzie 3. i 2. Frontu Ukraińskiego. Brał udział w operacji wiedeńskiej i operacji praskiej. W marcu 1945 został ranny, ale szybko wrócił na front. Wojnę zakończył na terenie Czechosłowacji.
Od 1945 w składzie wojsk ZSRR stacjonujących na Węgrzech, później w Estonii, w mieście Ostrow k. Pskowa, w Gaižiūnai na Litwie, zastępca dowódcy i dowódca spadochronowo-desantowego batalionu w 7. Gwardyjskiej Dywizji Powietrznodesantowej, od 1955 zastępca dowódcy pułku spadochronowo-desantowego.
W 1958 ukończył Akademię Wojskową im. Frunzego w Moskwie ze złotym medalem, po czym został dowódcą 108. Gwardyjskiego Pułku spadochronowo-desantowego w 7. Gwardyjskiej Dywizji Powietrznodesantowej z siedzibą w Kownie. Od sierpnia 1961 szef sztabu i zastępca dowódcy 7. Gwardyjskiej Dywizji Powietrznodesantowej, od września 1962 dowódca 98. Gwardyjskiej Dywizji Powietrznodesantowej w Biełogorsku w obwodzie amurskim. Od marca 1966 w wojskach lądowych, zastępca dowódcy, a od lipca 1968 dowódca 2. Korpusu Armijnego na Sachalinie, w 1968 ukończył wyższe kursy akademickie Akademii Sztabu Generalnego im. Woroszyłowa, od grudnia 1969 I zastępca dowódcy Wojsk Powietrznodesantowych ZSRR, od grudnia 1971 ponownie w wojskach lądowych, dowódca 11. Gwardyjskiej Armii w Nadbałtyckim Okręgu Wojskowym, od marca 1974 I zastępca dowódcy wojsk Zakaukaskiego Okręgu Wojskowego, od XI 1976 dowódca Centralnej Grupy Wojsk stacjonującej w Czechosłowacji. W 1977 mianowany generałem-pułkownikiem. Od 1979 do lipca 1987 dowódca Wojsk Powietrznodesantowych ZSRR, na tym stanowisku brał udział w interwencji w Afganistanie. Planował i dowodził wojskami w operacjach bojowych. 16 XII 1982 mianowany generałem armii. VII 1987 - VIII 1990 szef Głównego Zarządu Kadr Ministerstwa Obrony ZSRR - zastępca ministra obrony ds. kadr. Od 1990 w Grupie Generalnych Inspektorów Ministerstwa Obrony ZSRR i w dyspozycji ministra obrony ZSRR. Deputowany do Rady Najwyższej ZSRR X i XI kadencji. 1989 wybrany ludowym deputowanym ZSRR, 1990 zrezygnował z mandatu. Autor wspomnień.

</doc>
<doc id="3314016" url="https://pl.wikipedia.org/wiki?curid=3314016" title="Gardendale (Alabama)">
Gardendale (Alabama)

Gardendale – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3314017" url="https://pl.wikipedia.org/wiki?curid=3314017" title="Fultondale">
Fultondale

Fultondale – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3314018" url="https://pl.wikipedia.org/wiki?curid=3314018" title="Hyla molleri">
Hyla molleri

Hyla molleri – gatunek płaza z rodziny rzekotkowatych, z rodzaju Hyla, wcześniej była traktowana jako odmiana rzekotki drzewnej, następnie jako podgatunek rzekotki śródziemnomorskiej, ostatecznie w 2008 roku uznana za oddzielny gatunek.
Występowanie.
Występuje na płw. Iberyjskim, na obszarze na którym jest południowa granica zasięgu występowania rzekotki drzewnej i północna granica zasięgu rzekotki śródziemnomorskiej.
Zamieszkuje na terenach lesistych i zakrzaczonych w pobliżu cieków wodnych. 
Opis.
Niewielka rzekotka o długości od 3,5 do 4,5 cm. Głowa szeroka z krótki zaokrąglonym pyskiem. Oczy z wyraźnie widoczną złotą tęczówką. Przednie łapy z czterema, a tylne z pięcioma palcami. Tylne łapy zdecydowanie dłuższe od przednich. Skóra gładka.
Ubarwienie grzbietu zwykle zielony. Wzdłuż boku paski koloru brązowawego ciągnące się od oczu do kończyn tylnych, w środkowej części szerszy. Brzuch białawy.
Tryb życia.
Rzekotka jest aktywna w nocy, choć także w dni pochmurne. Zazwyczaj przebywa na krzakach w pobliże cieków wodnych. W dni słoneczne widywana jest także na górnych liściach wygrzewające się w słońcu. Żywi się drobnymi bezkręgowcami: pająkami, muchami, mrówkami, drobnymi skorupiakami. 
Rozród odbywa się w okresie wiosennym. Samica składa od 200 do 1400 jajek, które tworzą małe kuliste grudki.

</doc>
<doc id="3314019" url="https://pl.wikipedia.org/wiki?curid=3314019" title="Hiszpania na Letnich Igrzyskach Olimpijskich 1956">
Hiszpania na Letnich Igrzyskach Olimpijskich 1956

Hiszpanię na Letnich Igrzyskach Olimpijskich 1956 reprezentowało 6 zawodników. Był to ósmy start reprezentacji Hiszpanii na letnich igrzyskach olimpijskich. Sportowcy Hiszpanii nie zdobyli żadnego medalu. Hiszpania nie wysłała swoich sportowców do Melbourne z powodu obowiązującej tam kwarantanny dla zwierząt. Wysłała ich natomiast do Sztokholmu, gdzie odbywały się zawody jeździeckie.
Najmłodszym reprezentantem Hiszpanii na tych igrzyskach był 24-letni jeździec – Carlos Figueroa, zaś najstarszym 51-letni jeździec – Faustino Domínguez.

</doc>
<doc id="3314021" url="https://pl.wikipedia.org/wiki?curid=3314021" title="José Mercado">
José Mercado

José Gabriel Mercado Estacio (ur. 24 listopada 1988) – ekwadorski zapaśnik walczący w obu stylach. Zajął 31 miejsce na mistrzostwach świata w 2011. Piąty na igrzyskach panamerykańskich w 2011, mistrzostwach panamerykańskich w 2011, a także na igrzyskach Ameryki Południowej w 2014. Medalista mistrzostw Ameryki Płd. z 2013 i 2014. Zdobył dwa medale na igrzyskach boliwaryjskich w 2013 roku.

</doc>
<doc id="3314022" url="https://pl.wikipedia.org/wiki?curid=3314022" title="Jose Mercado">
Jose Mercado



</doc>
<doc id="3314023" url="https://pl.wikipedia.org/wiki?curid=3314023" title="Limonium arboreum">
Limonium arboreum

Limonium arboreum – gatunek rośliny z rodziny ołownicowatych ("Plumbaginaceae"). Występuje endemicznie na hiszpańskich wyspach Teneryfie oraz La Palmie, leżących w archipelagu Wysp Kanaryjskich. 
Biologia i ekologia.
Na Teneryfie gatunek ten znany jest z pięciu subpopulacji, znajdujących się w północnej części wyspy – między Valle de La Orotava a Teno. Na La Palmie znajduje się tylko jedna jego subpopulacja w miejscowości Garafía. Całkowity obszar, na jakim występuje gatunek, ma powierzchnię wynoszącą od 4,75 do 16 km².
W niektórych subpopulacjach zaobserwowano dynamiczny wzrost liczebności osobników. W 2004 roku całkowitą liczebność populacji szacowano na 4500 okazów, jednak już w 2007 roku wynosiła ona 8226 osobników.
Krzew ten rośnie na klifach oraz zacienionych skalistych zboczach, w miejscu akumulacji gleb próchnicznych. Występuje w takich zespołach roślinności jak "Soncho radicati-Aeonietum tabulaeformis" i "Artemisio thusculae-Rumicetum lunariae". Jego zakres występowania jest szeroki – od wybrzeża do ciepłolubnych lasów. Często towarzyszą mu takie gatunki jak: "Artemisia thuscula", "Rhamnus crenulata", "Sonchus acaulis" oraz "Astydamia latifolia", a także różni przedstawiciele rodzajów gojnika i dziurawca.
Poza obszarem naturalnego występowania gatunek rośnie jako introdukowany w Kalifornii.
Ochrona.
W Czerwonej księdze gatunków zagrożonych został zaliczony do kategorii NT – gatunków bliskich zagrożeniu. "Limonium arboreum" został sklasyfikowany w tej kategorii, ponieważ w przeszłości jego populacja była poważnie narażona przez wypas zwierząt, a jego zasięg występowania był bardzo ograniczony. Jednak obecnie liczebność populacji ma tendencję wzrostową.
Głównymi zagrożeniami dla tego gatunku są naturalna konkurencja ze strony innych gatunków, wypas na pastwiskach oraz deptanie przez fotografów. W ciągu ostatnich lat wypasa się mniej zwierząt, dzięki czemu presja z ich strony spadła i obecnie nie wydaje się być istotnym zagrożeniem dla ochrony tego gatunku. Istnieje natomiast ryzyko hybrydyzacji tego endemicznego gatunku z "Limonium fruticans" oraz innymi gatunkami uprawianymi w ogrodach. Nasiona są często atakowane przez pasożyty. Zmiany w użytkowaniu gruntów, budowa dróg oraz konkurencja ze strony egzotycznych gatunków były również czasami zgłaszane jako zagrożenia.
"Limonium arboreum" znajduje się na liście gatunków priorytetowych w załączniku II dyrektywy siedliskowej oraz w załączniku I Konwencji Berneńskiej. Ma też status gatunku „de interés para los ecosistemas Canario” w katalogu gatunków chronionych na Wyspach Kanaryjskich. Jest również wymieniony w Hiszpańskiej Czerwonej Księdze.
Gatunek występuje na pięciu obszarach ochrony SCI: Paisaje Protegido Acantilados de La Culata, Sitio de Interés Científico de Interián, Sitio de Interés Científico Barranco de Ruiz, Parque Rural de Teno oraz Reserva Natural de Guelguén.

</doc>
<doc id="3314025" url="https://pl.wikipedia.org/wiki?curid=3314025" title="Pelodytes ibericus">
Pelodytes ibericus



</doc>
<doc id="3314026" url="https://pl.wikipedia.org/wiki?curid=3314026" title="Clay (Wirginia Zachodnia)">
Clay (Wirginia Zachodnia)

Clay – miasto w Stanach Zjednoczonych, w stanie Wirginia Zachodnia, siedziba administracyjna hrabstwa Clay.

</doc>
<doc id="3314027" url="https://pl.wikipedia.org/wiki?curid=3314027" title="Kaplica św. Matki Teresy z Kalkuty w Kamionkach">
Kaplica św. Matki Teresy z Kalkuty w Kamionkach

Kaplica pw. św. Matki Teresy z Kalkuty - katolicka kaplica znajdująca się w Kamionkach (gmina Kórnik). Pełni tymczasowo rolę kościoła parafialnego do czasu wybudowania właściwego kościoła.
Neomodernistyczna świątynia stoi poza centrum wsi, na prawym brzegu Kopla. 
Pierwsze działania mające na celu budowę świątyni podjęto w 2012, jeszcze przed dekretem o powołaniu parafii z 1 stycznia 2013 (wydzielonej z parafii głuszyńskiej w Poznaniu). W marcu 2013 przeprowadzono pierwsze prace przygotowujące teren pod budowę. 2 czerwca 2013 abp Stanisław Gądecki poświęcił krzyż i teren pod budowę. 11 października 2013 otrzymano pozwolenie na budowę, a już w listopadzie wylano fundamenty. Wiosną 2014 budynek został ukończony. 28 września 2014 abp Gądecki poświęcił kościół. Twórcą świątyni był architekt Marcin Lewandowicz. Kaplica w Kamionkach jest pierwszym obiektem sakralnym w archidiecezji poznańskiej noszącym wezwanie bł. Matki Teresy z Kalkuty.

</doc>
<doc id="3314028" url="https://pl.wikipedia.org/wiki?curid=3314028" title="Kościół bł. Teresy z Kalkuty w Kamionkach">
Kościół bł. Teresy z Kalkuty w Kamionkach



</doc>
<doc id="3314029" url="https://pl.wikipedia.org/wiki?curid=3314029" title="David Leoni">
David Leoni

Davide Gustavo C. "David" Leoni (ur. 8 sierpnia 1982 w Liverpoolu) – kanadyjski biathlonista.
David Leoni brał udział w Zimowych Igrzyskach Olimpijskich 2006. W swojej karierze ani razu nie zdobył punktów Pucharu Świata.

</doc>
<doc id="3314030" url="https://pl.wikipedia.org/wiki?curid=3314030" title="Jefferson Mayea">
Jefferson Mayea

Jefferson Walter Mayea Figueroa (ur. 14 października 1988) – ekwadorski zapaśnik walczący w obu stylach. Siódmy na igrzyskach panamerykańskich w 2015. Brązowy medalista mistrzostw panamerykańskich w 2014 i 2015. Wicemistrz igrzysk boliwaryjskich w 2013. Mistrz Ameryki Południowej w 2011 roku.

</doc>
<doc id="3314032" url="https://pl.wikipedia.org/wiki?curid=3314032" title="Clay (Nowy Jork)">
Clay (Nowy Jork)

Clay – miasto w Stanach Zjednoczonych, w stanie Nowy Jork, w hrabstwie Onondaga.

</doc>
<doc id="3314033" url="https://pl.wikipedia.org/wiki?curid=3314033" title="Linia kolejowa Ústí nad Labem-Střekov – Děčín">
Linia kolejowa Ústí nad Labem-Střekov – Děčín

Linia kolejowa Ústí nad Labem-Střekov – Děčín – dwutorowa, zelektryfikowana linia kolejowa o znaczeniu krajowym w Czechach, tylko na odcinku Děčín východ – Děčín-Prostřední Žleb jest jednotorowa. W całości znajduje się na terytorium kraju usteckiego.

</doc>
<doc id="3314034" url="https://pl.wikipedia.org/wiki?curid=3314034" title="Clay (Kentucky)">
Clay (Kentucky)

Clay – miasto w Stanach Zjednoczonych, w stanie Kentucky, w hrabstwie Webster.

</doc>
<doc id="3314036" url="https://pl.wikipedia.org/wiki?curid=3314036" title="Yoan Blanco">
Yoan Blanco

Yoan Blanco Reinoso (ur. 27 czerwca 1979) – ekwadorski zapaśnik kubańskiego pochodzenia. Walczył w stylu wolnym. Zajął siódme miejsce na mistrzostwach świata w 2014. Srebrny medal na igrzyskach panamerykańskich w 2015 i brązowy w 2011, a także na mistrzostwach panamerykańskich w 2014. Mistrz igrzysk Ameryki Południowej w 2010 i 2014. Mistrz Ameryki Południowej w 2011. Triumfator igrzysk boliwaryjskich w 2013 roku.

</doc>
<doc id="3314039" url="https://pl.wikipedia.org/wiki?curid=3314039" title="Clay (Alabama)">
Clay (Alabama)

Clay – miasto w Stanach Zjednoczonych, w stanie Alabama, w hrabstwie Jefferson.

</doc>
