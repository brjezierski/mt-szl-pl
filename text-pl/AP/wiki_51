<doc id="3317205" url="https://pl.wikipedia.org/wiki?curid=3317205" title="V jak Vendetta (ścieżka dźwiękowa)">
V jak Vendetta (ścieżka dźwiękowa)



</doc>
<doc id="3317206" url="https://pl.wikipedia.org/wiki?curid=3317206" title="V jak Vendetta (komiks)">
V jak Vendetta (komiks)



</doc>
<doc id="3317207" url="https://pl.wikipedia.org/wiki?curid=3317207" title="V jak Vendetta (film)">
V jak Vendetta (film)



</doc>
<doc id="3317208" url="https://pl.wikipedia.org/wiki?curid=3317208" title="Harry Potter i Więzień Azkabanu">
Harry Potter i Więzień Azkabanu



</doc>
<doc id="3317209" url="https://pl.wikipedia.org/wiki?curid=3317209" title="Kuchnia Polska (serial telewizyjny)">
Kuchnia Polska (serial telewizyjny)



</doc>
<doc id="3317210" url="https://pl.wikipedia.org/wiki?curid=3317210" title="Avatar (film)">
Avatar (film)



</doc>
<doc id="3317211" url="https://pl.wikipedia.org/wiki?curid=3317211" title="1920 Bitwa Warszawska">
1920 Bitwa Warszawska



</doc>
<doc id="3317212" url="https://pl.wikipedia.org/wiki?curid=3317212" title="Zdrojek łuseczkowaty">
Zdrojek łuseczkowaty

Zdrojek łuseczkowaty ("Fontinalis squamosa") – gatunek mchu z rodziny zdrojkowatych ("Fontinalaceae").
Zagrożenia i ochrona.
Gatunek był objęty w Polsce ścisłą ochroną gatunkową w latach 2004–2014. Od 2014 roku znajduje się pod ochroną częściową.

</doc>
<doc id="3317213" url="https://pl.wikipedia.org/wiki?curid=3317213" title="Turysta (film)">
Turysta (film)



</doc>
<doc id="3317214" url="https://pl.wikipedia.org/wiki?curid=3317214" title="Procesy o czary">
Procesy o czary



</doc>
<doc id="3317216" url="https://pl.wikipedia.org/wiki?curid=3317216" title="Polowanie na czarownice (film)">
Polowanie na czarownice (film)



</doc>
<doc id="3317219" url="https://pl.wikipedia.org/wiki?curid=3317219" title="36 Dywizja Piechoty Imperium Rosyjskiego">
36 Dywizja Piechoty Imperium Rosyjskiego

36 Dywizja Piechoty Imperium Rosyjskiego (ros. "36-я пехотная дивизия") – dywizja piechoty Armii Imperium Rosyjskiego, w tym okresu działań zbrojnych I wojny światowej.
W 1914 r. wchodziła w skład 13 Korpusu Armijnego. Sztab dywizji stacjonował w Orle.

</doc>
<doc id="3317221" url="https://pl.wikipedia.org/wiki?curid=3317221" title="Mariusz Chrzanowski">
Mariusz Chrzanowski

Mariusz Chrzanowski (ur. 25 września 1984 w Łomży) – polski samorządowiec i prawnik, od 2014 prezydent Łomży.
Życiorys.
Absolwent I Liceum Ogólnokształcącego im. Tadeusza Kościuszki w Łomży (2003) oraz prawa (2008) i europeistyki (2009) na Uniwersytecie w Białymstoku, na którym odbył również studia doktoranckie z zakresu prawa konstytucyjnego. W 2014 otworzył przewód doktorski, doktoryzował się na macierzystej uczelni z zakresu nauk prawnych. Pracował w starostwie powiatowym oraz w Państwowej Wyższej Szkole Informatyki i Przedsiębiorczości w Łomży. Zaangażował się w działalność polityczną w ramach Prawa i Sprawiedliwości. W 2006 i w 2010 uzyskiwał mandat radnego Łomży, był przewodniczącym klubu radnych PiS (2006–2010) i wiceprzewodniczącym rady miejskiej (2010–2014). Został adiunktem na Wydziale Nauk Społecznych i Humanistycznych Akademii Nauk Stosowanych w Łomży.
W wyborach w 2014 ubiegał się o stanowisko prezydenta Łomży. Wygrał w drugiej turze głosowania, pokonując pełniącego dotychczas tę funkcję Mieczysława Czerniawskiego z wynikiem blisko 68% głosów. W trakcie urzędowania powołał Społeczne Forum Gospodarcze, Łomżyńską Społeczną Radę Seniorów, Powiatową Społeczną Radę ds. Osób Niepełnosprawnych i Młodzieżową Radę Miasta, wprowadził także wyprawkę za urodzenie dziecka i zwiększenie budżetu obywatelskiego oraz obniżenie cen biletów komunikacji miejskiej. W 2018, po nieuzyskaniu nominacji PiS na kandydata na prezydenta miasta w kolejnych wyborach w tym samym roku, Mariusz Chrzanowski zdecydował o ubieganiu się o reelekcję z własnego komitetu wyborczego, w wyniku czego został wykluczony z partii. W wyborach tych został wybrany na kolejną kadencję, otrzymując w drugiej turze 76% głosów.

</doc>
<doc id="3317223" url="https://pl.wikipedia.org/wiki?curid=3317223" title="Morska Graniczna Placówka Kontrolna Szczecin">
Morska Graniczna Placówka Kontrolna Szczecin

Graniczna Placówka Kontrolna Szczecin-Port – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy morskiej.
Graniczna Placówka Kontrolna Straży Granicznej w Szczecinie-Porcie – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy morskiej.
Formowanie i zmiany organizacyjne.
W październiku 1945, Naczelny Dowódca Wojska Polskiego nakazywał sformować na granicy 51 przejściowych punktów kontrolnych.
Graniczna Placówka Kontrolna Szczecin powstała w 1945 jako Przejściowy Punkt Kontrolny Szczecin (PPK Szczecin) – portowy III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
24 kwietnia 1948 nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Szczecin-portowy przenianowano na Graniczną Placówkę Kontrolną nr 14 „Szczecin” (morska) i włączona w struktury 8 Brygady Ochrony Pogranicza.
1 lipca 1965 WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy państwowej. Jesienią 1965 GPK Szczecin-Port weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 WOP został podporządkowany pod względem operacyjnym, a od 1 stycznia 1972 pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwowej. GPK Szczecin-Port podlegała bezpośrednio pod sztab Pomorskiej Brygady WOP w Szczecinie i tak funkcjonowała do 15 maja 1991.
Po rozwiązaniu Wojsk Ochrony Pogranicza, 16 maja 1991 Graniczna Placówka Kontrolna Szczecin-Port weszła w podporządkowanie Pomorskiego Oddziału Straży Granicznej i przyjęła nazwę Graniczna Placówka Kontrolna Straży Granicznej w Szczecinie-Porcie (GPK SG w Szczecinie-Porcie).
Jako Graniczna Placówka Kontrolna Straży Granicznej w Szczecinie-Porcie funkcjonowała do 23 sierpnia 2005 i 24 sierpnia 2005 Ustawą z 22 kwietnia 2005 O zmianie ustawy o Straży Granicznej... została przekształcona na Placówkę Straży Granicznej w Szczecinie-Porcie (PSG w Szczecinie-Porcie).

</doc>
<doc id="3317224" url="https://pl.wikipedia.org/wiki?curid=3317224" title="Josselyn Portillo">
Josselyn Portillo

Josselyn Tatiana Portillo Mejía (ur. 12 sierpnia 1995) – salwadorska zapaśniczka walcząca w stylu wolnym. Zajęła ósme miejsce na mistrzostwach panamerykańskich w 2014. Brązowa medalistka igrzysk Ameryki Środkowej i Karaibów w 2014. Mistrzyni igrzysk Ameryki Środkowej w 2013, a druga w 2017. Mistrzyni panamerykańska juniorów w 2012, 2013, a trzecia w 2014 roku.

</doc>
<doc id="3317226" url="https://pl.wikipedia.org/wiki?curid=3317226" title="Stefania Baczyńska">
Stefania Baczyńska



</doc>
<doc id="3317228" url="https://pl.wikipedia.org/wiki?curid=3317228" title="Helena Wolska">
Helena Wolska

Helena Wolska (ur. 7 marca 1921 w Krościenku nad Dunajcem, zm. 25 sierpnia 2007 tamże) – polska poetka ludowa.
Życiorys.
Córka Marii i Józefa Orkiszów. Całe swoje życie związała z Krościenkiem nad Dunajcem. Ukończyła 5 klas miejscowej szkoły powszechnej. W 1941 roku wyszła za mąż za Andrzeja Wolskiego. Wychowali wspólnie ośmioro potomstwa. 
Samorodny talent literacki objawił się w mocno dojrzałym wieku. Pozostawiła po sobie bogatą twórczość, jednakże wiele jej wierszy do tej pory nie zostało w żaden sposób wydanych.
Długoletnia członkini Związku Podhalan.
Zmarła 25 sierpnia 2007 roku w Krościenku nad Dunajcem i została pochowana na tutejszym cmentarzu.

</doc>
<doc id="3317230" url="https://pl.wikipedia.org/wiki?curid=3317230" title="Saidy Chávez">
Saidy Chávez

Saidy Lorena Chávez Figueroa (ur. 12 sierpnia 1995) – honduraska zapaśniczka walcząca w stylu wolnym. Siódma na igrzyskach panamerykańskich w 2019. Zajęła piąte miejsce na mistrzostwach panamerykańskich w 2016. Brązowa medalistka igrzysk Ameryki Środkowej i Karaibów w 2014 i 2018, a także mistrzostw Ameryki Południowej w 2018. Triumfatorka igrzysk Ameryki Środkowej w 2017. Trzecia na mistrzostwach panamerykańskich juniorów w 2015 roku.

</doc>
<doc id="3317231" url="https://pl.wikipedia.org/wiki?curid=3317231" title="Yesterday (singel)">
Yesterday (singel)



</doc>
<doc id="3317233" url="https://pl.wikipedia.org/wiki?curid=3317233" title="Saidy Chavez">
Saidy Chavez



</doc>
<doc id="3317237" url="https://pl.wikipedia.org/wiki?curid=3317237" title="Looking Back To Yesterday">
Looking Back To Yesterday



</doc>
<doc id="3317239" url="https://pl.wikipedia.org/wiki?curid=3317239" title="Nie ja">
Nie ja

Nie ja (oryg. "Not I", fr. "Pas Moi") – sztuka teatralna autorstwa Samuela Becketta napisana po angielsku w marcu 1972 roku. Tekst po raz pierwszy został opublikowany w Wielkiej Brytanii w 1973 Premiera spektaklu odbyła się 22 listopada 1972 w "Forum Theatre" w Nowym Jorku. Reżyserem był Alan Schneider, a aktorami Jessica Tandy, oraz Henderson Forsythe.
Opis dramatu.
Usta opowiadają historię życia starszej już kobiety, która po urodzeniu została porzucona przez matkę. W dzieciństwie doświadczyła traumatycznego przeżycia, choć w narracji nie zostało sprecyzowane na czym ono dokładnie polegało. W wyniku szoku dziewczynka stała się niema, pominąwszy sporadyczne wybuchy słowotoku następujące zawsze zimą. Jeden z tych wybuchów zawiera właśnie tekst, który słyszą widzowie. Kobieta była przekonana, że jej nieszczęście jest powodem kary za grzechy. Usta opowiadają o kilku wydarzeniach z jej życia. Między innymi o przechadzce po łące w poszukiwaniu pierwiosnków, oraz o tym jak siedziała skulona na pagórku i przypatrywała się swojej dłoni. Drugie wydarzenie zostało zainspirowane prawdziwym miejscem. Chodzi tu o pagórek w pobliżu toru wyścigowego w Leopardstown. Usta należą do kobiety której dotyczy opowieść i wypowiada się w trzeciej osobie.

</doc>
<doc id="3317241" url="https://pl.wikipedia.org/wiki?curid=3317241" title="Kevin Bonilla">
Kevin Bonilla

Kevin Bonilla (ur. 13 października 1994) – honduraski zapaśnik walczący w stylu wolnym. Zajął 23 miejsce na mistrzostwach świata w 2014. Piąty na igrzyskach panamerykańskich w 2015. Siódmy na mistrzostwach panamerykańskich w 2014. Srebrny medalista igrzysk Ameryki Środkowej i Karaibów w 2014 roku.

</doc>
<doc id="3317242" url="https://pl.wikipedia.org/wiki?curid=3317242" title="Erick Romero">
Erick Romero

Erick Alexander Romero Chavez (ur. 31 grudnia 1993) – nikaraguański zapaśnik walczący w stylu wolnym. Zajął szesnaste miejsce na mistrzostwach panamerykańskich w 2014. Brązowy medalista igrzysk Ameryki Środkowej i Karaibów w 2014. Wicemistrz igrzysk Ameryki Środkowej w 2017 roku.

</doc>
<doc id="3317245" url="https://pl.wikipedia.org/wiki?curid=3317245" title="Josué Encarnación">
Josué Encarnación

Josué Malaquia Encarnación Ovando (ur. 20 czerwca 1992) – dominikański zapaśnik walczący w stylu wolnym. Trzeci na igrzyskach panamerykańskich w 2015. Srebrny medalista mistrzostw panamerykańskich w 2014, a także igrzysk Ameryki Środkowej i Karaibów w 2014. Mistrz Ameryki Południowej z 2014. Trzeci na igrzyskach boliwaryjskich w 2013 roku.

</doc>
<doc id="3317246" url="https://pl.wikipedia.org/wiki?curid=3317246" title="Josue Encarnación">
Josue Encarnación



</doc>
<doc id="3317249" url="https://pl.wikipedia.org/wiki?curid=3317249" title="William (Bill) Moggridge">
William (Bill) Moggridge



</doc>
<doc id="3317253" url="https://pl.wikipedia.org/wiki?curid=3317253" title="Vicetone">
Vicetone

Vicetone – holenderski zespół, tworzony przez dwóch młodych DJ-ów – Rubena den Boer oraz Victora Pool. Debiutowali tworzonymi przez siebie remiksami piosenek pop udostępnianymi na portalu YouTube. Według stanu na listopad 2014 znajdują się na 36 miejscu w rankingu DJ Mag 100. Obecnie są poza tym notowaniem.
Życiorys.
Jako fani muzyki elektronicznej, Victor oraz Ruben spotkali się już w wieku 15 lat. Obaj byli fanami popularnych twórców tej muzyki, jak Tiësto, Eric Prydz czy Swedish House Mafia. Na początku 2012 roku zaczęli tworzyć swoje pierwsze piosenki. Początkowo były to remixy Adele, Calvin Harris, Flo Rida, Maroon 5, wszystkie wydane na YouTube. Kolejne już samodzielne utwory, jak i kolejne remixy rozwijały popularność duetu. Bardzo dobrze przyjęty został kawałek „Heartbeat”, który zagwarantował im posłuch. Następne utwory przyciągnęły wytwórnie muzyki elektronicznej, takie jak Protocol Recordings, Revealed Recordings czy Monstercat. Dużym wydarzeniem dla Vicetone była możliwość zaprezentowania wraz z Nicky Romero wspólnej piosenki „Let Me Feel” na festiwalu Ultra w Miami. Zostali również poproszeni o stworzenie podkładu muzycznego do oficjalnego aftermovie z jednego z największych wydarzeń sceny muzyki elektronicznej na świecie – Ultra Miami 2014 (singiel „United We Dance”).

</doc>
<doc id="3317255" url="https://pl.wikipedia.org/wiki?curid=3317255" title="Odcinek Taktyczny &quot;Bastion&quot;">
Odcinek Taktyczny &quot;Bastion&quot;



</doc>
<doc id="3317256" url="https://pl.wikipedia.org/wiki?curid=3317256" title="Kureń UPA &quot;Mesnyky&quot;">
Kureń UPA &quot;Mesnyky&quot;



</doc>
<doc id="3317258" url="https://pl.wikipedia.org/wiki?curid=3317258" title="Odcinek Taktyczny &quot;Danyliw&quot;">
Odcinek Taktyczny &quot;Danyliw&quot;



</doc>
<doc id="3317259" url="https://pl.wikipedia.org/wiki?curid=3317259" title="Kureń UPA &quot;Drużynnyky&quot;">
Kureń UPA &quot;Drużynnyky&quot;



</doc>
<doc id="3317260" url="https://pl.wikipedia.org/wiki?curid=3317260" title="Odcinek Taktyczny &quot;Asfalt&quot;">
Odcinek Taktyczny &quot;Asfalt&quot;



</doc>
<doc id="3317261" url="https://pl.wikipedia.org/wiki?curid=3317261" title="Odcinek Taktyczny &quot;Czornyj Lis&quot;">
Odcinek Taktyczny &quot;Czornyj Lis&quot;



</doc>
<doc id="3317262" url="https://pl.wikipedia.org/wiki?curid=3317262" title="Odcinek Taktyczny &quot;Jastrub&quot;">
Odcinek Taktyczny &quot;Jastrub&quot;



</doc>
<doc id="3317263" url="https://pl.wikipedia.org/wiki?curid=3317263" title="Odcinek Taktyczny &quot;Kłymiw&quot;">
Odcinek Taktyczny &quot;Kłymiw&quot;



</doc>
<doc id="3317264" url="https://pl.wikipedia.org/wiki?curid=3317264" title="Odcinek Taktyczny &quot;Plisnyśko&quot;">
Odcinek Taktyczny &quot;Plisnyśko&quot;



</doc>
<doc id="3317265" url="https://pl.wikipedia.org/wiki?curid=3317265" title="Odcinek Taktyczny &quot;Roztoczczja&quot;">
Odcinek Taktyczny &quot;Roztoczczja&quot;



</doc>
<doc id="3317266" url="https://pl.wikipedia.org/wiki?curid=3317266" title="Radiostacja UPA &quot;Samostijna Ukraina&quot;">
Radiostacja UPA &quot;Samostijna Ukraina&quot;



</doc>
<doc id="3317267" url="https://pl.wikipedia.org/wiki?curid=3317267" title="Grupa Operacyjna &quot;Teplice&quot;">
Grupa Operacyjna &quot;Teplice&quot;



</doc>
<doc id="3317270" url="https://pl.wikipedia.org/wiki?curid=3317270" title="Batalion &quot;Nachtigall&quot;">
Batalion &quot;Nachtigall&quot;



</doc>
<doc id="3317272" url="https://pl.wikipedia.org/wiki?curid=3317272" title="Batalion &quot;Roland&quot;">
Batalion &quot;Roland&quot;



</doc>
<doc id="3317274" url="https://pl.wikipedia.org/wiki?curid=3317274" title="Nannakos">
Nannakos

Nannakos (gr. Νάννακος) – postać z mitologii greckiej, król Frygii.
Panował w zamierzchłych czasach przed potopem. Według pierwszej wersji mitu, przewidział nadciągającą katastrofę i zarządził publiczne modły w celu przebłagania bogów, którym towarzyszyły lamenty uczestników. Druga wersja mitu podaje, iż Nannakos panował 300 lat, wyrocznia zaś zapowiedziała, iż po jego śmierci cały lud Frygii zostanie wytracony. Gdy władca zmarł, jego poddani pogrążyli się w żałobie i niedługo później zginęli w ogólnoświatowej powodzi. Od opowieści tych wywodzono pochodzenie idiomu „łzy Nannakosa”, oznaczającego bezbrzeżną rozpacz.

</doc>
<doc id="3317275" url="https://pl.wikipedia.org/wiki?curid=3317275" title="Zwiesiniec szorstki">
Zwiesiniec szorstki

Zwiesiniec szorstki ("Dicranodontium asperulum") – gatunek mchu należący do rodziny widłozębowatych ("Dicranaceae").
Zagrożenia i ochrona.
Gatunek był objęty w Polsce ścisłą ochroną gatunkową w latach 2004–2014. Od 2014 roku znajduje się pod ochroną częściową.

</doc>
<doc id="3317277" url="https://pl.wikipedia.org/wiki?curid=3317277" title="Regularyzacja Tichonowa">
Regularyzacja Tichonowa

Regularyzacja Tichonowa – metoda regularyzacji zagadnień nie postawionych poprawnie opracowana niezależnie przez Andrieja Tichonowa i Davida Phillipsa, jednak nazwana od nazwiska rosyjskiego matematyka.
Regularyzacja za pomocą parametru regularyzacyjnego.
Rozważmy układ równań typu:
gdzie formula_2 to macierz układu (macierz przekształcenia), formula_3 wektor niewiadomych, formula_4 wektor wyjściowy. Jeśli zagadnienie to jest źle postawione (np. rozwiązanie nie istnieje, lub jest niejednoznaczne) wtedy standardowym podejściem jest rozwiązanie w sensie najmniejszych kwadratów. Oznacza to poszukiwanie minimum następującego funkcjonału formula_5:
Aby poprawić właściwości funkcjonału formula_5 (np. żeby wyeliminować niefizyczne oscylacje w rozwiązaniu) do powyższej postaci dodaje się człon regularyzacyjny formula_8
Wyrażenie formula_10 to kwadrat długości wektora formula_11 zaś formula_12 to parametr regularyzacyjny zwany również współczynnikiem tłumienia.
Szukanie minimum funkcjonału formula_5 oznacza rozwiązanie równania:
co daje:
i po przekształceniu:
gdzie formula_17 to macierz jednostkowa.
Macierz stojąca po prawej stronie powyższego równania jest macierzą symetryczną, ponadto dzięki obecności członu formula_18 jest również odwracalna. Poza tym parametr regularyzacyjny wpływa na określoność macierzy i poprawia jej uwarunkowanie. W związku z tym rozwiązanie wyjściowego równania może być wyznaczone za pomocą:
Dobór parametru regularyzacyjnego może być wykonany za pomocą tzw. metody L-curve.
Regularyzacja za pomocą macierzy regularyzacji.
Jeśli dana jest informacja a priori na temat wektora niewiadomych formula_3 może ona zostać uwzględniona w funkcjonale formula_5 w następujący sposób:
gdzie formula_23 to macierz regularyzacji oraz formula_12 kontroluje stopień regularyzacji.
Pochodna funkcjonału formula_5 względem wektora formula_3 wynosi:
Co daje:
Ponownie macierz stojąca po prawej stronie jest symetryczna i w większości przypadków odwaracalna.
Postać macierzy regularyzacji zależy od rodzaju informacji, który jest wprowadzany do zagadnienia. Na przykład jeśli rozwiązaniem zagadnienia powinny być w przybliżeniu stałe wartości i-ty wiersz macierzy formula_23 powinien wynosić:
Inne przykłady sformułowania macierzy formula_23 w zależności od informacji, która ma być w niej zawarta można odnaleźć w literaturze.
Przykład.
Rozpatrzmy następujący przykład:
Wtedy formula_4 wynosi:
Załóżmy teraz, że na podstawie formula_2 i formula_4 chcemy wyznaczyć formula_38 Ze względu na fakt, że wyznacznik macierzy jest bliski zera formula_39 i wskaźnik uwarunkowania macierzy wynosi w przybliżeniu 909460299 wyznaczenie macierzy odwrotnej może nastręczać kłopotów, dlatego rozwiązanie poszukiwane jest za pomocą metody najmniejszych kwadratów. Na wykresie obok zielonym kolorem naniesiono przykładowy wynik rozwiązania tą metodą. Widać duże odstępstwa od założonych wcześniej wartości formula_3 oznaczonych za pomocą niebieskich kółek. Dodanie członu regularyzacyjnego zgodnie ze schematem przedstawionym we wcześniejszej części artykułu zdecydowanie poprawia uzyskane rozwiązanie (czerwona linia na wykresie obok). Przy czym parametr regularyzacyjny w tym przypadku wynosi formula_41 Poniżej znajduje się kod źródłowy w pakiecie MATLAB z omawianym przykładem:
a = 0.00000007;% parametr regularyzacyjny
%macierz A
A=[1 2 3 4; 1 3 1 5; 1.99999999 3.99999999 6.00000001 8.0000001;7 5 3 1];
%wektor x
x = [1;2;2;1];
% wektor b
b = A*x;
% uchwyt do funkcji bez regularyzacji
fun = @(xx)(A*xx-b)*(A*xx-b)';
% uchwyt do funkcji z regularyzacją
fun2 = @(xx)(A*xx-b)*(A*xx-b)'+a*xx*xx';
%rozwiązanie metodą najmniejszych kwadratów
x1 = lsqnonlin(fun,0*x);
x2 = lsqnonlin(fun2,0*x);
hold all
plot(x,'o')
plot(x1)
plot(x2)
grid on
legend('szukane wartości','rozwiązanie bez regularyzacji'...
'rozwiązanie z regularyzacją')

</doc>
<doc id="3317278" url="https://pl.wikipedia.org/wiki?curid=3317278" title="Canada Cup 2014">
Canada Cup 2014

11. edycja turnieju curlingowego Canada Cup odbyła się w dniach 3-7 grudnia w Camrose, w Encana Arena.
W rywalizacji wzięło udział siedem drużyn kobiecych i męskich, rywalizowały one metodą kołową do wyłonienia najlepszej trójki. Pierwsza drużyna awansowała bezpośrednio do finału, dwie pozostałe zespoły rozegrały półfinał. Drużyny broniące tytułów mistrzowskich (Stefanie Lawton i Jeff Stoughton) nie uczestniczą w tej edycji Canada Cup.
Konkurencję pań wygrała Valerie Sweeting. Pośród mężczyzn triumfował Mike McEwen.
Kobiety.
Round Robin.
Sesja 1..
3 grudnia 2014; 8:30
Sesja 2..
3 grudnia 2014; 13:30
Sesja 3..
3 grudnia 2014; 18:30
Sesja 4..
4 grudnia 2014; 8:30
Sesja 5..
4 grudnia 2014; 13:30
Sesja 6..
4 grudnia 2014; 18:30
Sesja 7..
5 grudnia 2014; 8:30
Sesja 8..
5 grudnia 2014; 13:30
Sesja 9..
5 grudnia 2014; 18:30
Playoff.
Półfinał.
6 grudnia 2014; 13:30
Finał.
7 grudnia 2014; 10:00
Mężczyźni.
Round Robin.
Sesja 1..
3 grudnia 2014; 8:30
Sesja 2..
3 grudnia 2014; 13:30
Sesja 3..
3 grudnia 2014; 18:30
Sesja 4..
4 grudnia 2014; 8:30
Sesja 5..
4 grudnia 2014; 13:30
Sesja 6..
4 grudnia 2014; 18:30
Sesja 7..
5 grudnia 2014; 8:30
Sesja 8..
5 grudnia 2014; 13:30
Sesja 9..
5 grudnia 2014; 18:30

</doc>
<doc id="3317279" url="https://pl.wikipedia.org/wiki?curid=3317279" title="Halesus">
Halesus



</doc>
<doc id="3317281" url="https://pl.wikipedia.org/wiki?curid=3317281" title="Rajd Francji 2011">
Rajd Francji 2011



</doc>
<doc id="3317283" url="https://pl.wikipedia.org/wiki?curid=3317283" title="&quot;HETMAN&quot; Katowice">
&quot;HETMAN&quot; Katowice



</doc>
<doc id="3317286" url="https://pl.wikipedia.org/wiki?curid=3317286" title="Halesus (mitologia)">
Halesus (mitologia)

Halesus – postać z mitologii rzymskiej, eponim miasta Falerii i plemienia Falisków.
W zależności od wersji mitu był towarzyszem lub nieprawym synem Agamemnona, bądź też synem Neptuna. Po zakończeniu wojny trojańskiej przybył do Italii, gdzie w południowej Etrurii założył miasto Falerii. Tradycja uważała go za protoplastę rodu królewskiego w Wejach.
Jako sprzymierzeniec Turnusa walczył przeciwko Eneaszowi po jego przybyciu do Italii. Zginął z ręki Pallasa.

</doc>
<doc id="3317297" url="https://pl.wikipedia.org/wiki?curid=3317297" title="Naboula">
Naboula

Naboula (wymowa: nabula) – słowo wywodzące się z żargonu haszyszowej subkultury arabskiej Afryki, oznaczające worek z owczego pęcherza, w którym jest przechowywany kif dla zachowania świeżości i zapachu.

</doc>
<doc id="3317300" url="https://pl.wikipedia.org/wiki?curid=3317300" title="Rajd Francji 2013">
Rajd Francji 2013



</doc>
<doc id="3317301" url="https://pl.wikipedia.org/wiki?curid=3317301" title="Afryka arabska">
Afryka arabska



</doc>
<doc id="3317303" url="https://pl.wikipedia.org/wiki?curid=3317303" title="Ulica Antoniego Cieszyńskiego we Wrocławiu">
Ulica Antoniego Cieszyńskiego we Wrocławiu

Ulica Antoniego Cieszyńskiego – jedna z ulic Starego Miasta we Wrocławiu.
Położenie.
Ulica znajduje się w północno-zachodniej części Starego Miasta na obszarze pomiędzy trasą W-Z a zabudowaniami nieczynnego już szpitala im. Babińskiego. Ulica składa się z dwóch przecinających się pod kątem prostym odcinków. Krótszy odcinek skierowany w kierunku północnym jest sięgaczem i kończy się przy bramie dawnego szpitala, ma on długość 45 m i pełni obecnie funkcję parkingu samochodowego. Dłuższy odcinek prowadzący w kierunku zachodnim ma swój początek na skrzyżowaniu z ulicą Nowy Świat, która w tym miejscu stanowi zachodnią nitkę trasy W-Z, na swoim drugim krańcu natomiast łączy się z ulicą Wszystkich Świętych, która w czasie funkcjonowania szpitala im. Babińskiego była w swojej północnej części zamknięta dla ruchu, a odcinek ten tym samym również był wówczas „ślepą uliczką”. Ma on długość 147 m. Numeracja budynków przy ulicy Cieszyńskiego została wprowadzona w roku 1824. Była to stosowana wówczas powszechnie numeracja okrężna, budynki wschodniej pierzei odcinka północnego miały numery 1–5, zamykające ulicę od północy budynki szpitala miały numery 6 i 7, stanowiący zachodnią pierzeję tego odcinka budynek magazynu wojskowego miał nr 8, arsenał i jego dobudówka tworzące północną pierzeję odcinka południowego i jego zamknięcie od zachodu miały numery 9 i 10, a kamienice i niezabudowane posesje tworzące południową pierzeję otrzymały z kolei numery od 11 do 22. W przeciwieństwie do innych wrocławskich ulic, którym na początku XX w. zmieniano numerację z okrężnej na równoległą, numery nadane domom utrzymały się do dziś.
Nazwa.
Pierwsza wzmianka o miejscu, w którym znajduje się dziś ulica Cieszyńskiego, pochodzi z roku 1346 i wymienia nazwę "Wallgasse" – ulica Wałowa. Być może była tu jakaś niewielka uliczka lub ścieżka prowadząca wzdłuż linii nowo wybudowanych wówczas murów miejskich. Pod koniec XIV w. wymieniana jest już jako "Burgwall" – Wał Grodzki. W różnych dokumentach używanych jest kilka form pisowni: Burgwahl, Berkfal, Burgkwall. Taka nazwa utrzymała się do końca XVI stulecia, wymieniona jest jeszcze na najstarszym planie Wrocławia autorstwa Bartłomieja Weihnera z roku 1562. W roku 1593 po raz pierwszy użyto określenia "Burgfeld" – Pole Grodzkie (Zamkowe), które stało się oficjalną nazwą używaną do roku 1945 z tym że pod koniec XVIII w. północny odcinek biegnący w kierunku bramy szpitala nazywano potocznie Klein Burgfeld. W niektórych dokumentach pisanych po łacinie używano nazwy "forum acris". Niemieckie nazwy sugerują więc obecność w najbliższym otoczeniu jakiejś ufortyfikowanej budowli. Obecność takiego obiektu potwierdziły prowadzone po II wojnie światowej badania archeologiczne. Człon „feld”, czyli pole określał dodatkowo charakter tego miejsca, ponieważ było ono bardziej placem niż ulicą. Obecna polska nazwa została nadana w roku 1945, zaproponował ją prof. Tadeusz Owiński pierwszy kierownik uniwersyteckiej Kliniki Stomatologicznej, która swoją tutejszą siedzibę przejęła już w maju 1945 r. Nazwa upamiętnia Antoniego Cieszyńskiego urodzonego w Oleśnicy pod Wrocławiem lwowskiego stomatologa, profesora Uniwersytetu Jana Kazimierza, zamordowanego przez hitlerowców na Wzgórzach Wuleckich w nocy z 3 na 4 lipca 1941 r. Ulica Cieszyńskiego jest więc jedną z kilku ulic Starego Miasta, którym nie nadano po roku 1945 polskiej nazwy będącej tłumaczeniem historycznej nazwy niemieckiej. W latach 1963–1965 próbowano przemianować ulicę Cieszyńskiego na Wałową. Było to nawiązaniem do czternastowiecznej nazwy, jednak ta zmiana nie utrzymała się, wobec czego Antoni Cieszyński nadal jest patronem ulicy.
Historia.
Miejsce, gdzie dziś znajduje się arsenał i inne budynki ulicy Cieszyńskiego, na przełomie XIII i XIV w. zajmował obszerny plac, którego ówczesne przeznaczenie nie jest znane. Ograniczony był od wschodu pierwszą linią murów obronnych oraz nurtem Czarnej Oławy będącej jej fosą. Od północy i zachodu plac ten ograniczała nowsza linia murów obronnych wzniesionych w pierwszej połowie XIV w. Wyniki badań archeologicznych opublikowane pod koniec lat siedemdziesiątych XX w. dają zarys informacji o tutejszym osadnictwie w początkach istnienia miasta lokacyjnego. W drugiej połowie XIII w. w miejscu dzisiejszego arsenału wznoszono zamek, prawdopodobnie dla księcia Henryka IV Probusa, otoczony murem z czterema wieżami. Niedokończony zamek wkrótce spłonął i nie został odbudowany, a stałe osadnictwo powróciło tu dopiero w połowie XV w. wraz z rozpoczęciem budowy spichlerza miejskiego. Wcześniej wielokrotnie snuto domysły odnośnie do powiązań tego miejsca z jakimś bliżej nieokreślonym zamkiem związanym z nazwą „Burgfeld”. Niektóre źródła sugerowały związki z nieco odległym zamkiem piastowskim, który stał w miejscu obecnego gmachu głównego uniwersytetu, inne wskazywały na obecność zamku właśnie w miejscu dzisiejszego arsenału. Niewiele wiadomo o pierwszej biegnącej tędy drodze wymienionej w księdze ławników w roku 1346. Dokument ten mówi o uliczce Wałowej na kępie – "walgassen uf dem werde". Być może Odra obiegała w tym miejscu nieduży spłacheć ziemi. Wiadomo też, że prowadziła ona do rzeźni, znajdującej się u wylotu dzisiejszej ulicy Rzeźniczej, co wspomina inny dokument wystawiony rok później. Mowa w nim o ulicy Wałowej na tyłach kutlofu – "erbe daz do lit in der walgassin hinder deme kotilhofe".
W następnych latach na niezabudowanym placu urządzano wyścigi konne, turnieje rycerskie, pobory rekruta oraz musztry i ćwiczenia obronne mieszczan podlegających obowiązkowej służbie na rzecz obrony miasta. Powstała także tutaj pierwsza strzelnica bractwa kurkowego, wymieniana w źródłach już w roku 1466. W roku 1459 rozpoczęto na środku placu budowę spichlerza miejskiego, który przez następne dwa stulecia powiększano o dodatkowe skrzydła i który wkrótce zaczął także pełnić funkcję arsenału miejskiego. Prawdopodobnie w tym samym czasie powstała zabudowa mieszkalna ulicy w postaci dwóch rzędów domów. Pierwszy z nich powstał wzdłuż zachodniej pierzei odcinka prowadzącego do Furty Wodnej. Domy te powstały bezpośrednio nad brzegiem płynącej wzdłuż ich tylnej strony Czarnej Oławy i zajmowali je podobnie jak w przypadku budynków na przeciwległym jej brzegu białoskórnicy. Dom nr 1 przy ul. Cieszyńskiego, o którym pierwsza wzmianka pochodzi z roku 1467 był przez następne stulecia siedzibą cechu tych rzemieślników. Z kolei ostatni w tej pierzei, dom nr 5 był siedzibą cechu rymarzy. Druga linia zabudowy w postaci szczytowo ustawionych domów zapewne o konstrukcji szkieletowej powstała na odcinku prostopadłym do ulicy Nowy Świat.
W roku 1526 z inicjatywy Jana Hessa – pierwszego luterańskiego pastora we Wrocławiu przystąpiono do budowy szpitala Wszystkich Świętych, którą ukończono w roku następnym. Powstał on tuż za linią murów obronnych na zachód od Furty Wodnej i początkowo był przeznaczony dla chorych na dżumę oraz chorych psychicznie. Pełnił on także funkcję domu opieki. W związku z budową szpitala w roku 1529 zlikwidowano ostatecznie strzelnicę bractwa kurkowego, którą przeniesiono na Międzymurze w okolice dzisiejszej ulicy Teatralnej. W latach 1544–1551 przystąpiono do rozbudowy systemu fortyfikacji miejskich w systemie włoskim poprzez budowę bastionów. W północno-zachodnim narożniku linii murów miejskich, na tyłach szpitala Wszystkich Świętych powstał Bastion Kleszczowy, którego zadaniem była obrona murów aż po Bramę Mikołajską i zachodniego odcinka nabrzeża Odry. Na najstarszym planie Wrocławia wykonanym w roku 1562 widoczny jest plac podpisany jako "Burgkwal", w jego zachodniej części stoi budynek spichlerza i arsenału – "Aldtkorn und Zeughauss" składający się na razie z jednego skrzydła i bezpośrednio przylegający do murów miejskich, od północy plac zamyka furta zwana tu Bramą Wszystkich Świętych – "Allerheilignthor", obok niej za murami miejskimi budynek szpitala "Allerheiligenspital", a na zachód od niego bastion kleszczowy "Neu grosse Bastei". Południową pierzeję tworzyło jedenaście domów, a wschodnią pięć. W części zachodniej było jeszcze wąskie przejście prowadzące na teren cmentarza św. Barbary.
Charakter tego miejsca zmienił się wraz z powstaniem nowych budynków arsenału oraz wzniesieniu w latach 1743–1745 czterokondygnacyjnego magazynu wojskowego, dzięki czemu rozmiar placu zmniejszył się znacznie, powstał wtedy wąski sięgacz między pierzeją wschodnią a magazynem, który nazywano Klein Burgfeld. W roku 1745 wprowadzono także po raz pierwszy numerację domów, służyła ona jednak jedynie celom fiskalnym, a nie ułatwieniu orientacji. Wschodnia część wraz z budynkami arsenału i szpitala uzyskała numery od 371 do 379, a południowa od 382 do 392. Źródła z końca XVIII i pierwszej połowy XIX w. opisują Burgfeld jako miejsce ponure i mało ciekawe, a stan budynków mieszkalnych określają jako zły. Nowe kamienice stawiane w miejsce wyburzanych starych domów powstawały w następnych latach XIX stulecia. Po jego koniec ulicę skanalizowano i doprowadzono do mieszkań bieżącą wodę. Działania wojenne w roku 1945 spowodowały duże zniszczenia w zabudowie ulicy. Rozebrane zostały całkowicie wypalone barokowe kamienice we wschodniej pierzei oraz budynek magazynu wojskowego. Zdecydowanie w lepszym stanie zachowały się domy w pierzei południowej, jedynie dwa z nich w wyniku zniszczeń trzeba było rozebrać.
Zabudowa.
Zabudowę ulicy tworzy obecnie osiem budynków. Z północnego odcinka zachowała się jedynie dawna apteka szpitala Wszystkich Świętych z numerem adresowym 6. Północna pierzeję południowego odcinka zajmuje dawny arsenał – nr 9. Natomiast południową pierzeję zajmuje hotel Centrum Dikul – nr 17–19 oraz pięć kamienic czynszowych z numerami: 12–13, 14, 15, 16 i 20. Wszystkie budynki powstały jeszcze przed końcem XIX w. Spośród kamienic najstarsza jest ta z numerem 16, również kamienice o numerach 12–13 oraz 14 powstały przed rokiem 1860, pozostałe dwie powstały między rokiem 1870 a 1890. Trzy spośród budynków: dawna apteka, arsenał i kamienica nr 16 znajdują się w rejestrze zabytków.
Apteka szpitalna powstała na fundamentach dawnej furty wodnej zbudowanej w pierwszej połowie XVI w., a zamurowanej w roku 1743. Jest to trzykondygnacyjny budynek na planie nieregularnego pięciokąta, otynkowany, kryty dwuspadowym dachem, którego frontową elewację zdobi szczyt z attyką zawierającą groteskę z herbem Wrocławia. Apteka w tym budynku, obok którego znajdowała się przez ponad trzy stulecia główna brama szpitalna, funkcjonowała od roku 1802 do połowy lat pięćdziesiątych XIX w., kiedy to główne wejście na tereny szpitala zostało przeniesione do południowej części zespołu od strony obecnego placu Jana Pawła II. Aptekę natomiast przeniesiono do lokalu na parterze kamienicy między ulicami św. Mikołaja i Ruską. Od tego czasu budynek ten pełnił funkcję szpitalnej kaplicy oraz prosektorium. W okresie powojennym aż do czasu likwidacji szpitala w roku 2007 również znajdowało się tu prosektorium z kaplicą, a na górnych kondygnacjach archiwum szpitalne.
Arsenał Miejski zwany też Mikołajskim powstał w latach 1459–1658, jest budynkiem murowanym, licowanym cegłą, który tworzą cztery jednotraktowe skrzydła połączone wokół dziedzińca o nieregularnym kształcie. Od strony północnej i zachodniej przylegał do zewnętrznej linii murów miejskich. Zachodnie skrzydło arsenału ujęte jest dwie baszty – półcylindryczną i czworoboczną z otworami strzelniczymi. Budynek pełnił przez wieki funkcję spichlerza oraz magazynu broni oraz kul armatnich, nie przetrzymywano tu natomiast ze względów bezpieczeństwa prochu. Najstarsze skrzydło południowe zbudowano w latach 1459–1463, następnie około roku 1562 dobudowano skrzydło północne oraz południową część wschodniego, około roku 1578 powstało skrzydło zachodnie, całość wypełnił północny fragment skrzydła wschodniego zbudowany w latach 1656–1657. W latach 1743–1745 od strony wschodniej dobudowano trzy skrzydła czterokondygnacyjnego magazynu wojskowego w stylu barokowym, a w roku 1825 od strony południowej warsztat artyleryjski. W XVIII w. powszechnie stosowano nazwy skrzydeł budynku arsenału pochodzące od pól tworzących herb Wrocławia, południowe skrzydło nazywano skrzydłem św. Jana Chrzciciela, zachodnie – Lwa, północne – Orła, północna część wschodniego nosiło nazwę św. Jana Ewangelisty lub Panny, a jego południowa część Litery „W”. Do roku 1945 arsenał był niedostępny dla ludności cywilnej. Zniszczony częściowo w czasie oblężenia miasta pod koniec II wojny światowej arsenał został zabezpieczony, a następnie odbudowany pod kierunkiem Marcina Bukowskiego, nie odbudowano natomiast przyległych budynków magazynu i warsztatu. Od roku 1971 arsenał pełni funkcje muzealne, mieszczą się tu Muzeum Archeologiczne i Muzeum Militariów będące oddziałami Muzeum Miejskiego oraz Archiwum Budowlane Miasta Wrocławia, które jest oddziałem Muzeum Architektury.
Kamienica nr 16 jest reliktem dawnej barokowej zabudowy mieszkalnej tej ulicy, wypieranej w XIX w. przez większe kamienice czynszowe. Jest to dwupiętrowa trzyosiowa kamienica, kryta dwuspadowym dachem, zwieńczona szczytem zakończonym łukiem odcinkowym i ujętym z obu stron w spływy, na parterze znajduje się obszerna sień. Wzniesiona została w drugiej połowie XVI w., była dwukrotnie przebudowywana, najpierw w XIX przez dostawienie dodatkowego trzeciego traktu oraz w latach 60 XX w., kiedy to przebudowano układ wnętrz klatkę schodową oraz dodano jedną kondygnację od strony podwórka.
Hotel Centrum Dikul mieści się w budynku wybudowanym w latach 1875–1877 na potrzeby uniwersyteckiej kliniki okulistycznej. W tamtym czasie większość klinik uniwersyteckich mieściła się w budynkach pobliskiego szpitala Wszystkich Świętych. W trzykondygnacyjnym budynku kliniki znajdowała się sala operacyjna, sale chorych oraz jadalnia, gabinety lekarzy, sala wykładowa i poczekalnia. W roku 1899 po przeprowadzce okulistów do nowego zespołu klinik uniwersyteckich przy ul. Chałubińskiego budynek przejęła inna medyczna katedra uniwersytetu – stomatologiczna. Po roku 1945 budynek nadal użytkowała klinika stomatologiczna uniwersytetu, a później wydzielonej z niego Akademii Medycznej, aż do roku 2004. Po opuszczeniu budynku przez stomatologów wykonano jego generalny remont i urządzono tu trzygwiazdkowy hotel. Pierwotnie dwupiętrowy budynek był dwukrotnie powiększany o jedną kondygnację, pierwszy raz w roku 1922, po raz drugi w czasie adaptacji na hotel.

</doc>
<doc id="3317310" url="https://pl.wikipedia.org/wiki?curid=3317310" title="Mottoui">
Mottoui

Mottoui (wymowa: mottui) – słowo wywodzące się z żargonu haszyszowej subkultury Afryki arabskiej, oznaczające skórzaną torbę specjalnie do produktów z konopi, która posiada zazwyczaj cztery kieszenie, w których umieszcza się kif różnego rodzaju.

</doc>
<doc id="3317312" url="https://pl.wikipedia.org/wiki?curid=3317312" title="Domek z piernika (powieść)">
Domek z piernika (powieść)

Domek z piernika (szw. "Pepparkakshuset") – powieść kryminalna szwedzkiej pisarki Carin Gerhardsen z 2008. Polskie wydanie książki ukazało się w 2012.
Treść.
Akcja wiąże się z serią morderstw dokonanych w Szwecji jesienią 2006. Sprawę prowadzi inspektor Conny Sjöberg z posterunku Östgötgatan w Hammarby (Sztokholm, Södermalm). Giną członkowie dawnej przedszkolnej grupy (rocznik 1968/1969) opiekunki Ingrid Olsson z Katrineholmu, kolejno:
Sprawa wiąże się z wydarzeniami z przeszłości, kiedy to w grupie Olsson dochodziło do przypadków znęcania się większości dzieci nad niektórymi jednostkami. 
Jednocześnie poruszony jest wątek zgwałcenia jednej z członkiń grupy śledczej - Petry Westman przez lekarza Pedera Fryhka.
Powieść była debiutem kryminalnym Carin Gerhardsen i została przetłumaczona m.in. na język angielski i polski. Jednocześnie to pierwsza część cyklu z inspektorem Connym Sjöbergiem.

</doc>
<doc id="3317315" url="https://pl.wikipedia.org/wiki?curid=3317315" title="Jan Ślęzak">
Jan Ślęzak

Jan Ślęzak (ur. 13 września 1913 w Dymitrowie Małym, zm. 5 czerwca 1972 w Ołpinach) – polski prezbiter katolicki, administrator i proboszcz parafii Ołpiny, społecznik, patron Szkoły Podstawowej i Gimnazjum w Ołpinach.
Pochodził z rodziny rolniczej. W wieku 11 lat wstąpił do Małego Seminarium w Tarnowie. Po zdaniu matury w 1931 roku wstąpił do Wyższego Seminarium Duchownego w Tarnowie. W 1937 roku przyjął święcenia kapłańskie. Po kilkumiesięcznej praktyce w parafii Ujście Solne, w 1938 roku przybył do parafii Ołpiny jako wikary. W 1943 roku został mianowany administratorem parafii ołpińskiej, a w 1948 r. proboszczem. Doceniając zasługi ks. Jana Ślęzaka, biskup tarnowski mianował go w 1956 roku kanoniniem, a w 1972 roku – z okazji 35-lecia święceń kapłańskich – prałatem.
Ks. Jan Ślęzak wpisał się na trwałe w historię wsi i parafii Ołpiny jako oddany duszpasterz, społecznik, troskliwy ojciec duchowy. Pracował w Ołpinach 34 lata. Jego pogrzeb był manifestacją wdzięczności i uznania parafian dla jego pasterskiej postawy i licznych zasług dla wsi i parafii.
W roku 2014 gminne władze samorządowe, na prośbę mieszkańców Ołpin, podjęły decyzję o nadaniu Szkole Podstawowej i Gimnazjum w Ołpinach imię Księdza Prałata Jana Ślęzaka.

</doc>
<doc id="3317324" url="https://pl.wikipedia.org/wiki?curid=3317324" title="Parenica">
Parenica

Parenica – tradycyjny słowacki, półmiękki, niedojrzewający, średnio tłusty, parzony owczy ser o bardzo delikatnym smaku. Ma charakterystyczny kształt zwiniętej wstęgi. Posiada, podobnie jak oscypek, barwę śmietankową do serowej, a powierzchnię po wędzeniu złotożółtą do żółtobrązowej.
Wyrób parenicy.
Parenica jest delikatnym owczym serem wyprodukowanym z fermentowanego, grudkowego sera owczego. Czynności przy wyrobie parenicy:
Skład.
Parenica zawiera ok. 53% suchej masy, 20-25% tłuszczu w suchej masie, 20-22% białka i ok. 4,5% substancji mineralnych (popiół)
Błędy przy wyrobie parenicy.
Największą wadą tego rodzaju sera jest jego krótka trwałość (parenica kiśnie i pleśnieje). Wada ta jest zwykle spowodowana niewłaściwym wędzeniem, zwłaszcza dłuższym wędzeniem w ciepłym dymie. Właściwy sposób wyrobu parenicy polega na szybkim wysuszeniu powierzchni i późniejszym podwędzaniu sera w przepływającym zimnym dymie.

</doc>
<doc id="3317327" url="https://pl.wikipedia.org/wiki?curid=3317327" title="Aleksander Goch">
Aleksander Goch

Aleksander Goch (ur. 26 marca 1966 w Poznaniu) – polski lekarz, specjalista chorób wewnętrznych, kardiolog i hipertensjolog, profesor nauk medycznych (2012, doktorat 1996, habilitacja 2005), podpułkownik rezerwy. Promotor oraz recenzent prac doktorskich i habilitacyjnych. Kieruje Kliniką Kardiologii i Kardiochirurgii 10 Wojskowego Szpitala Klinicznego z Polikliniką SP ZOZ w Bydgoszczy, pracuje także w Katedrze Fizjoterapii Collegium Medicum w Bydgoszczy Uniwersytetu Mikołaja Kopernika w Toruniu. Kujawsko-pomorski konsultant wojewódzki w dziedzinie kardiologii.
Od grudnia 2019 zastępca dyrektora ds. medycznych w Regionalnym Szpitalu Specjalistycznym w Grudziądzu

</doc>
<doc id="3317328" url="https://pl.wikipedia.org/wiki?curid=3317328" title="Rajd Francji 2014">
Rajd Francji 2014



</doc>
<doc id="3317332" url="https://pl.wikipedia.org/wiki?curid=3317332" title="Boris Dieriugin">
Boris Dieriugin

Boris Iwanowicz Dieriugin (ros. Борис Иванович Дерюгин, ur. w czerwcu 1916 w Możdze, zm. 5 listopada 1979 w Saratowie) - radziecki działacz partyjny i państwowy, członek KC KPZR (1956-1961).
Od czerwca do września 1935 sekretarz fabrycznego komitetu Komsomołu w Udmurckiej ASRR, 1935-1936 studiował w Instytucie Pedagogicznym w Iżewsku. 1936 pracował w Instytucie Naukowo-Badawczym Mechaniki i Matematyki, 1936-1941 studiował w Instytucie Przemysłowym im. Kirowa w Tomsku, od 1939 w WKP(b), 1941-1951 pracownik fabryki energetycznej należącej do ludowego komisariatu/ministerstwa przemysłu lotniczego ZSRR m.in. jako inspektor techniczny, kierownik warsztatu, zastępca głównego energetyka i główny energetyk, a 1948-1951 był tam partyjnym organizatorem. Następnie - od kwietnia 1951 do września 1952 II sekretarz Komitetu Miejskiego WKP(b) w Nowosybirsku, później sekretarz Komitetu Obwodowego KPZR w tym mieście. Do sierpnia 1955 II sekretarz, a od sierpnia 1955 do maja 1957 I sekretarz Komitetu Obwodowego KPZR w Nowosybirsku. Od 25 lutego 1956 do 17 października 1961 członek KC KPZR. Od grudnia 1957 do lutego 1960 II sekretarz Komitetu Obwodowego KPZR w Omsku, od 18 lutego 1960 do 4 maja 1962 przewodniczący Komitetu Wykonawczego Krajowej Rady w Chabarowsku.

</doc>
<doc id="3317338" url="https://pl.wikipedia.org/wiki?curid=3317338" title="Anthony Tolliver">
Anthony Tolliver

 
Anthony Lamar Tolliver (ur. 1 czerwca 1985 w Springfield) – amerykański koszykarz występujący na pozycji skrzydłowego.
24 grudnia 2014 został oddany w wymianie przez Phoenix Suns do Detroit Pistons w zamian za Tony'ego Mitchella.
9 lipca 2016 podpisał umowę z Sacramento Kings. 1 czerwca 2017 został zwolniony przez klub. 14 lipca 2017 zawarł kontrakt z Detroit Pistons.
7 lipca 2018 został po raz drugi w karierze zawodnikiem Minnesoty Timberwolves.
3 lipca 2019 dołączył po raz drugi w karierze do Portland Trail Blazers.
21 stycznia 2020 trafił w wyniku wymiany do Sacramento Kings. 29 lutego opuścił klub. 2 marca 2020 podpisał 10-dniową umowę z Memphis Grizzlies.
12 kwietnia 2021 zawarł 10-dniowy kontrakt z Philadelphia 76ers. Dziesięć dni później podpisał kolejną, identyczną umowę z klubem. 2 maja przedłużył umowę z klubem do końca sezonu. 27 sierpnia 2021 opuścił klub. 26 grudnia 2021 podpisał 10-dniowy kontrakt z New Orleans Pelicans. Ze względu nba pozytywny wynik testu na COVID-19 jego umowa została anulowana.

</doc>
<doc id="3317341" url="https://pl.wikipedia.org/wiki?curid=3317341" title="Éverson Alan da Lima">
Éverson Alan da Lima

Éverson, właśc. Éverson Alan da Lima (ur. 1 lipca 1986, w Sorocaba w stanie São Paulo, Brazylia) – brazylijski piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Juventus São Paulo, w którym rozpoczął karierę zawodową w 2008 roku. W 2008 wyjechał za ocean, gdzie grał na Malcie w Tarxien Rainbows i w czeskim Dynamo Czeskie Budziejowice. W 2011 powrócił do ojczyzny i potem grał w klubach Atlético Monte Azul, Icasa Juazeiro do Norte, Red Bull Brasil, Volta Redonda FC i Paulista Jundiaí. Latem 2014 ponownie wyjechał do Europy i podpisał kontrakt z ukraińską Howerłą Użhorod. 12 grudnia 2014 kontrakt został anulowany. Potem wrócił do ojczyzny, gdzie bronił barw Comercial. W lipcu 2015 ponownie został piłkarzem Dynama České Budějovice.

</doc>
<doc id="3317342" url="https://pl.wikipedia.org/wiki?curid=3317342" title="DJ Sharpnel">
DJ Sharpnel

DJ Sharpnel – pseudonim, pod którym kryje się dwóch japońskich twórców muzyki elektronicznej – Jea i Lemmy. Założona przez nich wytwórnia Sharpnelsound jest typu Dōjin, co oznacza, że twórca samodzielnie wydaje swoje prace. Sharpnelsound specjalizuje się w muzyce speedcore, gabber, hardcore, breakcore, trance i wielu innych odmianach mocnej muzyki elektronicznej. Często zaprasza również do współpracy innych, uznanych artystów japońskiej sceny underground'owej muzyki elektronicznej, takich jak DJ Chucky, m1dy, M-Project oraz The Speed Freak, który mimo swojego niemieckiego pochodzenia miał duży wpływ na rozwój tych gatunków muzyki w Japonii.
Utwory DJ Sharpnel od muzyki innych twórców hardcore odróżniają się dużą agresywnością. Używane są w nich sample np. z japońskiej muzyki popularnej, filmów i seriali anime. Część z nich zawiera także sample pochodzące z zachodnich źródeł, np. amerykańskiego hip-hop'u lub kreskówek.
Historia.
W roku 1996 Jea dołączył do projektu Project Gabbangelion, który współtworzył wraz ze znajomymi z liceum. W tym samym roku wydali oni swój album – "Episode 0:1 Yonderdome". Ich następny album ukazał się dopiero w 1998 i nosił nazwę "sharpnel vs Project Gabbangelion". Był to pierwszy album wydany pod szyldem Sharpnelsound, oznaczony numerem katalogowym SRPC-0001. Numeracja ta kontynuowana była potem aż do "Otakuspeedvibe" wydanego w 2013. Wkład, jaki DJ Sharpnel dokonali dla underground'owej, japońskiej sceny hardcore, sprawił, że zaczęto wyróżniać nowy styl muzyki elektronicznej – j-core.
W skład DJ Sharpnel wchodzi dwójka członków – Jea i Lemmy. Lemmy nigdy nie była opisywana jako producent, jednakże stworzyła kilka utworów, szczególnie dla pierwszych albumów. W późniejszych latach zajmowała głównie stanowisko VJ'a na występach na żywo.
Sharpnelsound w wydawaniu swoich płyt oraz organizacji wydarzeń, a także prowadzeniu internetowego radia hardrave (nieaktywne) współpracuje z Guhroovy, sklepem i wytwórnią muzyki hardcore zlokalizowaną w Shibuya prowadzoną przez Akirę Uchibori'ego (pseud. GUHROOVY).
Obecnie Sharpnelsound wydaje około dwa albumy rocznie. W międzyczasie DJ Sharpnel gościnnie pojawiali się na płytach takich label'i jak Maddest Chickn'dom, Ravin Beatz Japan i Gabba Disco, należących do zaprzyjaźnionych twórców.
Aliasy.
DJ Sharpnel nazywali się na różne sposoby wydając swoje albumy, w zależności od stylu, w jakim utrzymana był dan utwór lub cały album. Główne aliasy to:
W pierwszych albumach Sharpnelsound, gdzie Jea i Lemmy współpracowali również z innymi artystami pojawiają się nazwy "Project Gabbangelion "(jap. 新世紀ガヴァンゲリオン)" "(skład: Jea, Viscion, Tanigon) oraz "High Speed Music Team Sharpnel "(jap. 高速音楽隊シャープネル) (skład: Jea, La-Quebrata, Jun-Q, Quebradora, Lemmy). Kilka albumów podpisano "DJ Sharpnel &amp; VA", co oznaczało, że znajdują się tam również utwory autorstwa innych twórców.
Jednakże nazwa DJ Sharpnel jest tą używaną najczęściej w odniesieniu to jakiejkolwiek kombinacji artystów (Jea z lub bez Lemmy), a nawet do kolaboracji "Project Gabbangelion "i "High Speed Music Team Sharpnel".
Wpływ na zachodzie.
Rosnąca popularność stylu j-core doprowadziła do wzrostu zainteresowania muzyką japońską muzyką hardcore w innych częściach świata. Najbardziej znanymi twórcami, których zainspirowały utwory DJ Sharpnel są DJ Zaiaku, T2Kazuya, Spy47 i ShingoDJ.
W USA działa wytwórnia Allkore, zrzeszająca wielu artystów zainspirowanych wschodnim dorobkiem muzyki hardcore.

</doc>
<doc id="3317344" url="https://pl.wikipedia.org/wiki?curid=3317344" title="Jan Tadeusz Lenartowicz">
Jan Tadeusz Lenartowicz

Jan Tadeusz Lenartowicz (ur. 25 stycznia 1877 w Warszawie, zm. 23 stycznia 1959 w Krakowie) – polski dermatolog i wenerolog.
Życiorys.
Urodził się w rodzinie Romualda i Amalii z Lukasów, po ukończeniu gimnazjum rozpoczął studia na Wydziale Lekarskim Uniwersytetu Jagiellońskiego. Po uzyskaniu tytuły doktora nauk medycznych w 1902 wyjechał do Wiednia, a następnie do Paryża, gdzie pogłębiał swoją wiedzę. Po powrocie do Krakowa był asystentem w Katedrze Dermatologii Uniwersytetu Jagiellońskiego, a od 1905 przez pięć lat kierował oddziałem chorób skórnych i wenerycznych w szpitalu powszechnym w Przemyślu. W 1910 zamieszkał we Lwowie, gdzie został prymariuszem w tamtejszym szpitalu powszechnym. Od 1920 uzyskał na Uniwersytecie Lwowskim prawo veniam legendi do prowadzenia wykładów dermatologii i syfilidologii, rok później został tytularnym wykładowcą. W 1924 uzyskał tytuł profesora zwyczajnego, po roku powierzono mu stanowisko dyrektora uniwersyteckiej kliniki dermatologicznej. W roku akademickim 1931/1932 był dziekanem wydziału lekarskiego. Po zajęciu Lwowa przez Armię Czerwoną kontynuował pracę w klinice, a po wyparciu Rosjan przez Niemców podjął pracę w zorganizowanych w 1942 przez okupantów Kursach Medycznych "(Staatliche Medizinische und Naturwissenschaftliche Fachkurse)". Po opuszczeniu Lwowa znalazł się we Wrocławiu, gdzie na tamtejszym uniwersytecie wykładał w Katedrze Dermatologii. 
Zmarł w Krakowie. Spoczywa na Cmentarzu Rakowickim kw. XXVa, płd.
Dorobek naukowy.
W 1930 przeprowadził w warunkach laboratoryjnych pierwsze na świecie przeniesienie kiły z człowieka na myszy, co pozwoliło mu stworzyć podstawy do badań nad kiłą bezobjawową i zjawiskiem nadkażenia. Opracował nowatorską metodę wykrywania i barwienia krętków bladych.

</doc>
<doc id="3317346" url="https://pl.wikipedia.org/wiki?curid=3317346" title="Bezpartyjni Samorządowcy">
Bezpartyjni Samorządowcy

Bezpartyjni Samorządowcy – polski ruch polityczny działający głównie na szczeblu samorządowym, obejmujący zasięgiem początkowo województwo dolnośląskie, a następnie cały kraj. Od grudnia 2020 jego zasadnicza część skupiona jest w ramach związku stowarzyszeń Ogólnopolska Federacja „Bezpartyjni i Samorządowcy”.
Historia.
Ruch regionalny.
Przed wyborami samorządowymi w 2014 część działaczy stowarzyszenia Obywatelski Dolny Śląsk sprzeciwiająca się zawarciu przez jego prezesa Rafała Dutkiewicza (prezydenta Wrocławia) porozumienia z Platformą Obywatelską, powołała komitet Bezpartyjni Samorządowcy. Zdobył on 4 mandaty w sejmiku dolnośląskim, które otrzymali: Paweł Kukiz, Robert Raczyński, Aldona Wiktorska-Święcka i Patryk Wild (który uzyskał tym samym reelekcję). Robert Raczyński został jednak ponownie wybrany na prezydenta Lubina (startując z własnego komitetu), a mandat po nim przypadł Tymoteuszowi Myrdzie. Radni z list BS pozostali w sejmiku niezrzeszeni. Komitet BS wystawił dwoje kandydatów na prezydentów miast (Aldonę Wiktorską-Święcką we Wrocławiu oraz Wiesława Gierusa w Jeleniej Górze), jednak nie weszli oni do II tury. Oprócz Roberta Raczyńskiego prezydentem miasta spośród kandydatów związanych z BS pozostał także startujący z własnego komitetu Piotr Roman w Bolesławcu. W radzie Wrocławia jedyny mandat dla BS otrzymał Sebastian Lorenc.
Paweł Kukiz wystartował w wyborach prezydenckich w 2015, zajmując 3. miejsce z wynikiem 20,8% głosów. Zainicjował następnie ruch mający startować w wyborach parlamentarnych w tym samym roku (przyjął on nazwę Kukiz’15). W połowie lipca środowisko BS zakończyło jednak współpracę z Pawłem Kukizem i wraz z bezpartyjnymi działaczami samorządowymi z innych regionów oraz Ruchem Obywatelskim na rzecz Jednomandatowych Okręgów Wyborczych (także wspierającym wcześniej Pawła Kukiza) powołało komitet JOW Bezpartyjni, który zarejestrował kandydatów jedynie w kilku okręgach wyborczych (wśród sygnatariuszy deklaracji programowej inicjatywy znaleźli się przedstawiciele BS: Robert Raczyński, Piotr Roman, Patryk Wild i Tymoteusz Myrda). Związany z tym środowiskiem senator Jarosław Obremski powołał natomiast własny komitet, skutecznie ubiegając się o reelekcję (poparły go m.in. PiS i Polska Razem). Ponownie zasiadł w Kole Senatorów Niezależnych, jednak w maju 2016 przeszedł do klubu PiS. W wyniku zdobycia mandatu poselskiego przez Pawła Kukiza, jego miejsce w sejmiku zajęła Ewa Zdrojewska.
7 marca 2016 klub Bezpartyjni Samorządowcy powstał w sejmiku województwa lubuskiego. Utworzyli go radni stowarzyszenia Lepsze Lubuskie (Sławomir Kowal, przewodniczący klubu Łukasz Mejza oraz wybrany z listy PSL Józef Kruczkowski, który rok później przeszedł jednak do klubu PiS) wraz z byłymi radnymi SLD (Edwardem Fedką i Franciszkiem Wołowiczem).
31 marca 2016 w sejmiku dolnośląskim związani z Rafałem Dutkiewiczem radni ODŚ (Janusz Marszałek, Jerzy Michalak, Marek Obrębalski, Ewa Rzewuska i przewodniczący sejmiku Paweł Wróblewski) odeszli z klubu Platformy Obywatelskiej. Ponadto PO opuścili inni radni tej partii – Michał Bobowiec, wiceprzewodniczący sejmiku Julian Golak, Czesław Kręcichwost, Ryszard Lech i marszałek województwa Cezary Przybylski. Wraz z trójką radnych wybranych z list BS (Tymoteuszem Myrdą, Patrykiem Wildem i Ewą Zdrojewską), a także innym radnym niezrzeszonym Kazimierzem Janikiem (wybranym z listy SLD Lewica Razem), powołali oni klub Bezpartyjnych Samorządowców, który stał się największym klubem w sejmiku i w koalicji z Polskim Stronnictwem Ludowym przejął władzę w województwie, odsuwając od niej PO. Tymoteusz Myrda zastąpił przedstawiciela tej partii na stanowisku wicemarszałka województwa. Szefem klubu został Patryk Wild. Do klubu BS nie przystąpiła wybrana z ich listy Aldona Wiktorska-Święcka. 27 czerwca 2016 doszło do poszerzenia koalicji rządzącej, do której dołączyły Platforma Obywatelska i Sojusz Lewicy Demokratycznej (znajdujące się od pewnego czasu we wspólnym klubie radnych z PSL). Z klubu BS odeszli następnie radni wybrani z list BS (odwołany z funkcji wicemarszałka województwa Tymoteusz Myrda, Patryk Wild i Ewa Zdrojewska), którzy stali się niezrzeszeni, a wkrótce powołali Klub Radnych Bezpartyjnych wraz z byłą radną PSL Grażyną Cal i Aldoną Wiktorską Święcką, która została przewodniczącą klubu. 14 lipca 2016 dotychczasowy klub BS (liczący 11 członków) przyjął nazwę Dolnośląski Ruch Samorządowy. Powołano także następnie związane z Rafałem Dutkiewiczem stowarzyszenie o tej nazwie.
Ruch ogólnopolski.
14 marca 2017 ogłoszono powstanie Ruchu Samorządowego „Bezpartyjni”, będącego w znacznej mierze kontynuacją ruchu JOW Bezpartyjni z 2015. Ruch, mający na celu wystawienie ogólnopolskiego komitetu w wyborach samorządowych w 2018, współtworzyło ok. 60 samorządowców z województw dolnośląskiego, lubuskiego, zachodniopomorskiego, kujawsko-pomorskiego, podlaskiego, śląskiego, łódzkiego i wielkopolskiego. Pod szyldem ruchu zgromadzili się m.in. samorządowcy tworzący w wyborach w 2014 komitety, takie jak dolnośląscy Bezpartyjni Samorządowcy, Lepsze Lubuskie i Bezpartyjni Pomorze Zachodnie, które wprowadziły swoich przedstawicieli do sejmików województw. Wśród założycieli Ruchu Samorządowego „Bezpartyjni” znaleźli się m.in. prezydenci Szczecina (Piotr Krzystek), Zielonej Góry (Janusz Kubicki), Lubina (Robert Raczyński) i Bolesławca (Piotr Roman), radni wojewódzcy z sejmików dolnośląskiego (z wówczas z Klubu Radnych Bezpartyjnych), lubuskiego (ze związanego z LL klubu Bezpartyjni Samorządowcy) i zachodniopomorskiego (radna z listy BPZ), burmistrz Ścinawy, przewodniczący rad miejskich Szczecina (Jan Stopyra) i Augustowa oraz Patryk Hałaczkiewicz z RO na rzecz JOW.
W wyborach w 2018 komitet BS zarejestrował listy do sejmików we wszystkich województwach, zyskując (jako jeden z 10 komitetów) miano ogólnopolskiego. Listy sejmikowe BS pojawiły się w 62 z 85 okręgów wyborczych. Mniejszą liczbę list komitet wystawił w wyborach do poszczególnych rodzajów rad. BS wystawili także po kilku kandydatów na prezydentów miast, burmistrzów i wójtów. Niektórzy związani z ruchem kandydaci wystartowali także pod nazwami lokalnych komitetów. W województwie dolnośląskim Bezpartyjni Samorządowcy połączyli siły z DRS (jednak bez najbliższych współpracowników Rafała Dutkiewicza, którzy powołali w wyborach do sejmiku komitet Z Dutkiewiczem dla Dolnego Śląska), z którym w czerwcu tego samego roku utworzyli wspólny klub radnych BS w sejmiku, pod przewodnictwem Czesława Kręcichwosta (liczący pod koniec kadencji 12 osób i będący największym klubem w sejmiku). W województwie mazowieckim pod szyldem BS startowało powstałe w 2001, kierowane przez Konrada Rytela stowarzyszenie Mazowiecka Wspólnota Samorządowa (startująca od 2002 w każdych wyborach samorządowych – w tym w 2002 jako część Inicjatywy Społecznej Wspólnota Samorządowa i w 2010 jako część Krajowej Wspólnoty Samorządowej). Z kolei w województwie opolskim BS w ramach porozumienia z lokalnym stowarzyszeniem Przyjazny Samorząd Powiatu Namysłowskiego zarejestrował jedną listę w wyborach do sejmiku (dzięki czemu zyskał uprawnienia komitetu ogólnopolskiego).
W wyborach do sejmików BS uzyskali w skali kraju 5,28%, w 5 województwach przekraczając próg wyborczy i zdobywając mandaty (łącznie 15). W województwie dolnośląskim uzyskali 14,98% głosów, zdobywając 6 mandatów. W wyniku ich decyzji do władzy w tym województwie doszło PiS, w koalicji z którym Cezary Przybylski z BS utrzymał fotel marszałka województwa. W zachodniopomorskim BS uzyskali 13,7% głosów. Nie weszli do zarządu województwa, jednak poparli marszałka Olgierda Geblewicza z PO, a ich przedstawicielka Maria Ilnicka-Mądry została przewodniczącą sejmiku. Własny klub udało im się powołać także w lubuskim, gdzie przy wyniku 13,17% zdobyli 4 mandaty (jednak wybrana z ich listy radna Wioleta Haręźlak przystąpiła do klubu PSL, stając na czele sejmiku). BS znaleźli się tam w opozycji, podobnie jak w mazowieckim i wielkopolskim, gdzie ich komitet zdobywał nieco ponad 6% głosów, a jego przedstawiciele uzyskali po jednym mandacie. KWW BS zdobył 2 stanowiska burmistrzów i 1 wójta, a także 36 mandatów w radach powiatów, 53 w radach gmin i 1 w radach dzielnic Warszawy. Związani z ruchem kandydaci startowali jednak także pod innymi nazwami komitetów – byli wśród nich m.in. prezydenci miast, którzy uzyskali reelekcję: lider ruchu Robert Raczyński, a także Piotr Krzystek, Janusz Kubicki i Piotr Roman.
2 marca 2019 część działaczy ruchu razem z ekonomistą i prawnikiem Robertem Gwiazdowskim założyła ruch polityczny Polska Fair Play (odciął się od tego lider BS Robert Raczyński). PFP wystartowała w wyborach do Parlamentu Europejskiego w Polsce w tym samym roku, jednak zarejestrowała listy jedynie w części okręgów. Po wyborach zakończyła działalność.
Bezpartyjni Samorządowcy zadeklarowali samodzielny start w wyborach parlamentarnych w tym samym roku (po tym, jak w sprawie wspólnego startu z nimi nie porozumiały się PSL i Kukiz’15). Przystąpili do wyborów jako KWW Koalicja Bezpartyjni i Samorządowcy, rejestrując listy do Sejmu w 19 z 41 okręgów wyborczych, a także 15 kandydatów do Senatu (na 100 okręgów). Z list komitetu wystartowała m.in. Federacja dla Rzeczypospolitej, której lider, poseł niezrzeszony Marek Jakubiak, otworzył krakowską listę do Sejmu. Z drugiego miejsca wystartował tam z kolei Gniewomir Rokosz-Kuczyński z Chrześcijańskiej Demokracji III RP. Listę w okręgu siedleckim otworzył były eurodeputowany i wojewoda bialski Marek Czarnecki, zaś liderem listy w okręgu elbląskim został były poseł Wojciech Penkalski. Wśród kandydatów do Senatu znaleźli się m.in. lider RO na rzecz JOW Patryk Hałaczkiewicz, czy też świętokrzyscy wykładowcy akademiccy – politolog Kazimierz Kik i były policjant Dariusz Loranty. W wyborach nie zdecydowało się wystartować środowisko Bezpartyjnych zachodniopomorskich. Bezpartyjni z województwa lubuskiego przystąpili natomiast do Koalicji Polskiej, w związku z czym Łukasz Mejza (działający wcześniej w Polsce Fair Play) znalazł się w wyborach do Sejmu na ostatnim miejscu tamtejszej listy PSL (przegrał mandat z liderką listy Jolantą Fedak, po której śmierci kilkanaście miesięcy później zastąpił ją w Sejmie, zostając posłem niezrzeszonym; w 2021 jako niezrzeszony przystąpił do współrządzącej Partii Republikańskiej). KWW KBiS uzyskał w wyborach do Sejmu 0,78% głosów (zajmując 6. miejsce, jako najsilniejszy komitet nieogólnopolski), przekraczając 3% w okręgach wrocławskim i wałbrzyskim. W wyborach do Senatu także żaden kandydat KBiS nie uzyskał mandatu. W skali kraju otrzymali oni 1,82% głosów (5. wynik spośród wszystkich komitetów).
W grudniu 2020, jako związek stowarzyszeń, zarejestrowano Ogólnopolską Federację „Bezpartyjni i Samorządowcy”. W jej komitecie założycielskim znalazły się stowarzyszenia: Lokalni (Marcina Marandy), MWS (Konrada Rytela), Centrum Społecznej Demokracji (Marka Wocha) i Bezpartyjni Samorządowcy (Romana Kozłowskiego). Jej przewodniczącym został Robert Raczyński, wiceprzewodniczącym Marcin Maranda, sekretarzem Marek Woch, a skarbnikiem Konrad Rytel. W marcu 2021 doszło do rozłamu w klubie BS w sejmiku dolnośląskim. Marszałek województwa Cezary Przybylski wraz z Tymoteuszem Myrdą i Markiem Obrębalskim powołali reprezentujący OF „BiS” klub Bezpartyjni i Samorządowcy. Pozostali czterej radni pozostali w klubie BS; w lutym 2022 Michał Bobowiec przeszedł z niego do klubu BiS. W kwietniu 2022 do OF „BiS” dołączyło Lubuskie Forum Samorządowe pod przewodnictwem Tomasza Możejki.
12 grudnia 2020 powstała alternatywna wobec OF „BiS” Ogólnopolska Koalicja Samorządowa. Jej przewodniczącym został wójt Tarnowa Podgórnego Tadeusz Czajka, wiceprzewodniczącymi Piotr Krzystek i Janusz Kubicki, sekretarzem Andrzej Sitnik (prezydent Siedlec), skarbnikiem Ludomir Handzel (prezydent Nowego Sącza), a pozostałymi członkami zarządu Marian Błachut (burmistrz Czechowic-Dziedzic) i Jacek Szydło (członek zarządu powiatu olsztyńskiego, były wieloletni wójt Dywit). W kwietniu 2022 OKS zawarła porozumienie o współpracy z Polską 2050 Szymona Hołowni. 8 grudnia tego samego roku klub BS w sejmiku dolnośląskim przemianował się na klub Dolnośląskiej Koalicji Samorządowej, będącej częścią OKS (cztery dni później w wyniku odejścia wybranego z listy PSL Mirosława Lubińskiego reprezentacja DKS w sejmiku utraciła jednak status klubu).

</doc>
<doc id="3317349" url="https://pl.wikipedia.org/wiki?curid=3317349" title="Natalja Trietjakowa">
Natalja Trietjakowa

Natalja (Natiełła) Jewgienjewna Trietjakowa Наталья (Нателла) Евгеньевна Третьякова (ur. 18 kwietnia 1970 w Baku) - rosyjska aktorka teatralna i filmowa.
W 1990 ukończyła Rosyjski Uniwersytet Sztuki Teatralnej. W 1994 zadebiutowała rolą Nastii w filmie "Pietierburgskije tajny" (Петербургские тайны).

</doc>
<doc id="3317353" url="https://pl.wikipedia.org/wiki?curid=3317353" title="Anna Kudakova">
Anna Kudakova



</doc>
<doc id="3317361" url="https://pl.wikipedia.org/wiki?curid=3317361" title="Marco Asensio">
Marco Asensio

Marco Asensio Willemsen (ur. 21 stycznia 1996 w Palma de Mallorca) – hiszpański piłkarz holenderskiego pochodzenia, występujący na pozycji napastnika w hiszpańskim klubie Real Madryt oraz w reprezentacji Hiszpanii.
Kariera klubowa.
Asensio urodził się na Balearach w holendersko-baskijskiej rodzinie. Swoją karierę rozpoczął w akademii piłkarskiej RCD Mallorca, jednak od najmłodszych lat był obserwowany przez Real Madryt i FC Barcelonę. W sezonie 2013/2014 zadebiutował w seniorskim futbolu w barwach trzecioligowej wówczas RCD Mallorki B.
27 października 2013 rozegrał pierwsze spotkanie dla pierwszej drużyny, wchodząc na ostatnie 6 minut przegranego 1:3 spotkania z Recreativo Huelva. Następnie, także zmieniając jednego z kolegów z drużyny, wystąpił przeciwko CD Lugo. Po kilku kolejnych meczach ówczesny menadżer José Luis Oltra zdecydował się na stałe włączyć Asensio do kadry pierwszego zespołu Mallorki. 16 marca 2014 zdobył pierwszą bramkę dla klubu, otwierając wynik w wygranym 2:0 spotkaniu z CD Tenerife. Po zwolnieniu Oltry i zatrudnieniu w jego miejsce Walerija Karpina, Asensio zachował miejsce w podstawowym składzie, strzelając gole w meczach z CA Osasuną, Deportivo Alavés i Llagosterą.
24 listopada 2014 Real Madryt osiągnął z Mallorką porozumienie w sprawie transferu Asensio na Estadio Santiago Bernabéu. 5 grudnia oficjalnie poinformowano, że zawodnik podpisał z nowym klubem sześcioletni kontrakt i do zakończenia sezonu 2014/2015 pozostanie w dotychczasowej drużynie na zasadzie wypożyczenia. 21 sierpnia 2016 w swoim debiucie ligowym zdobył swoją pierwszą bramkę w barwach klubu podczas meczu z Realem Sociedad.
Kariera reprezentacyjna.
W reprezentacji Hiszpanii zadebiutował 29 maja 2016 w meczu wygranym 3:1 z Bośnią i Hercegowiną.
Statystyki kariery klubowej.
"Aktualne na 15 maja 2022."

</doc>
<doc id="3317363" url="https://pl.wikipedia.org/wiki?curid=3317363" title="Włodzimierz Bednarski (teolog)">
Włodzimierz Bednarski (teolog)



</doc>
<doc id="3317364" url="https://pl.wikipedia.org/wiki?curid=3317364" title="Centrum Biblijne &quot;Jezus Jest Panem&quot;">
Centrum Biblijne &quot;Jezus Jest Panem&quot;



</doc>
<doc id="3317365" url="https://pl.wikipedia.org/wiki?curid=3317365" title="Misja &quot;Centrum Służby Życia&quot;">
Misja &quot;Centrum Służby Życia&quot;



</doc>
<doc id="3317367" url="https://pl.wikipedia.org/wiki?curid=3317367" title="Marcus Morris">
Marcus Morris

Marcus "Mook" Morris (ur. 2 września 1989 w Filadelfii) – amerykański koszykarz, występujący na pozycji skrzydłowego, obecnie zawodnik Los Angeles Clippers.
Bracia Morris są trzecią w historii NBA parą bliźniaków, która została wybrana w pierwszej rundzie draftu. Pierwsze dwie to bracia Grant oraz Lopez. W 1987 roku Chicago Bulls wybrało z numerem 10 – Horace'a Granta, rok później z numerem 12 do ligi trafił Harvey Grant, wybrany przez Washington Bullets. W 2008 roku najpierw do New Jersey Nets trafił Brook Lopez (#10), a następnie do Phoenix Suns – Robin Lopez (#15).
Morrisowie są też drugą parą bliźniaków w historii klubu Phoenix Suns. Pierwszą byli, wybrani w drugiej rundzie draftu 1965, bracia Dick i Tom Van Arsdale, którzy rozegrali wspólnie ostatni sezon swojej zawodowej kariery (1976/77). 
Marcus i Markieff występowali w jednej drużynie (2014/15) z pochodzącymi ze Słowenii braćmi Dragić, Goranem oraz Zoranem. Jest to ewenement w historii ligi, pod względem liczby rodzeństw występujących w jednej drużynie NBA.
W lipcu 2015 został zawodnikiem Detroit Pistons. 7 lipca 2017 trafił w wyniku wymiany do Boston Celtics.
16 lipca 2019 dołączył do New York Knicks.
6 lutego 2020 w wyniku wymiany trafił do Los Angeles Clippers.

</doc>
<doc id="3317369" url="https://pl.wikipedia.org/wiki?curid=3317369" title="Juan Rodríguez (zapaśnik)">
Juan Rodríguez (zapaśnik)

Juan José Rodríguez (ur. 16 maja 1985) – salwadorski zapaśnik walczący w obu stylach. Zajął czternaste miejsce na mistrzostwach panamerykańskich w 2014. Wicemistrz igrzysk Ameryki Środkowej w 2013 roku.

</doc>
<doc id="3317375" url="https://pl.wikipedia.org/wiki?curid=3317375" title="Live in Berlin (album Depeche Mode)">
Live in Berlin (album Depeche Mode)

Live in Berlin. A film by Anton Corbijn – wydawnictwo grupy Depeche Mode, zawierające zapis koncertów zespołu, zagranych w berlińskiej hali O2 WORLD, w dniach 23 i 27 listopada 2013. Premiera europejska odbyła się 17 listopada 2014 (w Polsce dzień później). Album wydano w dwóch wersjach. Podstawowa składa się z dwóch płyt CD z zapisem dźwiękowym koncertu. Edycja "Deluxe" złożona została z dwóch płyt DVD (pierwsza, zawiera cały koncert, druga, oprócz koncertów również materiały dodatkowe), dwóch krążków CD z zapisem dźwiękowym, płyty blu-ray z materiałem z ostatniej płyty Delta Machine edytowanym w wersji 5.1 oraz 16-stronicowej książeczki. 
Reżyserem widowiska jest Anton Corbijn.
W Polsce nagranie uzyskało status złotej płyty DVD.

</doc>
<doc id="3317376" url="https://pl.wikipedia.org/wiki?curid=3317376" title="David Choc">
David Choc

David Elías Choc Huoc (ur. 11 listopada 1993) – gwatemalski zapaśnik walczący w stylu wolnym. Zajął 30. miejsce na mistrzostwach świata w 2022. Srebrny medalista mistrzostw panamerykańskich w 2021 i 2022. Ósmy na igrzyskach panamerykańskich w 2019. Wicemistrz Ameryki Południowej z 2013. Srebrny medalista igrzysk Ameryki Środkowej w 2017 roku.

</doc>
<doc id="3317377" url="https://pl.wikipedia.org/wiki?curid=3317377" title="Héctor Melgar">
Héctor Melgar

Héctor Daniel Melgar Muz (ur. 9 września 1992) – gwatemalski zapaśnik walczący w obu stylach. Zajął dwunaste miejsce na mistrzostwach panamerykańskich w 2014. Brązowy medalista igrzysk Ameryki Środkowej w 2013 i 2017 roku.

</doc>
<doc id="3317378" url="https://pl.wikipedia.org/wiki?curid=3317378" title="Hector Melgar">
Hector Melgar



</doc>
<doc id="3317380" url="https://pl.wikipedia.org/wiki?curid=3317380" title="Jennifer González">
Jennifer González

Jennifer Corona del Rosario González Hernández (ur. 10 stycznia 1987) – gwatemalska zapaśniczka walcząca w stylu wolnym. Zajęła 24 miejsce na mistrzostwach świata w 2006. Dwukrotna brązowa medalistka mistrzostw panamerykańskich w 2005 i 2013. Mistrzyni igrzysk Ameryki Środkowej w 2013 i trzecia w 2017. Trzecia na MŚ juniorów w 2006. Pierwsza na mistrzostwach panamerykańskich juniorów w 2005, a trzecia w 2006 roku.

</doc>
<doc id="3317381" url="https://pl.wikipedia.org/wiki?curid=3317381" title="Jenifer Gonzalez">
Jenifer Gonzalez



</doc>
<doc id="3317383" url="https://pl.wikipedia.org/wiki?curid=3317383" title="Marles Asencio">
Marles Asencio

Marlens Mishel Azucena Asencio Peralta (ur. 29 grudnia 1991) – gwatemalska zapaśniczka walcząca w stylu wolnym. Zajęła dziewiąte miejsce na mistrzostwach panamerykańskich w 2013. Mistrzyni igrzysk Ameryki Środkowej w 2013 roku.

</doc>
<doc id="3317388" url="https://pl.wikipedia.org/wiki?curid=3317388" title="Jewgienij Rajkowski">
Jewgienij Rajkowski

Jewgienij Nikołajewicz Rajkowski (ros. Евгений Николаевич Райковский; ur. 18 sierpnia 1912 zm. 17 maja 1962) – radziecki reżyser filmów animowanych. Od 1948 roku pracował dla wytwórni Sojuzmultfilm. Od 1951 roku rozpoczął pracę jako reżyser we współpracy z Olgą Chodatajewą.

</doc>
<doc id="3317389" url="https://pl.wikipedia.org/wiki?curid=3317389" title="Stawiguda (gromada)">
Stawiguda (gromada)

Stawiguda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stawiguda z siedzibą GRN w Stawigudzie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Miodówko, Pluski, Stawiguda i Wymój ze zniesionej gminy Stawiguda w tymże powiecie. Dla gromady ustalono 18 członków gromadzkiej rady narodowej.
1 stycznia 1958 do gromady Stawiguda włączono obszar zniesionej gromady Gryźliny w tymże powiecie.
1 stycznia 1960 do gromady Stawiguda włączono wsie Dorotowo, Gągławki i Mojdy oraz leśniczówkę Grada ze zniesionej gromady Dorotowo w tymże powiecie.
31 grudnia 1961 do gromady Stawiguda włączono wieś Kręsk ze zniesionej gromady Sząbruk w tymże powiecie. 
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie olsztyńskim reaktywowano gminę Stawiguda.

</doc>
<doc id="3317391" url="https://pl.wikipedia.org/wiki?curid=3317391" title="Droga R37 (Rosja)">
Droga R37 (Rosja)

Droga R37 «Łodiejnoje Pole — Wytiegra», nazywana nieoficjalnie "Traktem Archanielskim" (ros. «Автодорога Лодейное Поле — Вытегра», неофицальное название — Архангельский тракт) – droga znaczenia regionalnego na terenie Rosji. Trasa rozpoczyna swój bieg w Łodiejnojym Polu, a kończy w Wytiegrze. Droga biegnie przez obszar obwodu leningradzkiego oraz obwodu wołogrodzkiego. Do końca 2017 roku obowiązuje obecny numer, zaś od 1 stycznia 2018 droga otrzyma nowe numeracje:

</doc>
<doc id="3317392" url="https://pl.wikipedia.org/wiki?curid=3317392" title="Alvaro Hubiera">
Alvaro Hubiera

Alvaro Martín Hubiera Robles (ur. 2 listopada 1985) – dominikański zapaśnik walczący w stylu klasycznym. Brązowy medalista mistrzostw panamerykańskich w 2013. Wicemistrz igrzysk boliwaryjskich w 2013 i mistrzostw Ameryki Południowej w 2012 i 2014 roku.

</doc>
<doc id="3317393" url="https://pl.wikipedia.org/wiki?curid=3317393" title="Jeffry Ávila">
Jeffry Ávila

Jeffry Manuel Ávila (ur. 25 lutego 1993) – dominikański zapaśnik walczący w stylu wolnym. Zajął 33 miejsce na mistrzostwach świata w 2013. Brązowy medalista mistrzostw panamerykańskich w 2013 i 2014. Wicemistrz mistrzostw Ameryki Południowej w 2014 i trzeci w 2012 roku.

</doc>
<doc id="3317394" url="https://pl.wikipedia.org/wiki?curid=3317394" title="Jeffry Avila">
Jeffry Avila



</doc>
<doc id="3317395" url="https://pl.wikipedia.org/wiki?curid=3317395" title="Billy Váldez">
Billy Váldez

Billy Váldez Jean (ur. 25 sierpnia 1994) – dominikański zapaśnik walczący w stylu wolnym. Zajął 21 miejsce na mistrzostwach świata w 2013. Trzeci na mistrzostwach panamerykańskich w 2016. Zdobył brązowy medal mistrzostw Ameryki Południowej w 2013 i 2014, a także igrzysk boliwaryjskich w 2017. Trzeci na mistrzostwach panamerykańskich juniorów w 2013 roku.

</doc>
<doc id="3317396" url="https://pl.wikipedia.org/wiki?curid=3317396" title="Billy Valdez">
Billy Valdez



</doc>
<doc id="3317399" url="https://pl.wikipedia.org/wiki?curid=3317399" title="Luis Pérez (zapaśnik)">
Luis Pérez (zapaśnik)

Luis Miguel Pérez Sosa (ur. 8 listopada 1988) – dominikański zapaśnik walczący w stylu wolnym. Zajął dwudzieste miejsce na mistrzostwach świata w 2017. Brązowy medalista igrzysk panamerykańskich w 2019. Wicemistrz panamerykański w 2017 i 2021; trzeci w 2020 i 2022. Wicemistrz mistrzostw Ameryki Południowej w 2012 i 2014. Wicemistrz igrzysk boliwaryjskich w 2017 i 2022; trzeci w 2013 roku.

</doc>
<doc id="3317400" url="https://pl.wikipedia.org/wiki?curid=3317400" title="Luis Perez">
Luis Perez



</doc>
<doc id="3317401" url="https://pl.wikipedia.org/wiki?curid=3317401" title="María González">
María González

María González de La Rosa (ur. 20 stycznia 1996) – dominikańska zapaśniczka walcząca w stylu wolnym. Brązowa medalistka mistrzostw Ameryki Południowej w 2014 roku.

</doc>
<doc id="3317402" url="https://pl.wikipedia.org/wiki?curid=3317402" title="Maria Gonzales">
Maria Gonzales



</doc>
<doc id="3317403" url="https://pl.wikipedia.org/wiki?curid=3317403" title="Yessica Oviedo">
Yessica Oviedo

Yessica Coraima Oviedo Pérez (ur. 2 stycznia 1993) – dominikańska zapaśniczka walcząca w stylu wolnym. Zajęła siódme miejsce na mistrzostwach świata w 2017. Wicemistrzyni panamerykańska w 2013, 2017 i 2021; trzecia w 2022. Złota medalistka mistrzostw Ameryki Południowej w 2014. Brązowa medalistka igrzysk Ameryki Środkowej i Karaibów w 2018. Mistrzyni igrzysk boliwaryjskich w 2017, a trzecia w 2013 i 2022 roku.

</doc>
<doc id="3317404" url="https://pl.wikipedia.org/wiki?curid=3317404" title="Carix Ramírez">
Carix Ramírez

Carix Elizabeth Ramírez Melenciano (ur. 5 kwietnia 1990) – dominikańska zapaśniczka walcząca w stylu wolnym. Piąta na mistrzostwach panamerykańskich w 2014. Srebrna medalistka mistrzostw Ameryki Południowej w 2014 roku.

</doc>
<doc id="3317405" url="https://pl.wikipedia.org/wiki?curid=3317405" title="Carix Ramirez">
Carix Ramirez



</doc>
<doc id="3317407" url="https://pl.wikipedia.org/wiki?curid=3317407" title="Ezequiel Díaz">
Ezequiel Díaz

Ezequiel Díaz (ur. 9 marca 1994) – dominikański zapaśnik walczący w stylu wolnym. Wicemistrz igrzysk boliwaryjskich w 2013 roku.

</doc>
<doc id="3317408" url="https://pl.wikipedia.org/wiki?curid=3317408" title="Ezequiel Diaz">
Ezequiel Diaz



</doc>
<doc id="3317409" url="https://pl.wikipedia.org/wiki?curid=3317409" title="Jansel González">
Jansel González

Jansel Miguel Pimentel González (ur. 6 listopada 1992) – dominikański zapaśnik walczący w stylu klasycznym. Brązowy medalista igrzysk boliwaryjskich w 2013 i mistrzostw panamerykańskich w 2016 roku.

</doc>
<doc id="3317410" url="https://pl.wikipedia.org/wiki?curid=3317410" title="Jansel Gonzalez">
Jansel Gonzalez



</doc>
<doc id="3317411" url="https://pl.wikipedia.org/wiki?curid=3317411" title="Jhomaylen Mañon">
Jhomaylen Mañon

Jhomaylen Eugenio Mañon (ur. 8 marca 1993) – dominikański zapaśnik walczący w stylu klasycznym. Brązowy medalista igrzysk boliwaryjskich w 2013 roku.

</doc>
<doc id="3317412" url="https://pl.wikipedia.org/wiki?curid=3317412" title="Jhomaylen Manon">
Jhomaylen Manon



</doc>
<doc id="3317413" url="https://pl.wikipedia.org/wiki?curid=3317413" title="Jeffry de Jesus Serrata">
Jeffry de Jesus Serrata

Jeffry De Jesus Serrata García (ur. 24 marca 1993) – dominikański zapaśnik walczący w stylu wolnym. Brązowy medalista igrzysk boliwaryjskich w 2013 roku.

</doc>
<doc id="3317414" url="https://pl.wikipedia.org/wiki?curid=3317414" title="Oscar Loango Solís">
Oscar Loango Solís



</doc>
<doc id="3317415" url="https://pl.wikipedia.org/wiki?curid=3317415" title="Mistrzostwa Ameryki Południowej w Zapasach 2014">
Mistrzostwa Ameryki Południowej w Zapasach 2014

XI Mistrzostwa rozegrano w dniach 24-28 września 2014 w Limie na terenie Coliseo “Miguel Grau” de la Villa Deportiva Región Callao. 

</doc>
<doc id="3317421" url="https://pl.wikipedia.org/wiki?curid=3317421" title="Dyskografia Ice Cube'a">
Dyskografia Ice Cube'a



</doc>
<doc id="3317430" url="https://pl.wikipedia.org/wiki?curid=3317430" title="Ana Céspedes">
Ana Céspedes

 Ana Silva Céspedes Lugo – peruwiańska zapaśniczka walcząca w stylu wolnym. Srebrna medalistka mistrzostw Ameryki Południowej w 2014 roku.

</doc>
<doc id="3317431" url="https://pl.wikipedia.org/wiki?curid=3317431" title="Boris Derjugin">
Boris Derjugin



</doc>
<doc id="3317432" url="https://pl.wikipedia.org/wiki?curid=3317432" title="Ana Cespedes">
Ana Cespedes



</doc>
<doc id="3317436" url="https://pl.wikipedia.org/wiki?curid=3317436" title="Samuel Alva">
Samuel Alva

Samuel Edinzon Alva Pedragas (ur. 1 kwietnia 1996) – peruwiański zapaśnik walczący w stylu wolnym. Brązowy medalista mistrzostw panamerykańskich w 2021, igrzysk Ameryki Południowej w 2018, a także mistrzostw Ameryki Południowej w 2014. Mistrz panamerykański juniorów z 2014 i 2016, a trzeci w 2015 roku.

</doc>
<doc id="3317437" url="https://pl.wikipedia.org/wiki?curid=3317437" title="Luigi García">
Luigi García



</doc>
<doc id="3317438" url="https://pl.wikipedia.org/wiki?curid=3317438" title="Podział administracyjny Polski 1957-1975">
Podział administracyjny Polski 1957-1975



</doc>
<doc id="3317440" url="https://pl.wikipedia.org/wiki?curid=3317440" title="Luigi Garcia">
Luigi Garcia



</doc>
<doc id="3317446" url="https://pl.wikipedia.org/wiki?curid=3317446" title="Ricardo Cárdenas">
Ricardo Cárdenas

Ricardo Diego Cárdenas Esquen (ur. 25 listopada 1992) – peruwiański zapaśnik walczący w obu stylach. Zajął 29 miejsce na mistrzostwach świata w 2017. Siódmy na igrzyskach panamerykańskich w 2019. Piąty na mistrzostwach panamerykańskich w 2013. Czterokrotny srebrny medalista mistrzostw Ameryki Południowej; w 2011, 2012, 2013, 2015 i 2016. Siódmy na igrzyskach Ameryki Płd. w 2014. Brązowy medalista igrzysk boliwaryjskich w 2017 roku.

</doc>
<doc id="3317447" url="https://pl.wikipedia.org/wiki?curid=3317447" title="Diego Cardenas">
Diego Cardenas



</doc>
<doc id="3317453" url="https://pl.wikipedia.org/wiki?curid=3317453" title="Vredenburgh">
Vredenburgh

Vredenburgh – miasto w Stanach Zjednoczonych, w stanie Alabama, w hrabstwie Monroe.

</doc>
<doc id="3317456" url="https://pl.wikipedia.org/wiki?curid=3317456" title="Jacqueline Mollocana">
Jacqueline Mollocana

Jacqueline Del Roció Mollocana Eleno (ur. 29 stycznia 1994) – ekwadorska zapaśniczka walcząca w stylu wolnym. Zajęła piąte miejsce na igrzyskach panamerykańskich w 2019. Srebrna medalistka mistrzostw panamerykańskich w 2021 i brązowa z 2020 i 2022; piąta w 2018 i 2019. Złota medalistka igrzysk Ameryki Południowej w 2022 i brązowa w 2018. Mistrzyni Ameryki Południowej w 2015, druga w 2014 i trzecia w 2012. Mistrzyni igrzysk boliwaryjskich w 2022 i druga w 2017 roku.

</doc>
<doc id="3317457" url="https://pl.wikipedia.org/wiki?curid=3317457" title="Jacqueline Mollocano">
Jacqueline Mollocano



</doc>
<doc id="3317458" url="https://pl.wikipedia.org/wiki?curid=3317458" title="Frisco City">
Frisco City

Frisco City – miasto w Stanach Zjednoczonych, w stanie Alabama, w hrabstwie Monroe.

</doc>
<doc id="3317460" url="https://pl.wikipedia.org/wiki?curid=3317460" title="Excel (Alabama)">
Excel (Alabama)

Excel – miasto w Stanach Zjednoczonych, w stanie Alabama, w hrabstwie Monroe.

</doc>
<doc id="3317463" url="https://pl.wikipedia.org/wiki?curid=3317463" title="Beatrice (Nebraska)">
Beatrice (Nebraska)

Beatrice – miasto w Stanach Zjednoczonych, w stanie Nebraska, siedziba administracyjna hrabstwa Gage.

</doc>
<doc id="3317465" url="https://pl.wikipedia.org/wiki?curid=3317465" title="Passiflora aristulata">
Passiflora aristulata

Passiflora aristulata Mast. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Peru. 

</doc>
<doc id="3317466" url="https://pl.wikipedia.org/wiki?curid=3317466" title="Electronic Chart Display and Information System">
Electronic Chart Display and Information System

Electronic Chart Display and Information System (pol. System Obrazowania Elektronicznych Map i Informacji Nawigacyjnych) "–" komputerowy system stosowany w nawigacji morskiej, zgodny ze standardami IMO, stanowiący ekwiwalent papierowych map morskich.
System wyświetla dane z cyfrowych map morskich, połączone z danymi z innych źródeł, takich jak GPS, kompas, echosonda, anemometr, AIS, ARPA. Można nanosić na mapy również informacje pogodowe. Głównym zadaniem systemu ECDIS jest planowanie oraz monitorowanie podróży.

</doc>
<doc id="3317469" url="https://pl.wikipedia.org/wiki?curid=3317469" title="Hassan Abujihaad">
Hassan Abujihaad

Hassan Abujihaad (ur. jako Paul R. Hall w 1976) – amerykański wojskowy i terrorysta. Marynarz United States Navy skazany za wspieranie terroryzmu.
Po przejściu na islam ujawnił terrorystom w kwietniu 2001, podczas służby w charakterze sygnalisty na USS Benfold, dyslokację jednostek marynarki oraz jej newralgiczne miejsca.
Został aresztowany przez policję w marcu 2007, nie przyznał się do winy. 5 marca 2008 został skazany przez sąd na 25 lat za ujawnienie tajemnicy wojskowej.

</doc>
<doc id="3317470" url="https://pl.wikipedia.org/wiki?curid=3317470" title="Itshak Holtz">
Itshak Holtz

Itshak Jack Holtz (ur. 1925 w Skierniewicach, zm. 21 grudnia 2018 w Jerozolimie) – amerykańsko-izraelski malarz, grafik i litograf.
Urodził się w żydowskiej rodzinie w międzywojennej Polsce, jego rodzicami byli Aryeh i Lisa Holtz. Swoje zainteresowania malarstwem odkrył, gdy ojciec pokazał mu namalowany przez siebie obraz sań konnych na śniegu. W 1935 r. rodzina wyemigrowała do Jerozolimy, Holtz studiował tam w latach 1945-1947 grafikę. W 1950 r. wyjechał do Nowego Jorku, gdzie kontynuował studia w Art Students League.
Specjalizował się w malarstwie rodzajowym przedstawiającym życie codzienne Żydów. Obok obrazów olejnych i akwareli stworzył także liczne rysunki i litografie. Przyjmował także zlecenia na wykonanie portretów, które pozwoliły mu przezwyciężyć problemy finansowe w początkowym okresie pobytu w USA.

</doc>
<doc id="3317471" url="https://pl.wikipedia.org/wiki?curid=3317471" title="Phil May">
Phil May

Philip John „Phil” May (ur. 20 września 1944 w Blackpool w Anglii, zm. 30 listopada 2014 w Claremont, przedmieściu Perth) – australijski lekkoatleta, mistrz Igrzysk Brytyjskiej Wspólnoty Narodów i olimpijczyk w trójskoku, przedsiębiorca.
Na przełomie lat 60. i 70. dominował w rywalizacji krajowej na skoczniach lekkoatletycznych w Australii, sięgając po cztery tytuły mistrzowskie w skoku w dal (1965, 1969–1971) i sześć w trójskoku (1966–1969, 1971, 1973); stawał też wielokrotnie na niższych stopniach podium (wicemistrzostwo w skoku w dal 1966, 1967, 1973, wicemistrzostwo w trójskoku 1970, 1974, 1976, 3. miejsce w skoku w dal 1964, 1968, 3. miejsce w trójskoku 1965, 1975). Poza skoczniami startował jako sprinter. Reprezentował barwy klubu Glenhuntly Athletics Club.
Występował z powodzeniem w zawodach międzynarodowych. Na Igrzyskach Imperium Brytyjskiego i Wspólnoty Brytyjskiej w Kingston (1966) był 6. w skoku w dal i 10. w trójskoku. W 1968 na igrzyskach olimpijskich w Meksyku startował tylko w trójskoku, zajmując 6. miejsce z wynikiem 17,02 m i wyprzedzając o jedną lokatę broniącego tytułu Józefa Szmidta. Rok później został potrójnym mistrzem igrzysk Konferencji Pacyfiku w Tokio – w skoku w dal, trójskoku i sztafecie 4 × 100 metrów. Na Igrzyskach Brytyjskiej Wspólnoty Narodów w Edynburgu (1970) wygrał trójskok, a w skoku w dal został wicemistrzem (przegrał tylko z Lynnem Daviesem z Walii). Australijska sztafeta 4 × 100 metrów z jego udziałem nie ukończyła biegu eliminacyjnego. Poważny uraz stopy w 1971 zahamował jego karierę, ale zdołał jeszcze sięgnąć po brąz w trójskoku na igrzyskach Konferencji Pacyfiku w 1973. Ostatni znaczący występ na arenie międzynarodowej May zaliczył w 1974 na kolejnych Igrzyskach Brytyjskiej Wspólnoty Narodów w nowozelandzkim Christchurch, plasując się na 5. miejscu w trójskoku.
Jego olimpijski wynik z 1968 (17,02 m) pozostawał do 1980 rekordem Australii w trójskoku. Dodać należy, że konkurs w Meksyku stał na wyjątkowo wysokim poziomie – w dniu rozpoczęcia igrzysk rekord świata Szmidta wynosił 17,03 cm i został poprawiony już w eliminacjach przez Włocha Gentilego, a w walce o medale aż czterech zawodników skoczyło jeszcze dalej (w tym również sam Gentile, ostatecznie brązowy medalista). 2 stycznia 1965 w Perth May wyrównał rekord Australii w skoku w dal wynikiem 7,71 m. 
Po zakończeniu występów zawodniczych udzielał się jako trener, w tym w latach 1977–1983 odpowiadał za kadrę narodową. Uważany za czołowego lekkoatletę Australii Zachodniej, w 1998 został wprowadzony do sportowej Hall of Fame tego stanu.
W 1991 z Patrią Jaffries założył sieć franczyzowych kawiarni Dome, pierwszy lokal otworzyli na przedmieściu Perth Cottesloe. May był współwłaścicielem sieci do 2003.

</doc>
<doc id="3317474" url="https://pl.wikipedia.org/wiki?curid=3317474" title="KS Wasilków">
KS Wasilków

KS Wasilków – polski klub sportowy z siedzibą w Wasilkowie, założony w 1946 roku.
Historia.
Włókniarz powstał i funkcjonował pod patronatem Zakładów Przemysłu Wełnianego im. Emilii Plater. W 1954 roku klub zmienił nazwę na Pogoń. W 1957 roku nastąpiło połączenie z białostockim Włókniarzem, który przejął sekcję piłkarską Pogoni. Fuzja miała na celu wzmocnienie i skonsolidowanie klubów „włókienniczych”. Po kilku latach klub został reaktywowany i pod nazwą „Łoś” funkcjonował do 1977 – wtedy powrócono do nazwy Włókniarz. W 1990 roku klub po raz kolejny zmienił nazwę na MZKS, następnie na WKS (Wasilkowski Klub Sportowy), po dwóch latach na KP Wasilków (Klub Piłkarski). Ten okres to największe sukcesy w rozgrywkach ligowych, zespół przez 5 sezonów występował w III lidze, następne dwa w IV lidze makroregionalnej. Historia zespołu powtórzyła się w 1999 roku nastąpiła fuzja z Jagiellonia Białystok, która przejęła sekcję piłkarską. Klub został reaktywowany w 2002 roku pod nazwą KS Wasilków, pod którą występuje do dnia dzisiejszego.
Stadion.
Stadion Miejski w Wasilkowie ul. Supraślska 21.

</doc>
<doc id="3317492" url="https://pl.wikipedia.org/wiki?curid=3317492" title="Czerwone tarcze">
Czerwone tarcze

Czerwone tarcze – powieść historyczna Jarosława Iwaszkiewicza wydana w 1934.
Powieść oparta jest na biografii księcia Henryka Sandomierskiego, żyjącego w XII wieku. Opisuje zabiegi mające przezwyciężyć rozbicie dzielnicowe i odrodzić Królestwo Polskie. "Czerwone tarcze" mają wiele elementów powieści psychologicznej, ukazując motywy i emocje kierujące głównym bohaterem, rozterki związane z powinnościami władcy i obowiązkami racji stanu. Fakty historyczne traktowane są głównie jako tło do rozważań o historii Polski i jej miejscu w Europie, oraz o konfliktach wewnętrznych jednostek.
Język powieści nie jest archaizowany i przypomina język używany w czasach Iwaszkiewicza. Powieść miała wiele wznowień i tłumaczeń.

</doc>
<doc id="3317507" url="https://pl.wikipedia.org/wiki?curid=3317507" title="Demon ruchu">
Demon ruchu

Demon ruchu – zbiór nowel fantastycznych Stefana Grabińskiego wydany w 1919.
Składają się na niego opowieści grozy, osnute wokół tematyki kolejowej (dworce, dróżnicy, konduktorzy, maszyniści). Bohaterowie traktują swój zawód jako rodzaj posłannictwa, rytuału czy kultu. W utworach są obecne niewytłumaczalne zjawiska, katastrofy, zabłąkane pociągi, tajemnicze depesze, dziwne stacje, ślepe tory. W zjawiskach tych przejawia się „demon ruchu” nadający światu techniki rysy irracjonalne.
 zbioru obejmowało 9 opowiadań: "Maszynista Grot", "Błędny pociąg" (Legenda kolejowa), "Demon ruchu", "Smoluch", "Wieczny pasażer" (Humoreska), "W przedziale", "Sygnały", "Ślepy tor", "Ultima Thule". Następną edycję, która ukazała się w 1922 roku, uzupełniono o trzy kolejne nowele: "Głucha przestrzeń (Ballada kolejowa)", "Fałszywy alarm", "Dziwna stacja (Fantazja przyszłości)". Została dodana także "Przedmowa" Józefa Jedlicza.
Autor planował także trzecie wznowienie zbioru. W liście do Kazimierza Czachowskiego z 23.02.1931 roku pisze: "Zwłaszcza radbym przeprowadzić nowe, zwiększone o 2 nowele, wydanie Demona ruchu". Pierwszą z nowel były "" (opublikowane pierwotnie w „Naokoło świata“, 1926, nr 28, s. 19-42), drugą natomiast ". (Epilog do „Demona Ruchu“)" (opublikowana w dodatku literackim „Polonia” - 1926, nr 141, s. 11–13; 147, s. 12–13; 154, s. 11–12; 161, s. 12).

</doc>
<doc id="3317510" url="https://pl.wikipedia.org/wiki?curid=3317510" title="Eruca vesicaria">
Eruca vesicaria



</doc>
<doc id="3317511" url="https://pl.wikipedia.org/wiki?curid=3317511" title="Janusz Faron">
Janusz Faron

Janusz Józef Faron (ur. 25 grudnia 1965 w Moskwie, Rosja) – polski architekt.
Życiorys.
W 1989 ukończył studia magisterskie na Wydziale Architektury Politechniki Śląskiej. W latach 1989–1993 zatrudniony w biurze projektowym "AiB" w Katowicach. Od 1993 przez pięć lat pełnił funkcję inspektora w Wydziale Architektury Urzędu Miasta w Zabrzu. Od 1994 do 2009 zawodowo związany z Politechniką Śląską, gdzie był adiunktem na macierzystym wydziale. W 1997 przedstawił pracę doktorską pt. "Jakość techniczna obiektów architektonicznych ze szczególnym uwzględnieniem problemów bezpieczeństwa pożarowego", za którą otrzymał grant promotorski. Od 2000 prezes w Przedsiębiorstwie Studiów Projektów i Realizacji Budownictwa z siedzibą w Gliwicach. Od 2015 równolegle związany zawodowo z Państwową Wyższą Szkołą Zawodową w Raciborzu, gdzie od roku 2016 pełni funkcję kanclerza.
Dorobek architektoniczny.
Janusz Faron współpracował z pracownią architektoniczną "A. &amp; J. Olszewscy Architekci", gdzie zaprojektował:

</doc>
<doc id="3317512" url="https://pl.wikipedia.org/wiki?curid=3317512" title="Pierre Bergé">
Pierre Bergé

Pierre Bergé (ur. 14 listopada 1930 w Oléron, zm. 8 września 2017 w Saint-Rémy-de-Provence) – francuski przemysłowiec oraz mecenas. Był współzałożycielem domu mody Yves Saint Laurent SAS i niegdyś partnerem życiowym oraz wieloletnim partnerem biznesowym zmarłego projektanta mody Yves’a Saint Laurenta.
Bergé spotkał Saint Laurenta w 1958 roku. Zakochali się w sobie i razem rozpoczęli działalność, jako Yves Saint Laurent SAS w 1961 roku.
Bergé był właścicielem miesięcznika dla gejów „Têtu” w latach 1995–2013. W 2010 roku przejął kontrolę nad dziennikiem „Le Monde”, wspólnie z Xavierem Nielem i Matthieu Pigasse’em w drodze podwyższenia kapitału.

</doc>
<doc id="3317516" url="https://pl.wikipedia.org/wiki?curid=3317516" title="Beatrice (Alabama)">
Beatrice (Alabama)

Beatrice – miasto w Stanach Zjednoczonych, w stanie Alabama, w hrabstwie Monroe.

</doc>
<doc id="3317520" url="https://pl.wikipedia.org/wiki?curid=3317520" title="Echinops viscosus">
Echinops viscosus



</doc>
<doc id="3317521" url="https://pl.wikipedia.org/wiki?curid=3317521" title="Przegorzan lepki">
Przegorzan lepki



</doc>
<doc id="3317524" url="https://pl.wikipedia.org/wiki?curid=3317524" title="Pike Road">
Pike Road

Pike Road – miasto w Stanach Zjednoczonych, w stanie Alabama, w hrabstwie Montgomery.

</doc>
<doc id="3317541" url="https://pl.wikipedia.org/wiki?curid=3317541" title="Stuart Milner-Barry">
Stuart Milner-Barry

Stuart Milner-Barry (ur. 20 września 1906 w Londynie, zm. 25 marca 1995 w Londynie) – angielski szachista, kryptolog.
Kariera szachowa.
Ukończył Trinity College na Uniwersytecie Cambridge.
W 1923 r. zdobył mistrzostwo juniorów Wielkiej Brytanii. Reprezentował Anglię na czterech szachowych olimpiadach (w latach 1937, 1939, 1952 i 1956). W 1953 r. zdobył srebrny medal indywidualnych mistrzostw Wielkiej Brytanii. Według retrospektywnego systemu Chessmetrics, najwyżej sklasyfikowany był w czerwcu 1941 r., zajmował wówczas 65. miejsce na świecie.
Był wieloletnim wiceprezydentem Brytyjskiej Federacji Szachowej.
Wniósł wkład w rozwój teorii debiutowej, jego nazwisko nosi m.in. wariant w obronie Nimzowitscha, jak również gambit w obronie francuskiej.
Praca zawodowa.
Podczas II wojny światowej był szefem sekcji "Hut 6" w ośrodku kryptologicznym w Bletchley Park, która była odpowiedzialna m.in. za złamanie kodu maszyny szyfrującej Enigma.
Po wojnie pracował w Ministerstwie Finansów Wielkiej Brytanii, był również szachowym korespondentem brytyjskiego dziennika "The Times".

</doc>
<doc id="3317543" url="https://pl.wikipedia.org/wiki?curid=3317543" title="Somerville (Maine)">
Somerville (Maine)

Somerville – miasto w Stanach Zjednoczonych, w stanie Maine, w hrabstwie Lincoln.

</doc>
<doc id="3317546" url="https://pl.wikipedia.org/wiki?curid=3317546" title="Somerville (Teksas)">
Somerville (Teksas)

Somerville – miasto w Stanach Zjednoczonych, w stanie Teksas, w hrabstwie Burleson.

</doc>
<doc id="3317548" url="https://pl.wikipedia.org/wiki?curid=3317548" title="Somerville (Tennessee)">
Somerville (Tennessee)

Somerville – miasto w Stanach Zjednoczonych, w stanie Tennessee, siedziba administracyjna hrabstwa Fayette.

</doc>
<doc id="3317551" url="https://pl.wikipedia.org/wiki?curid=3317551" title="Somerville (Indiana)">
Somerville (Indiana)

Somerville – miasto w Stanach Zjednoczonych, w stanie Indiana, w hrabstwie Gibson.

</doc>
<doc id="3317554" url="https://pl.wikipedia.org/wiki?curid=3317554" title="Somerville (Alabama)">
Somerville (Alabama)

Somerville – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317555" url="https://pl.wikipedia.org/wiki?curid=3317555" title="WorkPLAN">
WorkPLAN

WorkPLAN – system ERP (Enterprise Resource Plannig) opracowany przez Sescoi. Aktualnie rozwijany przez VERO Software.
WorkPLAN to system przeznaczony do zarządzania procesami zachodzącymi w produkcji jednostkowej i małoseryjnej. System wykorzystywany jest tam, gdzie praca nad projektami wymaga specjalnego podejścia oraz wielu edytowalnych zmiennych w trakcie produkcji.
Użytkownikami WorkPLAN są producenci z branż: form wtryskowych, narzędzi, oprzyrządowania, odlewnictwa, motoryzacji, lotnictwa oraz obrony.
Historia.
Pierwsza wersja oprogramowania WorkPLAN została wprowadzona przez Sescoi w 1992 roku. Od tej pory oprogramowanie jest stale rozwijane.
Sescoi od 2003 roku rozpoczęło rozwój drugiej generacji WorkPLAN. System składał się z dwóch uzupełniających się produktów. Pierwszym z nich jest MyWorkPLAN, modułowe oprogramowanie do zarządzania projektami. Drugi produkt trafił na rynek w 2006 roku jako WorkPLAN Enterprise, pełne oprogramowanie ERP dla producentów.
WorkPLAN ERP w 2008 roku zyskał silnik bazy danych MySQL, a także przeprojektowany interfejs użytkownika, który zyskał strukturę drzewa i okna nawigacji podobne do stosowanych w systemach CAD.
W 2009 roku wydana została Wersja 3 MyWorkPLAN i WorkPLAN Enterprise.
Rozwój oprogramowania oraz coraz większa liczba klientów z różnych branż produkcji wpłynęły na podział funkcji systemu na moduły oraz możliwość komunikacji z innymi systemami ERP (np. do księgowości i kadr), a także oprogramowaniem CAD/CAM.
Natomiast 25 listopada 2009 roku oba produkty otrzymały certyfikat współpracy z systemem SAP.
WorkPLAN ERP może otrzymać zamówienia lub listy zadań z innych systemów ERP lub SAP ERP z wyszczególnieniem części i ilości komponentów do produkcji. WorkPLAN następnie zarządza procesem produkcji, w tym harmonogramowania produkcji i planowania, monitorowania wydajności produkcji i rejestracji czasu spędzonego dla każdego zadania przez każdego pracownika lub maszyny w czasie rzeczywistym, za pomocą ekranów dotykowych, czytniki kodów kreskowych i formularzy wprowadzania danych. W miarę postępu procesu produkcji, dane mogą być dostarczane z powrotem do SAP w postaci czasu potrzebnego do zakończenia zadań, aktualnego etapu i zdarzeń zakończonych oraz listy materiałów potrzebnych do produkcji. Szczegóły, takie jak czas przezbrajania, czas obróbki, czasy i ilości ukończonych zadań, elementy wykonane lub potrzebujące poprawek mogą być zawarte w przepływie informacji. Zbieranie informacji w czasie rzeczywistym w WorkPLAN pozwala aktualizować system SAP na bieżąco, tworząc dynamiczną wymianę danych i zabezpieczając informacje o firmie.
WorkPLAN odzwierciedla prawdziwy i aktualny stan produkcji. Firmy korzystające z rozwiązań SAP na poziomie korporacyjnym mają możliwość wykorzystania takiej integracji, co umożliwia na optymalizację wydajności wyspecjalizowanych obszarów w organizacji, takich jak działy inżynierii lub jednostek wytwarzania form, tłoczników i prototypów.
Wersja 4 została zaprezentowana podczas targów Euromold we Frankfurcie w grudniu 2010. Ta wersja zawiera nowe narzędzia do zarządzania relacjami z klientami (CRM) oraz kombinację szczegółowych i uproszczonych metod planowania. Zawiera również zaktualizowany interfejs użytkownika, zdalny dostęp do systemu oraz nowe funkcje pozwalające na zarządzanie produkcją seryjną.
Sescoi w roku 2011 miał oddziały w USA, Wielkiej Brytanii, Francji, Niemczech, Hiszpanii, Japonii, Indii, Chin i Korei, i ponad 50 dystrybutorów na całym świecie.
Firma Sescoi została przejęta przez Grupę Vero Software w styczniu 2013 r.
MyWorkPLAN oraz WorkPLAN Enterprise zostały połączone w jeden system klasy ERP II – WorkPLAN ERP – system składający się z modułów oraz umożliwiający integrację z innymi rozwiązaniami.
Od stycznia 2014 roku WorkPLAN ERP dostępny jest w języku polskim przy współpracy VERO Software oraz firmy VeraShape, która zajmuje się oprogramowaniem WorkPLAN w Polsce.
Funkcje.
WorkPLAN ERP jest systemem do zarządzania procesami produkcji oraz automatyzacji zarządzania kluczowymi działaniami. System pomaga zminimalizować czas przygotowania projektów oraz uzyskać informacje takie jak: koszty projektu, możliwy termin i czas realizacji, zyski i straty, sytuacja finansowa. System umożliwia zarządzanie wszystkimi danymi dotyczącymi: zamówień, planowania, dokumentacji, list materiałów, jakości, zakupów, zapasów magazynowych, kluczowych wskaźników wydajności. Informacje z warsztatu wprowadzane są do systemu przy pomocy ekranów dotykowych, czytników kodów kreskowych, formularzy, dzięki czemu dają aktualne dane o postępie realizacji oraz pracy maszyn. WorkPLAN umożliwia także analizowanie strategicznych punktów działania firmy, dzięki wbudowanym narzędziom do raportowania i analityki danych.
WorkPLAN łączy w sobie funkcjonalności systemów ERP oraz MRP II.
Technologia.
Pierwsza wersja WorkPLAN ERP została zaprogramowana za pomocą ujednolicenia języka VISION i Unify Dataserver jako silnika bazy danych z Unify Corporation.
Nowy WorkPLAN ERP ze zmienionym interfejsem zaprogramowany został za pomocą PowerBuilder, Delphi i C++ oraz MySQL jako silnikiem bazy danych. System używa technologii Tom Sawyer Software do tworzenia graficznego i wizualizacji powiązań między zadaniami.
Interfejsy wymiany danych.
WorkPLAN ERP interfejsy wymiany danych:

</doc>
<doc id="3317558" url="https://pl.wikipedia.org/wiki?curid=3317558" title="Falkville">
Falkville

Falkville – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317563" url="https://pl.wikipedia.org/wiki?curid=3317563" title="Priceville">
Priceville

Priceville – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317567" url="https://pl.wikipedia.org/wiki?curid=3317567" title="Mikołajek kreteński">
Mikołajek kreteński

Mikołajek kreteński ("Eryngium creticum" Lam.) – gatunek roślin z rodziny selerowanych ("Apiaceae"). Rośnie dziko w basenie Morza Śródziemnego: w Albanii, Bułgarii, Grecji, Macedonii Północnej, Czarnogórze, Słowenii, Cyprze, Egipcie, Iraku, Izraelu, Jordanii, Libanie, Syrii i Turcji.
Morfologia i biologia.
Bylina o bardzo rozgałęzionych pędach. Cała ma niebiesko-fioletowy kolor. Rośnie w zbiorowiskach roślinnych typu frygana, na opuszczonych polach uprawnych i ogrodach, na poboczach dróg, na pustyniach. Osiąga wysokość 25–100 cm. Liście wydłużone, z kolcami po bokach. Kwiaty niebiesko-białe, zebrane w kuliste, rozproszone na roślinie główki. Kwitnie od maja do sierpnia. Owoce o kształcie od eliptycznego do odwrotnie jajowatego

</doc>
<doc id="3317569" url="https://pl.wikipedia.org/wiki?curid=3317569" title="Eryngium creticum">
Eryngium creticum



</doc>
<doc id="3317570" url="https://pl.wikipedia.org/wiki?curid=3317570" title="Hartselle">
Hartselle

Hartselle – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317572" url="https://pl.wikipedia.org/wiki?curid=3317572" title="Party house">
Party house



</doc>
<doc id="3317573" url="https://pl.wikipedia.org/wiki?curid=3317573" title="Eva (Alabama)">
Eva (Alabama)

Eva – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317578" url="https://pl.wikipedia.org/wiki?curid=3317578" title="Rząd Arsenija Jaceniuka">
Rząd Arsenija Jaceniuka



</doc>
<doc id="3317581" url="https://pl.wikipedia.org/wiki?curid=3317581" title="Heaven Forbid">
Heaven Forbid

Heaven Forbid – trzynasty studyjny album amerykańskiego zespołu hard rockowego Blue Öyster Cult, wydany w 1998 roku. Jest to pierwszy studyjny album zespołu z nowym materiałem w dekadzie (nie licząc z 1992 roku soundtracku do Bad Channels). Amerykański pisarz horrorów i science fiction John Shirley napisał kilka piosenek na płycie. Chociaż jest on znanym autorem swoich cyberpunkowych opowieści, wiele tekstów na tej płycie dotyczy wczesnych motywów science fiction. Roboczy tytuł albumu to "Ezekiel's Wheel", który został nazwany od biblijnej opowieści, dlatego niektórzy uważają, że nawiązuje on do wczesnych wizyt UFO.
Liczba utworów na tym albumie ma powiązanie z utworami wydanymi przez Blue Öyster Cult. "In Thee" został oryginalnie ukazany w albumie "Mirrors". "Still Burnin'" to sequel piosenki "Burnin' for You", który pojawił się w albumie "Fire of Unkown Origin". "Live for Me" ukazuje wiele podobieństw z singlem "Your Loving Heart" z albumu "Flat Out" Bucka Dharma.
Inspiracją dla alternatywnej okładki jest Morgan Fairchild. Ten obraz pojawia się też na odwrocie wkładki, a oryginalnie miał być na przodzie okładki, na co wskazywałyby reklamy z okresu powstawania.

</doc>
<doc id="3317589" url="https://pl.wikipedia.org/wiki?curid=3317589" title="Éverton Ribeiro">
Éverton Ribeiro

Éverton Augusto de Barros Ribeiro (ur. 10 kwietnia 1989 w Arujá) – brazylijski piłkarz występujący na pozycji środkowego pomocnika w klubie CR Flamengo oraz w reprezentacji Brazylii.
Kariera klubowa.
Ribeiro rozpoczynał karierę w drużynach młodzieżowych Corinthians. W 2007 roku został włączony do kadry pierwszej drużyny, jednak występując na lewej obronie rozegrał tylko cztery spotkania, a jego drużyna spadła do Série B. 21 czerwca 2008 roku został wypożyczony do końca roku do innej drużyny Série B - AD São Caetano. Tam został przekwalifikowany na ofensywnego pomocnika, a samo wypożyczenie było potem dwukrotnie przedłużane, najpierw na sezon 2009, później na sezon 2010. Ostatecznie do ekipy Corinthians powrócił na początku roku 2011, jednakże już 21 lutego został sprzedany do Coritiby. Z nowym zespołem związał się trzyletnią umową. W barwach Coritiby dwukrotnie zwyciężył w rozgrywkach Campeonato Paranaense, a w sezonie 2012 został najlepszym strzelcem drużyny w Série A, zdobywając 8 bramek. 8 stycznia 2013 przeszedł do drużyny Cruzeiro, a kontrakt podpisał na 4 lata. W sezonach 2013 oraz 2014 jego klub zostawał mistrzem Brazylii, a sam Ribeiro w 2013 został wybrany najlepszym piłkarzem ligi .
W czasie zimowego okna transferowego w 2015 roku otrzymał propozycję z takich klubów jak AC Milan czy Manchester United F.C., jednak ostatecznie za kwotę 15 milionów Euro został piłkarzem klubu Al-Ahli Dubaj. W pierwszym sezonie w nowym klubie Al-Ahli zajęło dopiero 7. miejsce w lidze i nie awansowało do rozgrywek Azjatyckiej Ligi Mistrzów w sezonie 2016, jednak w sezonie 2015 Ligi Mistrzów Ribeiro zdobył jedną z bramek w półfinałowym starciu z Al-Hilal, a jego zespół przegrał dopiero w finale rozgrywek z Guangzhou Evergrande. W kolejnym sezonie ligowym zdobył mistrzostwo ZEA. 5 lipca 2017 związał się umową z CR Flamengo do końca sezonu 2021. Po zakończeniu sezonu 2019 w którym Flamengo zostało mistrzem Brazylii i triumfowało w Copa Libertadores przedłużył kontrakt z drużyną do końca 2023 roku.

</doc>
<doc id="3317632" url="https://pl.wikipedia.org/wiki?curid=3317632" title="Najlepsza szwedzka powieść kryminalna (nagroda)">
Najlepsza szwedzka powieść kryminalna (nagroda)



</doc>
<doc id="3317633" url="https://pl.wikipedia.org/wiki?curid=3317633" title="Aleksandre Kwitaszwili">
Aleksandre Kwitaszwili

Aleksandre Kwitaszwili (gruz. ალექსანდრე კვიტაშვილი; ukr. Олександр Квіташвілі, trb. Ołeksandr Kwitaszwili; ur. 15 listopada 1970 w Tbilisi) – gruziński menedżer, specjalista ds. polityki zdrowotnej i społecznej oraz polityk, posiadający także obywatelstwo ukraińskie, z wykształcenia historyk, minister pracy, zdrowia i polityki społecznej Gruzji w latach 2008–2010, minister zdrowia Ukrainy w latach 2014–2016.
Życiorys.
Aleksandre Kwitaszwili urodził się 15 listopada 1970 w Tbilisi. W 1987 ukończył szkołę publiczną nr 53, po czym podjął studia historyczne na Tbiliskim Uniwersytecie Państwowym, które ukończył w 1992 ze specjalizacją w zakresie historii najnowszej Ameryki i Europy. W tym samym roku otrzymał stypendium, dzięki któremu podjął studia w Robert F. Wagner Graduate School of Public Service w ramach New York University, które ukończył rok później.
Pracował w działach finansowym i administracyjnym Grady Memorial Hospital w Atlancie. W 1993 wrócił do Gruzji i podjął pracę w sekcji finansowej i administracyjnej Programu Narodów Zjednoczonych ds. Rozwoju w tym kraju. W latach 1995–1997 zasiadał w zarządzie gruzińskiego oddziału United Methodist Committee on Relief.
W latach 1995–2002 pracował jako konsultant w różnych organizacjach międzynarodowych w Azerbejdżanie, Łotwie, Ukrainie, Armenii i Grecji. Opublikował kilka prac analitycznych poświęconych reformom ochrony zdrowia i systemowi zabezpieczenia społecznego. W 2002 został krajowym koordynatorem projektów mających na celu redukcję ubóstwa i rozwój ekonomiczny. W latach 2002–2003 pracował w Nowym Jorku jako konsultant Transatlantic Partners Against AIDS. W 2004 został dyrektorem administracyjnym EastWest Institute.
31 stycznia 2008 został ministrem pracy, zdrowia i polityki społecznej Gruzji. Funkcję tę pełnił do sierpnia 2010. Objął następnie stanowisko rektora Tbiliskiego Uniwersytetu Państwowego, które zajmował do czerwca 2013, gdy zrezygnował z funkcji z powodu zmian w prawie o szkolnictwie wyższym. Był związany ze Zjednoczonym Ruchem Narodowym.
2 grudnia 2014 dekretem prezydenta Ukrainy otrzymał obywatelstwo tego kraju, a wieczorem tego samego dnia został zatwierdzony na urząd ministra zdrowia w drugim rządzie Arsenija Jaceniuka. Zakończył pełnienie tej funkcji wraz z całym gabinetem w kwietniu 2016.
Dwukrotnie żonaty. Dziadkiem jego pierwszej żony był Noe Żordania. Poza ojczystym językiem gruzińskim zna język angielski i rosyjski, natomiast w dacie powołania na ministra w ukraińskim rządzie nie znał języka ukraińskiego.

</doc>
<doc id="3317636" url="https://pl.wikipedia.org/wiki?curid=3317636" title="Kwestionariusz osobowości nerwicowej KON-2006">
Kwestionariusz osobowości nerwicowej KON-2006

Kwestionariusz osobowości nerwicowej KON-2006 jest narzędziem psychometrycznym służącym do diagnozowania dysfunkcji osobowości mających wpływ na powstawanie zaburzeń nerwicowych. Stosowanie tego kwestionariusza może także ułatwiać opis zaburzeń nerwicowych oraz ich różnicowanie od reakcji na stres (zwłaszcza „ostrych”), a także ocenę zmian następujących w wyniku leczenia.
Kwestionariusz został opracowany przez Jerzego W. Aleksandrowicza, Katarzynę Klasę, Jerzego A. Sobańskiego i Dorotę Stolarską w Katedrze Psychoterapii Uniwersytetu Jagiellońskiego Collegium Medicum.
Zawartość kwestionariusza.
W skład kwestionariusza wchodzą 243 zmienne wymagające jednoznacznej odpowiedzi „Tak” lub „Nie”. Deklaracje te pozwalają na określenie wartości 24 skal opisujących obszary związane z powstawaniem zaburzeń nerwicowych oraz poziomu współczynnika X-KON, który określa globalne nasilenie osobowości nerwicowej.
Skale.
Nazwy skal KON-2006 mają charakter umowny (roboczy): 
Metodologia prac nad stworzeniem kwestionariusza.
Poszukiwania i selekcja zmiennych, z których powstał kwestionariusz, opierały się na procedurach empirycznych. Przeprowadzono analizę użyteczności 779 zmiennych (m.in. pochodzących ze skal różnych testów osobowości i temperamentu, np. 16PF, MMPI, PTS, TTS, IPIP, TCI), oceniając m.in. jasność, jednoznaczność i zrozumiałość sformułowań oraz wprowadzając odpowiednie zmiany, a następnie określono i porównano sposób odpowiadania przez osoby zdrowe i osoby podejmujące leczenie z powodu zaburzeń nerwicowych. Wyselekcjonowano 243 zmienne, najsilniej różnicujące chorych na zaburzenia nerwicowe i osoby zdrowe. W oparciu o nie, po drobnych korektach dokonanych w 2005 roku, powstało narzędzie nazwane "Kwestionariuszem osobowości nerwicowej". Wyodrębnienie 24 skal kwestionariusza przeprowadzono w oparciu o wyniki analiz skupień zmiennych w populacjach pacjentów podejmujących leczenie z powodu zaburzeń nerwicowych i w grupach kontrolnych. 

</doc>
<doc id="3317637" url="https://pl.wikipedia.org/wiki?curid=3317637" title="Drugi rząd Arsenija Jaceniuka">
Drugi rząd Arsenija Jaceniuka

Drugi rząd Arsenija Jaceniuka – rząd Ukrainy funkcjonujący od 2 grudnia 2014 do 14 kwietnia 2016.
Gabinet utworzono kilka tygodni po przedterminowych wyborach parlamentarnych z października. Zastąpił pierwszy rząd Arsenija Jaceniuka, powstały w lutym 2014 po wydarzeniach Euromajdanu. Wybory zakończyły się zwycięstwem ugrupowań wspierających Euromajdan. W skład koalicji weszły: Front Ludowy premiera, prezydencki Blok Petra Poroszenki, Samopomoc mera Lwowa Andrija Sadowego, Partia Radykalna Ołeha Laszki oraz Batkiwszczyna Julii Tymoszenko.
Na wicepremierów mianowano Hennadija Zubkę z administracji prezydenckiej, Wałerija Woszczewskiego z Radykalnej Partii oraz Wjaczesława Kyryłenkę. Stanowiska powierzono dotychczasowym ministrom prezydenckim: spraw zagranicznych Pawłowi Klimkinowi, ministrowi spraw wewnętrznych Arsenowi Awakowowi i ministrowi obrony Stepanowi Połtorakowi. Swoje funkcje zachowali także minister sprawiedliwości Pawło Petrenko oraz minister oświaty i nauki Serhij Kwit. W rządzie znalazło się troje obcokrajowców, którzy wcześniej tego samego dnia otrzymali obywatelstwo Ukrainy: Amerykanka ukraińskiego pochodzenia Natalie Jaresko jako minister finansów, Gruzin Aleksandre Kwitaszwili jako minister zdrowia i Litwin Aivaras Abromavičius jako minister gospodarki. Gabinet został zatwierdzony przez Radę Najwyższą 2 grudnia 2014.
We wrześniu 2015 koalicję opuścili radykałowie, a w lutym 2016 Samopomoc oraz Batkiwszczyna. Koalicja rządowa utraciła więc formalnie wymaganą większość 226 mandatów. Ostatecznie 14 kwietnia 2016 gabinet został zastąpiony przez rząd Wołodymyra Hrojsmana.

</doc>
<doc id="3317638" url="https://pl.wikipedia.org/wiki?curid=3317638" title="Trinity (Teksas)">
Trinity (Teksas)

Trinity – miasto w Stanach Zjednoczonych, w stanie Teksas, w hrabstwie Trinity.

</doc>
<doc id="3317639" url="https://pl.wikipedia.org/wiki?curid=3317639" title="Ekspozycja (psychoterapia)">
Ekspozycja (psychoterapia)

Ekspozycja – technika psychoterapii behawioralnej stosowana w leczeniu zaburzeń lękowych. Zakłada eksponowanie się pacjenta na sytuacje lub przedmioty, które choć bezpieczne, wzbudzają lęk. Dzięki tym planowanym ekspozycjom, lęk się w końcu zmniejsza i pacjent pokonuje swoje problemy. Z czasem lęk ma się zmniejszać.
Proceduralnie jest podobne do wygaszania lęku u szczurów.
Badania wskazują na skuteczność tego podejścia w leczeniu zaburzeń lękowych: zaburzenia stresowego pourazowego (PTSD) oraz fobii specyficznych. Według raportu z czerwca 2008 opublikowanego w "Archives of General Psychiatry". terapia oparta na ekspozycji zapobiega powstawaniu zaburzenia stresowego pourazowego w przypadku osób, które doświadczają reakcji stresowej.
Ekspozycja jest bardzo podobna do ekspozycji z powstrzymaniem reakcji, metody używanej w leczeniu zaburzenia obsesyjno-kompulsyjnego.
Historia.
Ekspozycję zaczęto stosować w latach 50. ubiegłego wieku, kiedy rozwijała się terapia behawioralna, jako opozycyjna w stosunku do, wszechobecnej w tamtych czasach, psychoanalizy. Psychologowie i psychiatrzy z Południowej Afryki przywieźli swoje metody do Anglii. Pierwszym miejscem, gdzie leczono zaburzenia lękowe programem opartym na ekspozycji był Maudsley Hospital.
Jednym z pierwszych psychiatrów, który zainteresował się rozwiązywaniem problemów pacjentów w podejściu behawioralnym był Joseph Wolpe (1915–1997). Konsultował się on z wieloma psychologami korzystającymi z podobnej metodologii w pracy klinicznej. Jednym z nich był James G. Taylor (1897–1973) – pracujący ówcześnie w Wydziale Psychologii Uniwersytetu w Kapsztadzie (RPA). Mimo że większość prac Taylora nie została opublikowana był on pierwszym psychologiem, który wykorzystał ekspozycję do terapii lęku, w tym, nadal używaną, ekspozycję w realnej sytuacji życiowej z powstrzymywaniem reakcji. Od 1950 wraz z rozwojem podejścia behawioralnego pojawiło się więcej rodzajów terapii ekspozycyjnej tj. systematyczne odczulanie, zanurzanie, terapia implozywna, przedłużona ekspozycja, terapia ekspozycyjna in vivo i wyobrażeniowa terapia ekspozycyjna.
Techniki.
Terapia ekspozycyjna jest oparta na zasadach warunkowania klasycznego nazywanego również wygaszaniem pawłowskim. Terapeuta ekspozycji identyfikuje procesy poznawcze, emocje i pobudzenie fizjologiczne towarzyszące bodźcom wywołującym lęk. Następnie próbuje złamać schemat ucieczkowy, który wzmacnia reakcję lękową poprzez stopniową ekspozycję na coraz silniejsze bodźce aż do habituacji. Technika ta polega na tworzeniu programu stale rosnących kroków lub wyzwań (zhierarchizowanych), które mogą być jawne („statyczne”) lub ukryte („dynamiczne”). Sprzyjają one osiągnięciu ostatecznego celu, czyli reakcji niefobicznej. Następnie pacjent dobrowolnie przechodzi przez te kroki, mając poczucie kontroli pod koniec każdego z nich.
Niezależnie od tego, że terapia ekspozycyjna została wielokrotnie potwierdzona w badaniach naukowych niektórzy klinicyści mają opór w korzystaniu z wyobrażeniowej ekspozycji, szczególnie w przypadkach zespołu stresu pourazowego (PTSD). Prawdopodobnie nie rozumieją oni tej metody lub nie są pewni własnych umiejętności, aby z niej korzystać, może również widzą zbyt wiele przeciwwskazań co do zastosowania jej u swoich pacjentów.
Ekspozycja i zanurzanie różnią się tym, iż w przypadku zanurzania zaczyna się od najbardziej ekstremalnej pozycji w hierarchii lęku, podczas gdy w ekspozycji zaczyna się od wywołującej najmniejszy lęk.
Procedury ekspozycyjne dzielą się na trzy typy. Pierwszym jest in vivo lub „prawdziwego życia”. Ta procedura wykorzystuje bezpośrednie podejście do aktywności w różnych sytuacjach. Na przykład jeśli ktoś boi się wystąpień publicznych osoba może zostać poproszona o przemówienie do niewielkiej grupy osób, aby bezpośrednio skanalizować ten lęk. Drugim typem jest ekspozycja wyobrażeniowa, w której pacjenci są proszeni, aby wyobrazić sobie sytuację, której się boją. Procedura ta jest pomocna dla osób, które potrzebują skonfrontować się z myślami i wspomnieniami wywołującymi lęk. Trzeci rodzaj oddziaływania jest interoceptywny (czucia wewnętrznego), który może być wykorzystany w przypadku bardziej specyficznych zaburzeń, takich jak panika i zespół stresu pourazowego. Pacjenci konfrontują się z objawami z ciała związanymi ze strachem np. przyspieszonym biciem serca, dusznością. Wszystkie wymienione typy ekspozycji można stosować łącznie lub osobno.
Zastosowania.
Zaburzenie lękowe uogólnione.
Dowody empiryczne wskazują, że terapia przez ekspozycje może być skutecznym leczeniem dla osób z zaburzeniem lękowym uogólnionym, szczególnie ekspozycja in vivo, która ma większą skuteczność niż ekspozycja wyobrażeniowa w tym zaburzeniu. Celem ekspozycji in vivo jest nauczenie regulacji emocji podczas systematycznej i kontrolowanej ekspozycji na bodźce budzące lęk.
Fobie specyficzne.
Terapie oparte na ekspozycji okazały się skuteczne w leczeniu fobii specyficznych i są leczeniem o najwyższej udowodnionej skuteczności. Opublikowane metaanalizy pokazują skuteczność terapii przez ekspozycję przeprowadzonej podczas jednej (trwającej od godziny do trzech godzin) sesji w leczeniu fobii specyficznej. Cztery lata później 90% spośród badanych pacjentów zachowało redukcję objawów: lęku, unikania i ogólnego upośledzenia, 65% nie wykazywało żadnych symptomów fobii.
Na przykład jednym z zaburzeń leczonych ekspozycją była agorafobia. Agorafobia to lęk, który powoduje unikanie sytuacji powodujących panikę: bycie samemu, opuszczenie domu, unikanie poczucia uwięzienia, zawstydzenia czy bezradności. To zaburzenie jest problemem, ponieważ osoba może tak bardzo się bać, że przestanie wychodzić z domu, czy być w nim bez opieki. Dodatkowo pacjenci bardzo się obawiają okazania objawów lęku w przestrzeni publicznej. Boją się, że stracą kontrolę będąc wśród ludzi.
Zaburzenie stresowe pourazowe.
Pewien typ terapii przez ekspozycję okazał się skuteczny również w leczeniu innych zaburzeń lękowych. Ekspozycja w wirtualnej rzeczywistości jest nowoczesną i efektywną metodą leczenia zaburzenia stresowego pourazowego. Skuteczność sprawdzano na żołnierzach, których poddawano komputerowej symulacji w ciągi sześciu sesji. Porównano objawy PTSD żołnierzy przed i po leczeniu. Okazało się, że po leczeniu objawy PTSD były mniejsze, z czego wynika, że ten rodzaj ekspozycji jest skuteczny w redukowaniu objawów PTSD.
Wyniki terapii przez ekspozycję leczeniu współwystępującego zaburzenia stresowego pourazowego i uzależnieni są równie obiecujące.
Psychoterapia Dialektyczno-Behawioralna (DBT).
W psychoterapii dialektyczno-behawioralnej stosuje się trening umiejętności. To jeden z czterech filarów tej terapii (obok terapii indywidualnej, coachingu telefonicznego oraz spotkań zespołu). Trening ten to połączenie psychoedukacji oraz konkretnych ćwiczeń zebranych w cztery działy tematyczne:
W module regulacji emocji naucza się między innymi "działania przeciwnego do emocji" które jest rodzajem nieformalnej ekspozycji. W sytuacji kiedy ktoś odczuwa nieuzasadniony lęk, ma konfrontować się z tym czego się boi (aż do skutku) by wyregulować tę emocję. DBT powstało oryginalnie dla osób cierpiących z powodu zaburzenia osobowości z pogranicza. To zaburzenie można rozumieć jako fobię swoich własnych emocji. Dlatego pacjenci nakłaniani są do eksponowania się na wszelkie emocje. Ostatecznym celem jest "pokochanie własnych emocji". Ekspozycja stanowi trzon terapii dialektyczno-behawioralnej.
Organizacje.
Terapia przez ekspozycję jest techniką terapii behawioralnej. Wiele organizacji zrzesza terapeutów behawioralnych z całego świata. The Association for Behavior Analysis International (ABA) oferuje certyfikat terapii behawioralnej.. Certyfikat jest gwarantem wysokich umiejętności oraz wiedzy w zakresie terapii przez ekspozycję.

</doc>
<doc id="3317640" url="https://pl.wikipedia.org/wiki?curid=3317640" title="Granica Roche'a">
Granica Roche'a



</doc>
<doc id="3317644" url="https://pl.wikipedia.org/wiki?curid=3317644" title="Trinity (Karolina Północna)">
Trinity (Karolina Północna)

Trinity – miasto w Stanach Zjednoczonych, w stanie Karolina Północna, w hrabstwie Randolph.

</doc>
<doc id="3317654" url="https://pl.wikipedia.org/wiki?curid=3317654" title="Lew Jermin">
Lew Jermin

Lew Borisowicz Jermin (ros. Ле́в Бори́сович Е́рмин, ur. 17 marca 1923 w Zwieriewie, zm. 9 listopada 2004 w Moskwie) – radziecki i rosyjski działacz partyjny i państwowy, I zastępca przewodniczącego Rady Ministrów Rosyjskiej FSRR (1979-1989), członek KC KPZR (1971-1989).
Życiorys.
1941 ukończył szkołę średnią i został wcielony do Armii Czerwonej, walczył na Froncie Zachodnim, Leningradzkim, Wołchowskim, Nadbałtyckim i Ukraińskim. W 1943 wstąpił do WKP(b). W 1945-1947 służył w oddziałach radzieckich stacjonujących w Niemczech, Austrii, na Węgrzech i w Turkiestańskim Okręgu Wojskowym.
W 1952 ukończył Azowsko-Czarnomorski Instytut Rolniczy, po czym był agronomem w obwodzie rostowskim. 1952-1953 sekretarz, a 1953-1959 I sekretarz Komitetu Rejonowego KPZR w obwodzie rostowskim, 1959-1961 instruktor wydziału organów partyjnych w Rosyjskiej FSRR w KC KPZR. Równocześnie II sekretarz, a od 14 sierpnia 1961 do stycznia 1963 I sekretarz Komitetu Obwodowego KPZR w Penzie. Od stycznia 1963 do 14 grudnia 1964 I sekretarz Wiejskiego Komitetu Obwodowego w Penzie, następnie do 29 kwietnia 1979 ponownie I sekretarz Komitetu Obwodowego KPZR w Penzie. Od 31 października 1961 do 30 marca 1971 kandydat na członka, a od 9 kwietnia 1971 do 25 kwietnia 1989 członek KC KPZR. Od 18 kwietnia 1979 do 20 kwietnia 1989 I zastępca przewodniczącego Rady Ministrów Rosyjskiej FSRR, równocześnie od 28 listopada 1985 do 20 kwietnia 1989 przewodniczący Państwowego Komitetu Agroprzemysłowego Rosyjskiej FSRR. Następnie na emeryturze. Deputowany do Rady Najwyższej ZSRR od 6 do 11 kadencji. Honorowy obywatel Penzy (1974) i obwodu penzeńskiego. W czerwcu 2005 na ścianie domu w Penzie, gdzie pracował, wmurowano tablicę pamiątkową.
Odznaczenia.
i 10 innych medali

</doc>
<doc id="3317664" url="https://pl.wikipedia.org/wiki?curid=3317664" title="Piłka ręczna na Igrzyskach Ameryki Środkowej i Karaibów 2014 – turniej mężczyzn">
Piłka ręczna na Igrzyskach Ameryki Środkowej i Karaibów 2014 – turniej mężczyzn

Turniej piłki ręcznej mężczyzn na XXII Igrzyskach Ameryki Środkowej i Karaibów – piąty turniej mężczyzn w ramach igrzysk Ameryki Środkowej i Karaibów rozegrany w dniach 21–26 listopada 2014 roku w meksykańskim mieście Veracruz.
Zawody te były również kwalifikacją do Igrzysk Panamerykańskich 2015 – bezpośredni awans do turnieju piłki ręcznej w Toronto uzyskiwali medaliści tych zawodów, kolejna zaś otrzymywała prawo występu w barażach. Zwycięsko z rywalizacji wyszła reprezentacja Portoryko, pozostałe miejsca na podium zajęli Dominikańczycy i Kubańczycy.
System rozgrywek.
W zawodach startowało wyłonionych we wcześniejszych eliminacjach osiem drużyn podzielonych na dwie grupy po cztery liczące maksymalnie piętnastu zawodników zespoły. W pierwszej fazie rywalizowały one systemem kołowym podzielone na dwie czterozespołowe grupy. Czołowe dwie drużyny z każdej z grup awansowały do półfinałów, pozostałe zaś rywalizowały o miejsce piąte. W fazie grupowej toczone były bez ewentualnej dogrywki, za zwycięstwo, remis i porażkę przysługiwało odpowiednio dwa, jeden i zero punktów.
Zawody odbyły się w "Centro Deportivo Carlos Serdán Arechavaleta" w dniach 21–26 listopada 2014 roku. Do zawodów mogły przystąpić jedynie reprezentacje zrzeszone przez ODECABE. Medaliści turnieju uzyskali bezpośredni awans na Igrzyska Panamerykańskie 2015, zespoły z czwartych miejsc otrzymały natomiast szansę występu w "turnieju ostatniej szansy".
Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w meczach o miejsca 1–4 przeprowadzana była dogrywka 2×5 min, a w przypadku braku w niej rozstrzygnięcia organizowany był konkurs rzutów karnych. W meczach o miejsca 5–8 ewentualny remis był rozstrzygany od razu rzutami karnymi.
Statystyki.
Po zakończonym turnieju organizatorzy przedstawili statystyki dotyczące bramkarzy, zespołów, klasyfikacji "fair play" oraz statystyk indywidualnych.

</doc>
<doc id="3317682" url="https://pl.wikipedia.org/wiki?curid=3317682" title="Kościół św. Wawrzyńca w Pacynie">
Kościół św. Wawrzyńca w Pacynie

Kościół świętego Wawrzyńca w Pacynie – rzymskokatolicki kościół parafialny należący do dekanatu Sanniki diecezji łowickiej. Jest jedynym rejestrowanym zabytkiem wsi.
Historia.
Budowa obecnej świątyni w stylu neogotyckim rozpoczęła się w 1897 roku. Jej projektantem był architekt Artur Goebel. Prace budowlane były prowadzone przez majstra murarskiego Ludwika Kuzieńskiego. Budowla została konsekrowana w 1921 roku przez biskupa Stanisława Galla.
Architektura.
W kościele znajdują się trzy ołtarze, reprezentujące styl neogotycki. Są to: ołtarz główny z obrazem Matki Bożej Częstochowskiej z wizerunkiem św. Wawrzyńca na zasuwie oraz dwa ołtarze boczne posiadające obrazy Pana Jezusa Ukrzyżowanego i Świętej Rodziny. Ambona została wykonana w stylu neogotyckim w formie łodzi. Prospekt organowy został wykonany przez Dominika Biernadzkiego, także w stylu neogotyckim.
Tablice pamiątkowe.
W kościele wiszą tablice pamiątkowe, upamiętniające:

</doc>
<doc id="3317694" url="https://pl.wikipedia.org/wiki?curid=3317694" title="Volkshalle">
Volkshalle



</doc>
<doc id="3317706" url="https://pl.wikipedia.org/wiki?curid=3317706" title="Trinity (Alabama)">
Trinity (Alabama)

Trinity – miasto w Stanach Zjednoczonych, w stanie Alabama, w hrabstwie Morgan.

</doc>
<doc id="3317713" url="https://pl.wikipedia.org/wiki?curid=3317713" title="Tadeusz Wieniawa-Długoszowski">
Tadeusz Wieniawa-Długoszowski

Tadeusz Wieniawa-Długoszowski, ps. lit. "Tedi" (ur. w 1890 w Dąbrowie, zm. 29 września 1942 w Oświęcimiu) – polski dziennikarz, działacz społeczny i polityczny.
Dzieciństwo i młodość.
Należał do ośmiorga dzieci Stanisława i Marii Wieniawów-Długoszowskich. Rodzice byli pochodzenia szlacheckiego, ale nie posiadali dóbr ziemskich. Ojciec utrzymywał rodzinę, pracując jako urzędnik kolejowy; aktywnie działał też w środowiskach katolickich i uprawiał poezję religijną, wydał tomik wierszy "Wiązanka z lat dziecinnych". Dalszym ich krewnym był Bolesław Wieniawa-Długoszowski (niekiedy spotyka się błędne stwierdzenia, jakoby on i Tadeusz byli rodzonymi braćmi).
Rewolucję 1905 Tadeusz Długoszowski przeżył w Częstochowie. Niechętne nastawienie duchowieństwa do rozruchów stało się jedną z przyczyn kryzysu światopoglądowego, wskutek którego porzucił wiarę katolicką. Uczestniczył w strajku szkolnym, za co został relegowany z państwowego gimnazjum. Chociaż bardzo obciążało to mizerny budżet rodzinny, kontynuował naukę do matury w szkole prywatnej (razem z m.in. późniejszymi generałami Wojska Polskiego: Gustawem Orliczem-Dreszerem i Januszem Głuchowskim).
Działalność rewolucyjna i represje carskie.
W 1907 lub 1908 wstąpił do Polskiej Partii Socjalistycznej – Frakcji Rewolucyjnej (PPS-FR), należał też do jej Organizacji Bojowej. Był zwolennikiem terroru, co u schyłku 1911 zbliżyło go do grupy rewolucjonistów-mścicieli i ściągnęło nań uwagę Ochrany. Wyjechał wówczas do Krakowa, gdzie zaczął studia na Uniwersytecie Jagiellońskim i związał się z anarchosyndykalistami z kręgu pisma „Sprawa Robotnicza” dr. Augustyna Wróblewskiego. Mimo wyjazdu do Galicji już wiosną 1912 wyśledziła go carska tajna policja i odtąd był obserwowany również za granicą. Wreszcie, po powrocie do Kongresówki został aresztowany 11 lipca 1912 w Kaczym Dole pod Warszawą (dziś na terenie Anina w dzielnicy Wawer) i osadzony w X Pawilonie Cytadeli pod zarzutem przygotowywania zamachów na dowódcę żandarmerii i generał-gubernatora. W śledztwie obciążał go m.in. szef jego piątki bojowej, zdrajca PPS i prowokator policyjny Antoni Sukiennik.
W marcu 1914 rosyjski sąd wojskowy skazał Długoszowskiego na długoletnią katorgę, ale już w sierpniu – wobec wybuchu wojny – wraz z innymi aresztantami przeniesiono go do więzienia na Mokotowie, a następnie z Dworca Kowelskiego (późniejszego Gdańskiego) wywieziono pociągiem do Orła nad Oką. Tam wraz z Aleksandrem Prystorem i Feliksem Dzierżyńskim wziął udział w proteście przeciwko warunkom przytrzymywania więźniów politycznych, których wbrew przepisom zmuszano do noszenia strojów aresztanckich (nie będąc karani za sprawy kryminalne, mieli prawo do ubrań cywilnych); późniejszym echem tych wydarzeń było wydanie przez Tadeusza Długoszowskiego w okresie międzywojennym wspomnień o Dzierżyńskim i jego "Pamiętnika więźnia".
W następnych latach był przenoszony kolejno do więzień w Moskwie na Butyrkach i w syberyjskim Irkucku. Przeznaczony do wysłania jeszcze dalej na wschód, oczekując na transport, wykonywał przymusowe prace na wsi. Podczas tych robót udało mu się zbiec do Irkucka, gdzie kupił fałszywe dokumenty na nazwisko Józefa Brzuszkiewicza i tam doczekał rewolucji lutowej.
Okres irkucki – tygodnik „Spartak”.
Po amnestii w marcu 1917 ujawnił się i współtworzył irkucką komórkę PPS-FR, złożoną z byłych zesłańców i więźniów, która należała – wraz z powstałymi w tym samym czasie w Piotrogrodzie, Moskwie i Kijowie – do najprężniejszych w Rosji. Udzielał się aktywnie w życiu miejscowej Polonii, uczestniczył w imprezach dobroczynnych na rzecz weteranów powstania styczniowego, uprawiał publicystykę i wygłaszał odczyty w polskim „Ognisku”. Poglądy, które w tym czasie głosił – łączące socjalizm (nie uważał zań ustroju sowieckiego), z anarchizmem, czerpiącym z myśli Edwarda Abramowskiego – sam określał jako „anarchio-komunizm”.
U schyłku władzy „białych” w regionie razem z Izydorem Gustawem Oberhardem i Zbigniewem Stelmachowiczem stworzył polski socjalistyczny tygodnik „Spartak”, który zaczął ukazywać się 27 lutego 1920, po przejęciu kontroli nad miastem przez mienszewików. Wokół pisma zjednoczyły się różne odłamy polonijnej lewicy (PPS-FR, PPS-Lewica, SdKPiL, Bund, anarchiści), zainicjowano też powstanie 1 Dywizji Internacjonalnej (de facto pułku), która walczyła przeciw armii adm. Aleksandra Kołczaka w rejonie Irkucka. Mimo to już na początku kwietnia „Spartak” został zamknięty (ostatni numer nosił datę 2 kwietnia 1920) przez nowe władze bolszewickie, do czego przyczyniła się krytyka ze strony przysłanego z Moskwy Bernarda Zaksa, przedstawiciela Biura Polskiego przy Komitecie Centralnym Rosyjskiej Partii Komunistycznej (bolszewików).
Praca dziennikarska w II Rzeczypospolitej.
Do Warszawy wrócił w styczniu 1922. Pracował jako dziennikarz, był m.in. korespondentem sejmowym pepeesowskiego „Robotnika” i publicystą łódzkiego liberalnego „Głosu Polskiego-Kuriera Wieczornego”. W 1924 wystąpił z PPS, która – jego zdaniem – zbyt słabo zaangażowała się w poparcie strajku powszechnego w listopadzie 1923 i protestów robotniczych, krwawo stłumionych w Krakowie, Borysławiu i Tarnowie. Należał za to do władz Stowarzyszenia Wolnomyślicieli Polskich. Współtworzył też Niezależną Socjalistyczną Partię Pracy, z której list bezskutecznie kandydował do Sejmu w 1928.
Główną dziedziną jego aktywności było jednak redagowanie i wydawanie tygodników o orientacji radykalnie lewicowej i antyklerykalnej. Były to kolejno: „Jutro” (1924, z Brunonem Grosickim), „Walka” (1924-1925), „Wolność” (1925), „Za wolność” (1925-1926), „Po wolność” (1926-1927), „Nasza Wolność” (1927), a wreszcie „Polska Wolność”, która jedyna utrzymała się dłużej (1927-1935). Żywot poprzednich pism po kilku miesiącach kończyły częste konfiskaty artykułów i całych numerów przez cenzurę. Długoszowski jeździł też po miastach i miasteczkach – głównie Polski centralnej – z odczytami (odbył ich łącznie kilka tysięcy) na bieżące tematy polityczno-społeczne, które bywały sabotowane, odwoływane, zakazywane, rozbijane.
Atakował przeciwników brutalnie i często sam też był atakowany – również fizycznie (np. obrzucenie jajkami przez endeków w styczniu 1927 w łódzkiej filharmonii oraz cegłą podczas odczytu w Lublinie), lecz głównie w prasie, z mównic i ambon, jako „znany bezbożnik”, za podburzanie i obrazę władzy itp. Ponad 120 razy został skazany w procesach, wytaczanych mu głównie o zniesławienie, najczęściej na grzywny lub krótkie wyroki więzienia (łącznie cztery lata), szybko anulowane przez amnestie. Jedna ze spraw, poprzedzona prewencyjnym aresztowaniem i nazajutrz zwolnieniem za kaucją na początku marca 1926, zakończyła się wyrokiem roku więzienia, który podtrzymał zarówno Sąd Apelacyjny, jak i – w grudniu 1928 – Sąd Najwyższy, który w uzasadnieniu napisał o „budzeniu podniecenia rewolucyjnego” przez oskarżonego. Innym razem jego wywiad z posłem Sylwestrem Wojewódzkim w „Naszej Wolności” stał się przedmiotem rozprawy przed Sądem Marszałkowskim.
Ostatnie lata życia.
W drugiej połowie lat 30., po zamknięciu „Polskiej Wolności”, nie zdecydował się już na samodzielne wydawanie kolejnego tytułu. Pisywał gościnnie m.in. w dzienniku „Wieści”.
Był zdecydowanym przeciwnikiem faszyzmu włoskiego i niemieckiego nazizmu, czemu głośno dawał wyraz, krytykując w prasie i odczytach rządy Mussoliniego i Hitlera. Być może to ściągnęło nań represje niemieckiego okupanta. 22 maja 1942 został aresztowany przez Gestapo i osadzony na Pawiaku. Następnie zaś wywieziono go do obozu koncentracyjnego w Oświęcimiu, gdzie otrzymał numer 66750. Tam też zmarł w nieco ponad pięć miesięcy od dnia uwięzienia.
Jego "Urywki wspomnień" zostały pośmiertnie opublikowane w paryskich „Zeszytach Historycznych” (1970, nr 18, s. 132-133).

</doc>
<doc id="3317716" url="https://pl.wikipedia.org/wiki?curid=3317716" title="Uniontown (Pensylwania)">
Uniontown (Pensylwania)

Uniontown – miasto w Stanach Zjednoczonych, w stanie Pensylwania, w hrabstwie Fayette.
W Uniontown urodzili się m. in:

</doc>
<doc id="3317718" url="https://pl.wikipedia.org/wiki?curid=3317718" title="Passiflora amethystina">
Passiflora amethystina

Passiflora amethystina J.C.Mikan – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Gujanie, Brazylii (w stanach Bahia, Goiás, Mato Grosso do Sul, Mato Grosso, Espírito Santo, Minas Gerais, Rio de Janeiro, São Paulo, Paraná, Rio Grande do Sul i Santa Catarina oraz w Dystrykcie Federalnym), Peru, Boliwii, Paragwaju, Argentynie oraz Urugwaju.

</doc>
<doc id="3317720" url="https://pl.wikipedia.org/wiki?curid=3317720" title="Uniontown (Waszyngton)">
Uniontown (Waszyngton)

Uniontown – miasto w Stanach Zjednoczonych, w stanie Waszyngton, w hrabstwie Whitman.

</doc>
<doc id="3317726" url="https://pl.wikipedia.org/wiki?curid=3317726" title="Uniontown (Kentucky)">
Uniontown (Kentucky)

Uniontown – miasto w Stanach Zjednoczonych, w stanie Kentucky, w hrabstwie Union.

</doc>
<doc id="3317728" url="https://pl.wikipedia.org/wiki?curid=3317728" title="Uniontown (Alabama)">
Uniontown (Alabama)

Uniontown – miasto w Stanach Zjednoczonych, w stanie Alabama, w hrabstwie Perry.

</doc>
<doc id="3317729" url="https://pl.wikipedia.org/wiki?curid=3317729" title="Artur Andrzejuk">
Artur Andrzejuk

Artur Andrzejuk (ur. 3 lipca 1965 w Warszawie) – filozof, profesor Polskiego Uniwersytetu Na Obczyźnie oraz Uniwersytetu Kardynała Stefana Wyszyńskiego, gdzie pełni funkcję kierownika Katedry Historii Filozofii Starożytnej i Średniowiecznej.

</doc>
<doc id="3317730" url="https://pl.wikipedia.org/wiki?curid=3317730" title="Boris Zubkow">
Boris Zubkow

Boris Fiodorowicz Zubkow (ros. Борис Фёдорович Зубков, ur. 23 października 1937 we wsi Trofimowka w rejonie penzeńskim, zm. 15 września 2007 w Penzie) – radziecki i rosyjski polityk komunistyczny, I sekretarz Komitetu Obwodowego KPZR w Penzie (1990-1991), członek KC KPZR (1990-1991).
1961 ukończył Instytut Inżynierii Budowlanej w Penzie, a 1974 zaocznie Wyższą Szkołę Partyjną przy KC KPZR. Od 1963 członek KPZR, 1964-1973 I sekretarz Komitetu Obwodowego Komsomołu w Penzie, 1973-1979 I sekretarz Komitetu Rejonowego KPZR w Penzie, 1979-1989 sekretarz, 1989-1990 II sekretarz, a 1990-1991 I sekretarz Komitetu Obwodowego KPZR w Penzie. 1994-2007 I sekretarz Komitetu Obwodowego Komunistycznej Partii Federacji Rosyjskiej w Penzie. 1997-2002 deputowany do Zgromadzenia Ustawodawczego Obwodu Penzeńskiego. Odznaczony dwoma Orderami Znak Honoru.

</doc>
<doc id="3317731" url="https://pl.wikipedia.org/wiki?curid=3317731" title="Andrzej Kanicki">
Andrzej Kanicki

 Andrzej Antoni Kanicki (ur. 1948 w Sieradzu) – naukowiec pracujący na Politechnice Łódzkiej w dyscyplinie elektrotechnika, specjalności elektroenergetyka, informatyka w elektroenergetyce.
Życiorys.
W 1972 roku ukończył studia na Wydziale Elektrycznym Politechniki Łódzkiej. Na tej uczelni uzyskał w 1980 roku tytuł doktora nauk technicznych w dyscyplinie elektrotechnika. W 2007 roku obronił rozprawę habilitacyjną na Wydziale Elektrotechniki, Elektroniki, Informatyki i Automatyki Politechniki Łódzkiej.
Zainteresowania naukowe Andrzeja Kanickiego to problemy obliczania prądów zwarciowych w systemie elektroenergetycznym, modelowania i symulacji systemu elektroenergetycznego w stanach zakłóceniowych oraz zastosowaniu komputerów w sterowaniu pracą systemu elektroenergetycznego. Specjalista stowarzyszony Sekcji Systemów Elektroenergetycznych Komitetu Elektrotechniki PAN.
Był zastępcą Dyrektora Instytutu Elektroenergetyki PŁ w latach 1992-2008, a następnie dyrektorem Instytutu Elektroenergetyki PŁ w latach 2010-2013. Pełnił funkcję prodziekana ds. studiów niestacjonarnych na Wydziale w latach 2008-2016.
W Politechnice Łódzkiej pracuje od 1972 roku, będąc zatrudniony na stanowiskach: asystenta (1972–1980), adiunkta (1980–2010), profesora nadzwyczajnego (od 2010).

</doc>
<doc id="3317735" url="https://pl.wikipedia.org/wiki?curid=3317735" title="Aleksandr Kwitaszwili">
Aleksandr Kwitaszwili



</doc>
<doc id="3317736" url="https://pl.wikipedia.org/wiki?curid=3317736" title="Wątrobotrzustka">
Wątrobotrzustka

Wątrobotrzustka, , gruczoł wątrobowo-trzustkowy, gruczoł trzustkowo-wątrobowy, gruczoł jelita środkowego, czasami pisane niezgodnie z regułami ortografii jako wątrobo-trzustka lub trzustko-wątroba (łac. "hepato-pancreas") – gruczoł układu pokarmowego niektórych zwierząt, pełniący funkcję zarówno wątroby jak i trzustki.
Stawonogi.
U szczękoczułkowców i skorupiaków wątrobotrzustka formowana jest przez uchyłki jelita środkowego. W narządzie tym odbywa się trawienie oraz magazynowanie materiałów odżywczych. Gruczoł ten pełni również funkcje wydzielnicze, a u skorupiaków zachodzi w nim wchłanianie. U szczękoczułkowców gruczoł ten ma postać wielu ślepo zakończonych uchyłków (u wielu pajęczaków narząd ten łączy się jednak z tyłu z jelitem tylnym), a u skorupiaków formę gąbczastą. Wątrobotrzustka skorupiaków magazynuje m.in. tłuszcze, glikogen oraz wapń, a wydziela enzymy trawienne.
Narządu tego nie posiadają sześcionogi (w tym owady), natomiast u krocionogów analogiczną funkcję do gruczołu wątrobowo-trzustkowego skorupiaków pełni warstwa komórek otaczających jelito środkowe.
Mięczaki.
U mięczaków gruczoł ten produkuje głównie amylazę, ale także inne enzymy trawienne.
U ślimaków gruczoł ten złożony jest z dwóch płatów, których przewody uchodzą do żołądka. U tyłoskrzelnych jednak lewy płat charakteryzuje się częstszymi podziałami komórkowymi, rosnąc szybciej i już w stadium weligera jest większy niż prawy. U niektórych gatunków, m.in. z rodzaju "Adalaria", prawy płat zanika po metamorfozie. 
Wśród tyłoskrzelnych zwartą budową tego narządu odznaczają się Anaspidea, Cephalaspidea, Pleurobranchoidea, Ubroculomorpha czy Doridae. Porozgałęzianą i wnikającą w czułkowate wyrostki wątrobotrzustką wyróżniają się Aeolidacea i workojęzykowce (Sacoglossa). Do tych pierwszych należy rodzaj "Phyllodesmium", którego niektórzy przedstawiciele posiadają w wątrobotrzustce aktywne, przeprowadzające fotosyntezę zooksantelle z rodzaju "Symbiodinium". Ponadto u Aeolidacea dystalne uchyłki tego gruczołu tworzą woreczki parzydełkowe, w których nabłonku przechowywane są sprawne komórki parzydełkowe służące ślimakowi do obrony. U wielu workojęzykowców z kolei (np. należących do rodzaju "Elysia" i u "Plakobranchus ocellatus") występuje kleptoplastia – symbioza polegająca na tym, że w nabłonku wątrobotrzustki przechowywane są sprawne chloroplasty zjedzonych i strawionych glonów, które dostarczają ślimakowi mono- i disacharydy.
Małże mają wątrobotrzustkę bardzo nieregularnego kształtu. Rozgałęzia się ona, otaczając żołądek i wnikając pomiędzy gonady, tkankę łączną i mięśnie. Narząd ten składa się z pęcherzyków o ścianach złożonych z komórek trawiennych i piramidalnych komórek wydzielniczych, od których odchodzą kanały wtórne, łączące się w kanały główne, które uchodzą do żołądka.
U głowonogów gruczoł ten uchodzi do spiralnego uchyłka między jelitem środkowym i tylnym, przy czym u dwuskrzelnych jest on rozdzielony na dwie części, które u kałamarnic i wampirzyc stanowią odrębne organy uchodzące własnymi przewodami do żołądka. Pierwsza część jest gąbczasta, określana jako gruczoł trawienny (dawniej „wątroba”) i produkuje enzymy, natomiast druga jest bardziej zwarta, określana jako organ trawienno-chłonący i odpowiada głównie za wchłanianie.

</doc>
<doc id="3317737" url="https://pl.wikipedia.org/wiki?curid=3317737" title="Trzustko-wątroba">
Trzustko-wątroba



</doc>
<doc id="3317739" url="https://pl.wikipedia.org/wiki?curid=3317739" title="Gruczoł wątrobowo-trzustkowy">
Gruczoł wątrobowo-trzustkowy



</doc>
<doc id="3317740" url="https://pl.wikipedia.org/wiki?curid=3317740" title="Gruczoł trzustkowo-wątrobowy">
Gruczoł trzustkowo-wątrobowy



</doc>
<doc id="3317741" url="https://pl.wikipedia.org/wiki?curid=3317741" title="Ayapaneco">
Ayapaneco



</doc>
<doc id="3317747" url="https://pl.wikipedia.org/wiki?curid=3317747" title="Olandia (wyspa)">
Olandia (wyspa)



</doc>
<doc id="3317748" url="https://pl.wikipedia.org/wiki?curid=3317748" title="Edixon Paladines">
Edixon Paladines

Edixon Omar Paladines Alberca (ur. 24 lipca 1992) – ekwadorski zapaśnik walczący w stylu wolnym. Mistrz Ameryki Południowej w 2015, drugi w 2014 i trzeci w 2012 roku.

</doc>
<doc id="3317749" url="https://pl.wikipedia.org/wiki?curid=3317749" title="Edison Paladines">
Edison Paladines



</doc>
<doc id="3317750" url="https://pl.wikipedia.org/wiki?curid=3317750" title="Odcinek Taktyczny „Roztoczczja”">
Odcinek Taktyczny „Roztoczczja”



</doc>
<doc id="3317751" url="https://pl.wikipedia.org/wiki?curid=3317751" title="Radiostacja UPA „Samostijna Ukraina”">
Radiostacja UPA „Samostijna Ukraina”



</doc>
<doc id="3317752" url="https://pl.wikipedia.org/wiki?curid=3317752" title="Elektrownia szczytowo-pompowa Dlouhé Stráně">
Elektrownia szczytowo-pompowa Dlouhé Stráně

Elektrownia szczytowo-pompowa Dlouhé Stráně () – największa czeska elektrownia szczytowo-pompowa położona w paśmie górskim Wysokiego Jesionika (), w Sudetach Wschodnich, na Morawach, w obrębie gminy Loučná nad Desnou o mocy elektrycznej 650 MW.
Okolice elektrowni, jak i sam obiekt, należą do szczególnie interesujących miejsc w Wysokim Jesioniku, dostępnych dla zwiedzających. To najbardziej rozległa elektrownia wodna w Czechach, z niektórymi jej elementami położonymi pod ziemią, w masywie góry Dlouhé stráně. Budowa jej trwała w latach 1978–1996. Ponadto dolny i górny zbiornik umiejętnie wkomponowano w górski krajobraz, mając na uwadze jego ochronę. Jest posiadaczką trzech rekordów: ma największą pompoturbinę w Europie (325 MW), największy spad wody w Czechach (510,7 m) oraz największą łączną moc elektryczną w Czechach (2 × 325 MW) dla elektrowni tego typu. Obiekt zwyciężył w ankiecie czeskiego portalu informacyjnego iDNES.cz i został zaliczony do tzw. architektonicznych „siedmiu cudów Republiki Czeskiej”
Historia.
W latach 70. XX wieku rząd Czechosłowacji podjął decyzję o budowie na obszarze Jesioników (czes. "Jeseníky") górskiej elektrowni wodnej typu szczytowo-pompowego, korzystając z naturalnego ukształtowania terenu: gór i cieków wodnych, zapewniających minimalizację kosztów jej budowy. Wybrano masyw góry Dlouhé stráně i płynącą blisko niej rzekę Divoká Desná, która ma swoje źródło na stoku góry Vysoká hole, blisko szczytu Kamzičníka. Projekt zakładał budowę następujących elementów: zbiornika górnego na zaadaptowanym szczycie góry Dlouhé stráně, zbiornika dolnego z zaporą na rzece Divoká Desná, podziemnej, usytuowanej w skale sterowni z hydrozespołami turbogeneratorów, działających przy upuście wody z górnego do dolnego zbiornika oraz zaplecza technicznego.
Generalnym projektantem była firma Aquatis, która wykonała ogólny projekt. Głównym wykonawcą firma Ingstav z Opawy, a inwestorem Energotis. Do pierwszych prac w terenie przystąpiono w 1978, wykonując skalne tunele przez firmę Subterra. Samej budowie oraz miejscu jej lokalizacji towarzyszyły liczne protesty m.in. grupy ekologów przeciwnych lokalizacji elektrowni na Obszarze Chronionego Krajobrazu Jesioniki (cz. "Chráněná krajinná oblast (CHKO) Jeseníky"). Dwa lata od rozpoczęcia budowy rząd zdecydował o wycofaniu z projektu towarzyszących elektrowni budynków zewnętrznych, wstrzymując tym samym jej realizację, pozostawiając pod znakiem zapytania jej dokończenie. Następnie w 1985 podjęto decyzję o modernizacji projektu elektrowni. Zamiast czterech sztolni i hydrozespołów, zdecydowano o budowie dwóch, lecz o większej mocy. Ostateczną decyzję o dokończeniu budowy podjęto dopiero w 1989. W 1993 podczas napełniania górnego zbiornika stwierdzono nieszczelności (przecieki), które wkrótce usunięto, a w 2007 przeprowadzono remont warstwy uszczelniającej asfaltu zbiornika górnego przez szwajcarską firmę Walo Bertschinger.
Łączny koszt budowy całej elektrowni oszczacowano na około 6,5 mld Kč, które zwróciły się z zysku działalności po około 7 latach eksploatacji. Przez pierwsze 10 lat działalności wytwórczej elektrownia dostarczyła sieci energetycznej 2673 GWh energii.
Charakterystyka.
Elektrownia szczytowo-pompowa Dlouhé Stráně jest jedną z większych tego typu w Europie, biorąc pod uwagę jej moc. Jest zaliczana do tzw. siedmiu cudów Republiki Czeskiej i jednym z częściej odwiedzanych przez turystów miejsc w Wysokim Jesioniku. Położona jest w malowniczej okolicy górskiej na wydzielonym obszarze objętym ochroną o nazwie Obszar Chronionego Krajobrazu Jesioniki, dobrze zaadaptowana i wkomponowana w środowisko naturalne.
Jest elektrownią wodną, w której energia elektryczna jest produkowana przez wpompowanie wody ze zbiornika dolnego do górnego w okresie nadwyżki produkcji jej nad zapotrzebowanie, np. w nocy, a następnie w godzinach szczytu poprzez odwrócenie tego procesu, tzn. upust wody powodujący napęd jej strumieniem specjalnych wirników turbogeneratorów, wytwarzających następnie energię elektryczną. Jest elektrownią pomocniczą mającą na celu zapewnienie stabilności działania systemu zaopatrzenia w energię elektryczną Republiki Czeskiej. Zalicza się również do elektrowni o odnawialnych źródłach energii. Głównym operatorem jest Przedsiębiorstwo energetyczne ČEZ, a.s.
Elektrownia jest w stanie wyprodukować rocznie około 997,8 GWh energii elektrycznej. Składa się z czterech zasadniczych części: zbiorników górnego i dolnego, sztolni upadowych oraz komór sterowni z zapleczem technicznym.
Elementy elektrowni.
Zbiornik górny.
Zbiornik górny ma w rzucie poziomym kształt nieregularnego owalu o długości około 710 m i szerokości około 240 m. Głębokość zbiornika to około 26 m, a usytuowany jest on na górze Dlouhé stráně przebudowanej i zaadaptowanej specjalnie na to zamierzenie. Wzdłuż korony zbiornika umieszczono zabezpieczające poręcze. W rzucie pionowym, w przekroju zbiornik ma kształt trapezu.
Całkowita maksymalna objętość zbiornika to 2 720 000 m³, a robocza 2 580 000 m³. Zbiornik zajmuje powierzchnię 15,4 ha. Nawierzchnia zbiornika zbudowana jest z kamiennego podkładu, na którym jest położony wodoszczelny, porowaty beton asfaltowy o grubości około 10 cm i dodatkowo położona 8 cm gęsta warstwa betonu asfaltowego, uszczelniającego. Naturalny asfalt o parametrach technicznych w zakresie temperatur od -30 °C do +60 °C, gwarantujących jego wytrzymałość był dostarczony z Albanii, a położony przez firmę Slovasfalt z Bratysławy. Ostatnią warstwą jest około 3 mm asfaltowy zacier tzw. mastyks. Korona zbiornika położona jest na wysokości 1350 m n.p.m..
Zbiornik dolny.
Dolny zbiornik zaadaptowany jest w dolinie płynącej rzeki Divoká Desná i ma w rzucie poziomym kształt zbliżony do trapezu o długości około 800 m, maksymalnej szerokości około 220 m i głębokości 56 m, przy możliwych wahaniach poziomu lustra wody o około 22 m. Jest zlokalizowany o około 1,5 km na północny wschód od zbiornika górnego. Poziom wody regulowany jest specjalnie zbudowaną zaporą. Do zbiornika tego poza ciekiem naturalnym rzeki Divoká Desná z dopływającymi potokami dostarczana jest woda z podziemnego rurociągu łączącego oba zbiorniki, przepływająca przez turbiny.
Całkowita maksymalna objętość zbiornika to 3 405 000 m³, a robocza 2 580 000 m³. Zbiornik zajmuje areał około 16,13 ha. Średnia roczna prędkość dopływającego strumienia wody do zbiornika to 0,46 m³/s. Warstwy najniższe zbiornika zbudowane są ze żwiru frakcji 40, a następnie warstwy kamieni. Ściany zbiornika pokrywa dwuwarstwowy, wodoszczelny beton asfaltowy. Korona zbiornika położona jest na wysokości 824,7 m n.p.m.
Sztolnie upadowe.
W elektrowni znajdują się dwie sztolnie upadowe łączące oba zbiorniki. Od górnego zbiornika do zespołu hydrozespołów o długościach: 1547 m i 1499 m oraz średnicy 3,6 m, natomiast na odcinku najniższym od hydrozespołów do zbiornika dolnego odpowiednio o długościach: 354 m i 390 m oraz średnicy 5,2 m, mające za zadanie przeniesienie wody z górnego do dolnego zbiornika i na odwrót, zaopatrzone są na końcach w zestawy zaworów kulowych. Biegną wykutymi w stoku góry Dlouhé stráně specjalnymi skalnymi tunelami w stalowym opancerzeniu o grubości (od 12 do 54) mm. Maksymalny spadek tunelu w stoku góry to 45°. Przy pełnej mocy przepływa nimi woda z prędkością około 68,5 m³/s.
Komory sterowni.
Elektrownia jest w pełni zautomatyzowana. Sterowana z centralnego punktu dystrybucji energii elektrycznej w Pradze i uruchamiana z punktu kierowniczego w elektrowni, obsługującego poszczególne jej elementy.
Komora sterowni tzw. kawerna położona jest pod ziemią, w skale i ma kształt prostopadłościanu o wymiarach: (87,15 × 25,5) m i wysokości 50 m z umieszczonymi w niej dwoma (największymi w Europie) 24 m odwróconymi hydrozespołami typu Francisa FR100 o łącznej mocy czynnej około 640 MW, dostarczonymi przez firmę ČKD Blansko. Turbina ma średnicę 4540 mm. Składa się z trzech zasadniczych części: wirnika (wieńca), 7 łopat turbiny oraz dyszy. Otwieranie i zamykanie spirali hydrozespołu Francisa odbywa się hydraulicznie, przy uzyskaniu prędkości maksymalnego przepływu strumienia wody 75,3 m³/s. Podczas cyklu odwrotnego, pompowania wody z dolnego do górnego zbiornika hydrozespoły uzyskują łączną moc około 624 MW przy uzyskaniu prędkości maksymalnego strumienia wody około 55 m³/s. Maksymalną wydajność zespół uzyskuje za około 100 s, podając nieprzerwanie energię elektryczną przez 6 godzin, przy jednoczesnym wyczerpaniu całego upustu wody z górnego zbiornika. Na przejście z trybu pompowania do trybu generowania energii elektrycznej zespołu potrzeba około 150 s, a do uruchomienia trybu pompowania około 400 s.
Na budowę wyposażenia tej części kawerny zużyto 691 t stali oraz 3600 m³ betonu. Dodatkowo przy suficie kawerny wbudowano dwa dźwigi-suwnice o udźwigu 250 t.
W drugiej kawernie również położonej pod ziemią o wymiarach: (117 × 13) m i wysokości 21,5 m umieszczono blokowe transformatory prądu trójfazowego o napięciu 22 kV i natężeniu 9329 A, które dostarczył zakład Škoda Pilzno. W razie pożaru zabezpieczone automatycznym układem gaśniczym na dwutlenek węgla. Z zespołu transformatorów płynie prąd linią o napięciu 400 kV do przekaźnika znajdującego się około 42 km na południowy zachód od elektrowni w miejscowości Krasíkov.
Ponadto w podziemiu znajduje się cały system pomocniczy zaplecza technicznego oraz tuneli komunikacyjnych o powierzchni poprzecznej (12–50) m², wentylacji i drenażu kanałów o łącznej długości 5,5 km.
Turystyka.
Chcąc zwiedzić elektrownię, która jest udostępniona dla turystów, należy się kierować od granicy polsko-czeskiej drogą krajową nr w kierunku na Šumperk:
Można ją zwiedzać w godzinach 8:00-15:00 w grupach zorganizowanych (nie mniej niż 15 osób i nie więcej niż 50) w towarzystwie przewodnika oprowadzającego grupę sprzed bramy elektrowni. Zwiedzanie trwa około 3 godzin (w tym: słowna prezentacja, projekcja zdjęć i filmu, oprowadzenie po tunelu do kawerny oraz dojście tunelem ze znajdującymi się tam schodami o 2400 stopniach do górnego zbiornika). Bilety wstępu są do nabycia w sklepie „Helia Sport” w pobliskiej miejscowości Loučná nad Desnou, blisko stacji kolejowej.
Istnieje możliwość dojazdu do elektrowni specjalnym autobusem wycieczkowym od centrum informacyjnego w Koutach nad Desnou lub zwiedzenie górnego zbiornika łączoną trasą biegnącą z Kout nad Desnou, koleją krzesełkową na stok Medvědí hora, skąd asfaltową ścieżką można pieszo dotrzeć do górnego zbiornika.
Szlaki turystyczne.
Do górnego zbiornika z Kout nad Desnou prowadzi również wytyczony szlak turystyczny na trasie:
Szlaki rowerowe.
Dolina rzeki Divoká Desná i podjazd na górę Dlouhé stráně jest popularny również wśród rowerzystów. Trasa przebiega bowiem drogą asfaltową koło obu zbiorników oraz zewnętrznych budynków i linii przesyłowych elektrowni. Początek koło mostu w Koutach nad Desnou szlakiem rowerowym na trasie:
dalej ze skrzyżowania "Pod horní nádřzí PVE" do końca trasy, położonego na drodze blisko korony górnego zbiornika:

</doc>
<doc id="3317753" url="https://pl.wikipedia.org/wiki?curid=3317753" title="Icchak Holtz">
Icchak Holtz



</doc>
<doc id="3317754" url="https://pl.wikipedia.org/wiki?curid=3317754" title="Aleksandr Kabanow (polityk)">
Aleksandr Kabanow (polityk)

Aleksandr Fiodorowicz Kabanow (ros. Александр Фёдорович Кабанов, ur. 1899 we wsi Bałabanowo w guberni moskiewskiej, zm. 11 czerwca 1975 w Moskwie) - radziecki działacz partyjny i państwowy, dyplomata, przewodniczący Rady Komisarzy Ludowych Krymskiej ASRR (1944-1945).
Od 1924 w RKP(b), 1934 ukończył Akademię Rolniczą im. Timiriazewa, w której pracował do 1937. Później był kierownikiem Wydziału Rolnego Komitetu Obwodowego WKP(b) w Stalingradzie (obecnie Wołgograd). Od listopada 1938 do lutego 1939 II sekretarz Komitetu Obwodowego WKP(b) w Stalingradzie, potem krótko I sekretarz Biura Organizacyjnego KC WKP(b) w obwodzie penzeńskim, a od marca 1939 do czerwca 1942 I sekretarz Komitetu Obwodowego WKP(b) w Penzie. Od 21 marca 1939 do 5 października 1952 członek Centralnej Komisji Rewizyjnej WKP(b). Od czerwca 1942 do maja 1944 zastępca ludowego komisarza sowchozów ZSRR, od maja 1944 do 30 czerwca 1945 przewodniczący Rady Komisarzy Ludowych Krymskiej ASRR, od 30 czerwca 1945 do kwietnia 1946 przewodniczący Komitetu Wykonawczego Krymskiej Rady Obwodowej. Jeden z organizatorów deportacji Tatarów krymskich. Od kwietnia 1946 do 27 lutego 1947 minister upraw technicznych Rosyjskiej FSRR, 1947-1951 zastępca przewodniczącego Związkowej Komisji Kontroli w Niemczech, równocześnie od 10 maja 1948 zastępca kierownika Radzieckiej Administracji Wojskowej w Niemczech ds. obywatelskich. Od marca 1951 szef Zarządu Ochronnych Kołchozowych i Sowchozowych Leśnych Pasm Głównego Zarządu Zalesiania przy Radzie Ministrów ZSRR i zastępca szefa Głównego Zarządu Ochronnego Zalesiania przy Radzie Ministrów ZSRR. Później doradca ambasady ZSRR w Albanii; pracował również na placówkach dyplomatycznych ZSRR w Chinach i Rumunii. Od czerwca 1955 do sierpnia 1956 główny inspektor ministerstwa sowchozów ZSRR ds. nawozów, trujących środków chemicznych i ochrony kultur rolniczych przed szkodnikami i chorobami. Deputowany do Rady Najwyższej ZSRR 1 i 2 kadencji. Delegat na XVIII Zjazd WKP(b) (1939).

</doc>
<doc id="3317755" url="https://pl.wikipedia.org/wiki?curid=3317755" title="Mauricio Sánchez">
Mauricio Sánchez

Mauricio Javier Sánchez Saltos (ur. 14 maja 1993) – ekwadorski zapaśnik walczący w stylu wolnym. Zajął trzecie miejsce na igrzyskach panamerykańskich w 2019. Wicemistrz panamerykański w 2020, trzeci w 2016, 2017 i 2019. Brązowy medalista igrzysk Ameryki Południowej w 2014 i 2018. Srebrny medalista igrzysk boliwaryjskich w 2022. Triumfator mistrzostw Ameryki Południowej w 2014 i 2015 roku.

</doc>
<doc id="3317756" url="https://pl.wikipedia.org/wiki?curid=3317756" title="Mauricio Sanchez">
Mauricio Sanchez



</doc>
<doc id="3317757" url="https://pl.wikipedia.org/wiki?curid=3317757" title="Mutišov (przystanek kolejowy)">
Mutišov (przystanek kolejowy)

Mutišov – przystanek kolejowy w miejscowości Mutišov, w kraju południowoczeskim, w Czechach. Położony na linii kolejowej Kostelec u Jihlavy - Slavonice. Znajduje się na wysokości 495 m n.p.m..
Na przystanku nie ma możliwość zakupu biletów, a obsługa podróżnych odbywa się w pociągu.

</doc>
<doc id="3317758" url="https://pl.wikipedia.org/wiki?curid=3317758" title="Bystrzyca (rejon drohobycki)">
Bystrzyca (rejon drohobycki)



</doc>
<doc id="3317759" url="https://pl.wikipedia.org/wiki?curid=3317759" title="Irena Wasiak">
Irena Wasiak

Irena Antonina Wasiak (ur. 1954 w Łodzi) – naukowiec pracująca w dyscyplinie elektrotechniki i specjalizująca się w zagadnieniach elektroenergetyki.
Obszar działalności naukowej dr hab. Ireny Wasiak obejmuje zagadnienia jakości zasilania, generacji rozproszonej oraz modelowania i symulacji pracy sieci elektroenergetycznych. Była kierownikiem grupy polskiej międzynarodowych konsorcjów realizujących trzy projekty UE w ramach V, VI i VII Programu Ramowego:
W roku 2014 kieruje realizacją kolejnego projektu UE – COTEVOS (Concepts, Capacities and Methods for Testing EV systems and their interOperability within the Smart grids). Jednym z efektów realizacji wymienionych projektów było powstanie w Instytucie Elektroenergetyki unikalnego w skali kraju Laboratorium Generacji Rozproszonej, stanowiącego rzeczywisty mikrosystem energetyczny integrujący sterowalne i niesterowalne źródła, zasobniki energii oraz odbiory.
W roku 2005 uzyskała międzynarodowy certyfikat specjalisty z dziedziny jakości energii elektrycznej (Leonardo Power Quality Initiative). Współprzewodniczy cyklicznej międzynarodowej konferencji "Electrical Power Quality and Utilisation" (od 2007), jest zastępcą Redaktora Naczelnego czasopisma "Electrical Power Quality and Utilisation – Journal" (od 2006), członkiem komitetów naukowych konferencji krajowych i zagranicznych. Jest członkiem IET ("The Institution of Engineering and Technology") (od 2006), członkiem stowarzyszonym Komitetu Elektrotechniki PAN oraz członkiem komitetu naukowo-technicznego SEP ds. Jakości energii elektrycznej.
Dr hab. inż. Irena Wasiak pracuje w Instytucie Elektroenergetyki PŁ od 1978 roku, od roku 2009 jest profesorem Politechniki Łódzkiej. W latach 2002-2008 pełniła funkcję prodziekana Wydziału Elektrotechniki, Elektroniki, Informatyki i Automatyki PŁ. Od 2014 roku jest dyrektorem Instytutu Elektroenergetyki i kierownikiem Zakładu Sieci Elektroenergetycznych w tym instytucie.
Odznaczona Srebrnym (2003) i Złotym (2022) Krzyżem Zasługi.

</doc>
<doc id="3317760" url="https://pl.wikipedia.org/wiki?curid=3317760" title="Bystrzyca (rejon wińkowiecki)">
Bystrzyca (rejon wińkowiecki)



</doc>
<doc id="3317762" url="https://pl.wikipedia.org/wiki?curid=3317762" title="Malý Rapotín (przystanek kolejowy)">
Malý Rapotín (przystanek kolejowy)

Malý Rapotín – przystanek kolejowy w Tachovie, w kraju pilzneńskim, w Czechach. Położony jest na wysokości 490 m n.p.m..
Na przystanku nie ma możliwość zakupu biletów, a obsługa podróżnych odbywa się w pociągu. 

</doc>
<doc id="3317764" url="https://pl.wikipedia.org/wiki?curid=3317764" title="Opole Songwriters Festival">
Opole Songwriters Festival

Opole Songwriters Festival – międzynarodowa, cykliczna impreza muzyczna promująca wykonawców z nurtu piosenki autorskiej. Festiwal odbywa się w Opolu, od 2012 roku. 
Historia festiwalu.
Pierwsza edycja Opole Songwriters Fesival.
Pierwsza edycja festiwalu odbyła się w dniach 27-30 września 2012 roku, z inicjatywy Stowarzyszenia Kulturalne Opole. Funkcję dyrektora artystycznego objął Roman Szczepanek, znany szerzej jako Graftmann. Idea jaka przyświecała przedsięwzięciu zakładała prezentację niszowych twórców piosenki autorskiej, w kameralnych warunkach opolskich klubokawiarni. Podczas pierwszej edycji Opole Songwriters Festival wystąpili: Peter J. Birch, Phillip Bracken, Janek Samołyk, Oh Ohio, Leman Acoustic, Jarek Shadok, Marek „Dżałówa” Jałowiecki i Graftmann.
Druga edycja Opole Songwriters Festival.
Podczas kolejnej edycji festiwal przeniósł się również do większych sal koncertowych Narodowego Centrum Polskiej Piosenki i Filharmonii Opolskiej. Nadal jednak głównym założeniem było zachowanie kameralnego charakteru imprezy. Tym razem w gronie wykonawców znalazło się wielu obcokrajowców. W dniach 17-20 października 2013 roku wystąpili: Tomasz Makowiecki, Patrick The Pan, Linda Sutti, Karl Culley, Hayden Berry, Oliver Hasse, Leaky Boat, Phillip Bracken, Jakub J Jirásek. Impreza została poprzedzona oficjalnym prologiem, który miał miejsce 2 października 2013 roku. Tego dnia zagrał Amerykanin Ryland Bouchard.
Trzecia edycja Opole Songwriters Festival.
W dniach 20-23 listopada 2014 roku odbyła się trzecia edycja Opole Songwriters Festival. Gwiazdą imprezy był Hugo Race, który rozpoczynał swoją karierę w zespole Nick Cave and the Bad Seeds. Oprócz niego imprezę uświetnili swoimi występami: Inqbator, KARI, Asia i Koty, Sonia pisze piosenki, David Hurn, Lord &amp; the Liar, JÓGA i Kortez (zagrał swój pierwszy koncert w życiu). Wydarzenie zostało poprzedzone prologiem, który był jednocześnie epilogiem XI Dni Kultury Niemieckiej na Śląsku Opolskim. W jego ramach, 8 listopada, w czytelni Wojewódzkiej Biblioteki Publicznej w Opolu, wystąpili artyści pochodzący z Niemiec: Susie Asado i Sorry Gilberto. Dodatkowo, po raz pierwszy w historii festiwalu, zorganizowano koncert poza granicami Opola. Opole Songwriters Festival Extra miało miejsce 10 listopada w Powiatowym Domu Kultury w Strzelcach Opolskich. Podczas wieczoru można było posłuchać na żywo duetu Anita Lipnicka i John Porter.
Czwarta edycja Opole Songwriters Festival.
W dniach 6-8 listopada 2015 roku Opole ponownie stało się stolicą autorskiej piosenki. Wśród znanych nazwisk, występujących podczas tej edycji festiwalu wymienić należy Rykardę Parasol – amerykańską gwiazdę folku oraz Barbarę Morgenstern, nazywaną „berlińską Björk”. Międzynarodowy skład wykonawców uzupełnili: Holender Olivier Heim, Włoch Francesco Zucchi oraz Amerykanka Moriah Woods. Polskę, podczas tej edycji reprezentowali: Katie &amp; Me Meet Marlene, Side Roads, Miss Is Sleepy oraz Jacek Lachowicz z projektem L.A.S.
Piąta edycja Opole Songwriters Festival.
W 2016 roku festiwal przeniósł się całkowicie do odnowionego wnętrza Teatru im. Jana Kochanowskiego w Opolu. Gwiazdą tegorocznej edycji był Kortez, który dwa lata wcześniej zagrał na Opole Songwriters Festival swój pierwszy w życiu koncert. W międzyczasie wydał debiutancki album, został nagrodzony Fryderykiem w kategorii „fonograficzny debiut roku” oraz zdobył nagrodę podczas koncertu Debiuty na festiwalu piosenki w Opolu. Między 30 września a 1 października 2016, na dwóch scenach teatru, wystąpili także: Dominika Barabas, Alright Gandhi z Berlina, Erith, Gypsy &amp; The Acid Queen, Niemka Masha Qrella i Francuz Dazzi.
Szósta edycja Opole Songwriters Festival.
Kolejna edycja festiwalu również gościła w stylowych i zacisznych wnętrzach Teatru im. Jana Kochanowskiego w Opolu. Islandia, Belgia, Wielka Brytania, Niemcy – tradycyjnie w line-upie imprezy znaleźli się artyści zagraniczni. Najbardziej doniosłym wydarzeniem tego roku był koncert grupy Warhaus, prowadzonej przez charyzmatycznego lidera Maartena Devoldere, znanego z popularnej belgijskiej formacji Balthazar. Obok nich wystąpili także: zespół Lorna z UK, Lor, Leepeck, A.S. Fanning, oraz artyści z odległej Islandii – Snorri Helgasson i Myrra Rós. Imprezie towarzyszył Food Fest Opole, podczas którego na scenie Nowego Kanonu Polskiej Piosenki zaprezentowali się: Sambor, Dianka i Lata Dwudzieste. Festiwal odbywał się w dniach 30.09-1.10.2017 r.
Siódma edycja Opole Songwriters Festival.
W 2018 roku nastąpiła ponowna relokacja festiwalu do Narodowego Centrum Polskiej Piosenki, gdzie zainstalowano dwie sceny – kameralną i namiotową. Podczas trzech dni imprezy, pomiędzy 28 a 30 września, wystąpili na nich: Krakow Loves Adana, Sylvie Kreusch, Coals, Kwiat Jabłoni, Michał Przerwa-Tetmajer, Wczasy, Oxford Drama, Francis Tuan, Postman, Izzy and the Black Trees, Gemma Ray oraz Neil Halstead, główna gwiazda siódmej edycji. Na zakończenie festiwalu zagrał wokalista Slowdive, kultowego brytyjskiego zespołu z nurtu shoegaze. 
Ósma Edycja Opole Songwriters Festival.
2019 rok stanowił prawdziwy przełom w historii imprezy. Do Opola udało się bowiem zaprosić Courtnet Barnett, australijską songwriterkę, która była wówczas gwiazdą najważniejszych światowych festiwali jak np. Primavera Sound. Kameralny występ na scenie Narodowego Centrum Polskiej Piosenki stanowił pierwszy i jedyny koncert artystki w Polsce. W programie Opole Songwriters Festival 2019 znalazło się dużo więcej znakomitych i cenionych wykonawców. W dniach 6-7 września 2019 r. wystąpili: Arlo Parks, Hockeysmith, Lech Janerka, Jessica Pratt, Westerman, Bałtyk, zespół Kwiaty, Janusz Jurga, Orzeł i Reszka oraz Huskie i Star. W sprzedaży było tylko 500 biletów, co pozwoliło zachować kameralny charakter imprezy. 
Dziewiąta Edycja Opole Songwriters Festival.
W 2020 roku światowa pandemia COVID-19 uniemożliwiła realizację większości muzycznych festiwali. Opole Songwriters Festival 2020 odbył się jednak bez przeszkód, nieznacznie zmieniając formułę i miejsce wydarzenia. Była to pierwsza plenerowa edycja w historii imprezy, ograniczona dodatkowo ze względów bezpieczeństwa do zaledwie 100 uczestników. Gwiazdą festiwalu była Anna Jurksztowicz, która po raz pierwszy od 30 lat w całości wykonała swój debiutancki album "Dziękuję, nie tańczę". Na terenie Wojewódzka Biblioteka Publiczna w Opolu zaprezentowali się również: Sean Nicolas Savage, Daniel Bloom w duecie z Tomasz Makowiecki, Jungstötter, zespół Komety, Kurkiewicz, Enchanted Hunters, AIKO, Bad Hammer, Jennifer Touch, Brożek, a Artur Rojek przygotował autroski dj set. Wydarzenie odbyło się w dniach 28-29 sierpnia 2020 r. 

</doc>
<doc id="3317765" url="https://pl.wikipedia.org/wiki?curid=3317765" title="Vlkovec (przystanek kolejowy)">
Vlkovec (przystanek kolejowy)

Vlkovec – przystanek kolejowy w miejscowości Vlkovec, w kraju środkowoczeskim, w Czechach. Położony jest na linii Čerčany – Světlá nad Sázavou. Znajduje się na wysokości 285 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3317766" url="https://pl.wikipedia.org/wiki?curid=3317766" title="Muna al-Hussein">
Muna al-Hussein



</doc>
<doc id="3317769" url="https://pl.wikipedia.org/wiki?curid=3317769" title="Leila Khaled">
Leila Khaled



</doc>
<doc id="3317770" url="https://pl.wikipedia.org/wiki?curid=3317770" title="Fadwa Tukan">
Fadwa Tukan

Fadwa Tukan, arab. فدوى طوقان, "Fadwá Ṭūqān" (ur. 1 marca 1917 w Nablusie, zm. 12 grudnia 2003) - palestyńska i jordańska poetka.
Życiorys.
Pochodziła z zamożnej palestyńskiej rodziny z Nablusu. Odebrała tradycyjne wychowanie. Tworzyć poezję zaczęła pod kierunkiem starszego brata, poety, dramaturga i działacza politycznego Ibrahima. Drugi z jej braci, Ahmad, był jordańskim urzędnikiem, w 1970 był przez miesiąc premierem Jordanii.
W latach 1962-1964 studiowała na Uniwersytecie w Oxfordzie język i literaturę angielską. Pobyt w Wielkiej Brytanii wywarł na niej wielkie wrażenie; poetka wielokrotnie podróżowała również po innych krajach Europy i Bliskiego Wschodu.
Poezja Tukan zyskała szerszy rozgłos na świecie, gdy w latach 80. XX została przetłumaczona na język angielski. Fadwa Tukan stała się wówczas rozpoznawalna w arabskich i żydowskich środowiskach feministycznych, jak również wśród młodego pokolenia Amerykanów o korzeniach arabskich. Tukan otrzymała szereg nagród literackich w Jordanii, Włoszech i Grecji, zaś w 1990 - palestyńską Nagrodę Jerozolimską w dziedzinie Kultury i Sztuki. Jej twórczość wywoływała również kontrowersje. Palestyńczycy zarzucali jej powtarzanie nieuzasadnionych zarzutów Europejczyków pod adresem arabskich społeczeństw (w zakresie praw i pozycji kobiet), w Izraelu jej wypowiedzi na tematy polityczne wielokrotnie uznawano za stronnicze i niesprawiedliwe.
Nigdy nie wyszła za mąż, ani nie miała dzieci.
Twórczość.
Pierwszy tom wierszy Fadwy Tukan wydany został w 1946 i poświęcony był jej przedwcześnie zmarłemu pięć lat wcześniej bratu Ibrahimowi. Elegie o zmarłym bracie zaliczane są przez krytyków literackich do najlepszych utworów Tukan, którą w arabskim literaturoznawstwie zestawia się z poetką okresu przedislamskiego Al-Chansą, mimo znaczących różnic w sposobie konstruowania i treści utworów. W odróżnieniu od Al-Chansy Fadwa Tukan skupia się na własnych uczuciach, które ogarniały ją po śmierci Ibrahima, buntuje się przeciwko przeznaczeniu i nieuchronnej śmierci, nie wychwala zalet zmarłego.
W kolejnych dwóch wydanych dywanach poetka zawarła przede wszystkim wiersze miłosne, obrazujące uczucia młodej kobiety, jej życiowe rozterki i przeżywane rozczarowania. Wydany w 1952 dywan "Sama z dniami" opisywał samotność i odosobnienie młodej kobiety, pozbawionej przyjaciół, pragnącej miłości, lecz zamiast tego doznającej kolejnych rozczarowań i cierpienia. Ostatecznie podmiot liryczny zawartych w zbiorze utworów znajduje pocieszenie w otaczającej ją przyrodzie. Obraz kobiety kochającej, cierpiącej, zagubionej i pogrążonej w cierpieniu zawarty został także w opublikowanym pięć lat później dywanie "Znalazłam ją". Do tematyki miłosnej Fadwa Tukan powróciła także w dywanie "Dajcie nam miłość" z 1960, poruszając tematy smutku, tęsknoty, rozłąki, zastanawiając się nad sensem miłości, która prowadzi do cierpienia.
Stale powracającym tematem jej twórczości były również dzieje i bieżąca sytuacja Palestyńczyków: powstania Izraela, I wojny izraelsko-arabskiej, masowa ucieczka ludności arabskiej z Palestyny, doświadczenie życia na uchodźstwie, walce partyzantów palestyńskich. Wiersze o tematyce politycznej znalazły się w każdym z pierwszych czterech tomów poezji Tukan. Poetka łączyła tragedię Palestyńczyków z osobistym dramatem, jakim była śmierć ukochanego brata. Stosując tradycyjne formy kasydy i klasycznej ody, Fadwa Tukan potępiała niesprawiedliwość i krzywdę poniesioną przez Palestyńczyków. Tradycyjne arabskie wzorce poetyckie początkowo dominowały w jej twórczości, z czasem wymiennie z nimi zaczęła stosować nowe środki wyrazu, co sprawia, że zalicza się ją do twórców awangardowych.
Z tematyki politycznej Tukan zrezygnowała całkowicie w dywanie "Przed zamkniętymi drzwiami", w którym opisywała wrażenia z pobytu w Wielkiej Brytanii. Powróciła do niej po wojnie sześciodniowej, gdy jej rodzinny Nablus razem z całym Zachodnim Brzegiem Jordanu znalazł się pod izraelską okupacją. Ponownie Tukan czerpała inspirację z bieżących wydarzeń, opisując w swojej poezji życie Palestyńczyków na okupowanym terytorium. Wydany w 1969 dywan "Noc i rycerze" poświęciła w całości palestyńskim partyzantom.
Fadwa Tukan występowała również z krytyką społeczeństwa arabskiego, w szczególności sposobu traktowania w nim kobiet.
W 1990 wydana została jej autobiografia.

</doc>
<doc id="3317771" url="https://pl.wikipedia.org/wiki?curid=3317771" title="Hamry-Hojsova Stráž">
Hamry-Hojsova Stráž

Hamry-Hojsova Stráž – stacja kolejowa w Hamrach, w kraju pilzneńskim, w Czechach. Położona jest na wysokości 740 m n.p.m.
Na stacji istnieje możliwość zakupu biletów na wszystkiego rodzaju pociągi oraz rezerwacji miejsc. 

</doc>
<doc id="3317772" url="https://pl.wikipedia.org/wiki?curid=3317772" title="Enríque Cuero">
Enríque Cuero

Enríque Javier Cuero Ortiz (ur. 26 listopada 1994) – ekwadorski zapaśnik walczący w stylu klasycznym. Trzeci na mistrzostwach panamerykańskich w 2016 i 2017. Brązowy medalista igrzysk Ameryki Południowej w 2014. Triumfator mistrzostw Ameryki Południowej w 2014 i 2015, brązowe medale w 2012 i 2013. Wicemistrz igrzysk boliwaryjskich w 2017 roku.

</doc>
<doc id="3317773" url="https://pl.wikipedia.org/wiki?curid=3317773" title="Bezpráví (przystanek kolejowy)">
Bezpráví (przystanek kolejowy)

Bezpráví – dawny przystanek kolejowy w miejscowości Bezpráví, w kraju pardubickim, w Czechach. Położony był na magistrali Kolín - Česká Třebová. Znajduje się na wysokości 315 m n.p.m.
Na przystanku nie było możliwości zakupu biletu, a obsługa podróżnych odbywała się w pociągu.

</doc>
<doc id="3317774" url="https://pl.wikipedia.org/wiki?curid=3317774" title="Luleč (stacja kolejowa)">
Luleč (stacja kolejowa)

Luleč – stacja kolejowa w Luleč, w kraju południowomorawskim, w Czechach. Znajduje się na linii kolejowej Brno – Przerów, na wschód od Brna. Znajduje się na wysokości 285 m n.p.m.
Jest zarządzany przez Správę železnic. Na stacji znajdują się kasy biletowe, na których istnieje możliwość zakupu biletów na wszystkie pociągi w tym międzynarodowe oraz rezerwacji miejsc.

</doc>
<doc id="3317777" url="https://pl.wikipedia.org/wiki?curid=3317777" title="Xu Fuguan">
Xu Fuguan

Xu Fuguan (ur. 31 stycznia 1904, zm. 1 kwietnia 1982) – chiński myśliciel i filozof neokonfucjański.
Życiorys.
Urodził się w prowincji Hubei, w ubogiej rodzinie chłopskiej. Odebrał staranne wykształcenie, z nadzieją pracy w charakterze nauczyciela, bieda zmusiła go jednak do służby w wojsku. W latach 1930-1931 studiował nauki wojskowe w Japonii, gdzie, pod wpływem pism Hajime Kawakamiego, zwrócił się ku marksizmowi. W trakcie wojny chińsko-japońskiej (1937–1945) przez pewien czas przebywał jako wysłannik Czang Kaj-szeka w bazie komunistów w Yan’anie.
W 1944 roku poznał w Chongqingu Xionga Shili, pod wpływem którego zwrócił się ku studiom konfucjańskim. Po przejęciu władzy przez komunistów w 1949 roku uciekł wraz z rządem kuomintangowskim na Tajwan, gdzie pracował jako redaktor w gazecie "Minzhu pinglun" i od 1955 roku wykładał literaturę chińską na Tunghai University. Ze względu na coraz ostrzejszą krytykę władzy został w 1969 roku usunięty z uczelni i zmuszony do opuszczenia kraju. Wyemigrował do Hongkongu, gdzie został wykładowcą New Asia College. Wśród jego prac znajdują się m.in. "Xueshu yu zhengzhi zhijian" (1956), "Zhongguo yishu jingshen" (1966) i trzytomowa "Lianghan sixiangshi" (1972–1979). 
Ujmując całościowo dzieje chińskiej myśli, Xu wskazywał na naczelne miejsce konfucjanizmu, krytykując współczesne sobie tendencje do jego marginalizacji i wszechobecnej okcydentalizacji kultury. Za najważniejsze dla filozofii uważał wypływające z konfucjanizmu nauki na temat natury ludzkiej. Dostrzegając potrzebę modernizacji i przyswojenia pewnych elementów kultury zachodniej, głosił jednak jej kompleksową krytykę, odrzucając m.in. demokrację, psychoanalizę, komunizm i pozytywizm logiczny. Wskazując na zbieżność pewnych pojęć w chrześcijaństwie i konfucjanizmie, np. miłości z "ren", Xu akcentował jednak dzielące obydwa systemy fundamentalne różnice, m.in. brak pojęcia Boga w filozofii chińskiej czy rozbieżność chrześcijańskiego ekskluzywizmu z konfucjańskim inkluzywizmem.

</doc>
<doc id="3317782" url="https://pl.wikipedia.org/wiki?curid=3317782" title="Passiflora amalocarpa">
Passiflora amalocarpa

Passiflora amalocarpa Killip – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Peru oraz Brazylii (w stanach Acre, Amazonas, Pará, Rondônia, Roraima, Paraíba i Mato Grosso do Sul). 

</doc>
<doc id="3317785" url="https://pl.wikipedia.org/wiki?curid=3317785" title="Luis Obando">
Luis Obando

Luis Fernando Obando Díaz – ekwadorski zapaśnik walczący w stylu klasycznym. Zajął ósme miejsce na mistrzostwach panamerykańskich w 2014. Brązowy medalista igrzysk Ameryki Południowej w 2014 i mistrzostw Ameryki Południowej w 2014 roku.

</doc>
<doc id="3317786" url="https://pl.wikipedia.org/wiki?curid=3317786" title="Masseo z Marignano">
Masseo z Marignano

Masseo z Marignano OFM (zm. 1280) − włoski franciszkanin, towarzysz św. Franciszka z Asyżu.
Życiorys.
Masseo pochodził z Marignano (obecnie Melegnano pod Mediolanem). Wraz z Leonem, Rufinem, Jałowcem, Illuminatem dell’Arce, Eliaszem Bombarone, Pacyfikiem i Janem Prostym, był tak zwanym uczniem drugiej godziny. Nie należał do pierwszych towarzyszy Franciszka z Asyżu, ale do zakonu wstąpił na samym początku jego istnienia i znał osobiście fundatora. Źródła franciszkańskie kilkanaście razy wspominają osobę Masseo. Masseo z Marignano został pochowany w dolnym kościele Bazyliki św. Franciszka w Asyżu. Od 1932 doczesne szczątki znajdują się w niewielkiej urnie w kaplicy Grobu św. Franciszka.

</doc>
<doc id="3317787" url="https://pl.wikipedia.org/wiki?curid=3317787" title="Lista dzieł Ellen G. White">
Lista dzieł Ellen G. White

Ellen G. White (1827–1915), współzałożycielka Kościoła Adwentystów Dnia Siódmego jest autorką ponad 40 książek oraz około 5000 artykułów. Oficjalna lista dzieł Ellen G. White znajduje się na stronie Ellen G. White Estate.
Poniższa lista dzieł uporządkowana została zgodnie z chronologią pierwszych wydań angielskich. 

</doc>
<doc id="3317790" url="https://pl.wikipedia.org/wiki?curid=3317790" title="Jagiellonia Białystok w sezonie 1949/1950">
Jagiellonia Białystok w sezonie 1949/1950

Związkowiec Białystok przystąpił do rozgrywek okręgowej A klasy Białostockiego OZPN. Sezon białostockiej klasy A był rozgrywany systemem jesień-wiosna, natomiast rozgrywki I i II ligi wiosna-jesień.
Drużyna Związkowca po zakończeniu sezonu została rozwiązana, a jej sekcję piłki nożnej przejęła drużyna Budowlanych Białystok. Budowlani przenieśli się B do A klasy.
Puchar Polski
W rozgrywkach Pucharu Polski na szczeblu okręgowym Związkowiec dotarł do finału, w którym uległ drużynie Pogoni Łapy 5:1 (bramkę zdobył Krygier 37').
III poziom rozgrywkowy.
Drużyna Gwardii Białystok jak przed rokiem zdominowała rozgrywki w A klasie, wygrywając ją zdobyła awans do II Ligi.

</doc>
<doc id="3317791" url="https://pl.wikipedia.org/wiki?curid=3317791" title="Qumak">
Qumak

Qumak S.A. – działająca w latach 1985−2019 polska spółka informatyczno-technologiczna. Projektowała i wdrażała rozwiązania ICT w sektorach prywatnym i publicznym.
Spółka była integratorem działającym na polskim rynku teleinformatycznym, w branżowych raportach (Computerworld TOP 200) zajmowała czołowe pozycje w dziedzinie integracji. Była partnerem światowych liderów technologicznych, których rozwiązania integrowała i na ich bazie budowała własne, dopasowane do potrzeb polskiego rynku.
Od sierpnia 2006 roku spółka była notowana na warszawskiej Giełdzie Papierów Wartościowych (GPW).
W 2018 roku spółka złożyła do Sądu Rejonowego w Warszawie wniosek o ogłoszenie upadłości. W lutym 2019 roku sąd ogłosił upadłość Qumaku. W sierpniu 2019 roku akcje spółki zostały wycofane z obrotu na GPW.
Działalność.
Qumak S.A. projektował, realizował i serwisował projekty teleinformatyczne dla instytucji publicznych i sektora prywatnego. Oferował rozwiązania w następujących obszarach technologicznych:
Dział Rozwoju Produktów.
Dział Rozwoju Produktów (DRP) spółki Qumak współpracował z ośrodkami badawczymi i instytucjami naukowymi.
W projektowaniu nowych rozwiązań wykorzystywał przede wszystkim możliwości technologiczne takich obszarów jak:
Łącząc te technologie DRP tworzył projekty o dużym potencjale komercyjnym. Jednym z takich przedsięwzięć był symulator lokomotywy realizowany we współpracy m.in. z Wojskową Akademią Techniczną im. Jarosława Dąbrowskiego. W 2014 roku DRP rozpoczął realizację projektu technologicznego dla wojskowości - na zamówienie Wojskowej Akademii Technicznej tworzył symulator do szkolenia wojsk inżynieryjnych.
Spółka współpracowała z uczelniami i ośrodkami badawczymi. Realizowała projekty dla takich instytucji jak Akademia Górniczo-Hutnicza im. Stanisława Staszica w Krakowie, Uniwersytet Jana Kochanowskiego w Kielcach, Politechnika Warszawska czy Uniwersytet Warszawski.
Historia.
Początki spółki sięgały połowy lat osiemdziesiątych. W 1985 powstała firma, będąca protoplastą Sekomu. Zajmowała się wyrobem i naprawą sprzętu elektronicznego. W grudniu 1997 roku firma Sekom została zarejestrowana jako Sekom S.A.
W 1988 roku powstała firma PHP Qumak Sp. z o.o. Zaczyna od sprzedaży komputerów i usług serwisowych. W lipcu 1990 roku otwiera w centrum Krakowa pierwszy w mieście salon komputerowy ze sprzętem i akcesoriami. Do dalszego rozwoju potrzebuje kapitału. Z pomocą przychodzi jeden z pierwszych w Polsce funduszy typu venture capital: Polsko Amerykański Fundusz Przedsiębiorczości (Polish-American Enterprise Fund – PAEF), utworzony przez Kongres USA do wspierania prywatnej przedsiębiorczości w Polsce. W wyniku porozumień z Funduszem, na przełomie roku 1990 i 19991 powstała spółka joint venture Qumak International Sp. z o.o.
W 1998 roku Sekom S.A. w porozumieniu z Qumak International Sp. z o.o. utworzył Grupę Sekom. W jej skład wchodzą również dwie mniejsze firmy: Blue-Bridge Sp. z o.o. i Gandalf Polska Sp z o.o. Dzięki połączeniu podmiotów wyspecjalizowanych w różnych branżach informatycznych (m.in. w budowie systemów bezpieczeństwa i systemów wideokonferencyjnych), Grupa Sekom stała się integratorem IT o bardzo szerokiej ofercie.
2002 rok, to czas połączenia się firm należących do Grupy Sekom w jeden podmiot. Nowo utworzona firma przyjęła nazwę Qumak-Sekom S.A. i stała się jedną z największych firm informatycznych w Polsce. Ma siedzibę w Warszawie, duży oddział w Krakowie oraz biura w Bielsku Białej, Gdańsku, Radomiu i Poznaniu. Ma dobrze zdefiniowaną strukturę opartą na trzech pionach: integracyjnym, informatycznym i automatyki budynkowej.
3 sierpnia 2006 roku Qumak-Sekom S.A. zadebiutował na warszawskiej Giełdzie Papierów Wartościowych.
We wrześniu 2012 roku firma przyjmuje nową strategię na lata 2013-2016. Oferta zostaje przebudowana tak, by wyeliminować najmniej rentowne i najmniej perspektywiczne linie biznesowe. W styczniu 2013 roku spółka rejestruje nową, skróconą nazwę i od tej pory działa jako Qumak S.A. Posiadała centralną siedzibę w Warszawie, duży oddział w Krakowie i Płocku oraz filię w Gdańsku.
W 2013 roku firma stworzyła Dział Badań i Rozwoju, zacieśniając tym samym współpracę z sektorem naukowo-badawczym.
W 2016 roku Qumak S.A otworzył w Płocku Centrum Usług Service Desk, które zajmowało się outsourcingiem procesów IT dla klientów spółki. Dzięki nowo powstałemu ośrodkowi wszystkie usługi Service Desk realizowane przez Qumak, prowadzone były w jednym miejscu.  Utworzenie centrum jest kolejnym krokiem w kierunku rozwoju działalności firmy w obszarze outsourcingu IT.
25 października 2018 Podjęcie przez Zarząd decyzji w sprawie przygotowania wniosku o ogłoszenie upadłości Qumak S.A.
31 października 2018 Złożenie wniosku o ogłoszenie upadłości spółki.
5 lutego 2019 Ogłoszenie upadłości spółki przez Sąd Rejonowy w Warszawie.
22 sierpnia 2019 Wycofanie akcje z obrotu na rynku regulowanym w związku z upływem 6 miesięcy od daty stwierdzenia prawomocności wyroku sądu o ogłoszeniu upadłości emitenta z dnia 5 lutego 2019 roku.
Grupa Kapitałowa Qumak.
W 2014 roku Qumak S.A. utworzył dwie spółki zależne: Star ITS Sp. z o.o. − odpowiedzialną za zdobywanie i obsługę kontraktów z zakresu Inteligentnych Systemów Transportowych oraz Skylar Sp. z o.o. działającą na rynku infrastruktury lotniczej.
W 2015 roku utworzona została trzecia spółka – MAE Multimedia Art &amp; Education, oferująca usługi w obszarze technik ekspozycyjnych i multimedialnych dla podmiotów prywatnych i publicznych.

</doc>
<doc id="3317802" url="https://pl.wikipedia.org/wiki?curid=3317802" title="Wałerij Woszczewski">
Wałerij Woszczewski

Wałerij Mykołajowycz Woszczewski, ukr. Валерій Миколайович Вощевський (ur. 12 czerwca 1956 w miejscowości Hałycia w rejonie nieżyńskim) – ukraiński polityk, inżynier i urzędnik państwowy, od 2014 do 2015 wicepremier.
Życiorys.
W 1977 ukończył studia ekonomiczne w Kijowskim Instytucie Gospodarki Narodowej. Pracował jako ekonomista, a później na kierowniczych stanowiskach w przedsiębiorstwach państwowych. Po przemianach politycznych zatrudniony w sektorze prywatnym w sektorze paliwowym i rolniczym. W latach 2002–2003 był zastępcą kierownika jednego w wydziałów w Administracji Prezydenta Ukrainy, następnie do 2005 pierwszym zastępcą ministra gospodarki ds. kontaktów z parlamentem. Od 2005 do 2006 i od 2008 do 2010 stał na czele zarządu BAT DAK Awtomobilni Dorohy Ukrajiny. W 2010 krótko kierował państwową służbą ds. infrastruktury drogowej.
Od 2000 do 2008 kierował Ukraińską Wiejską Partią Demokratyczną. Kilkakrotnie bez powodzenia kandydował do parlamentu z ramienia bloków wyborczych organizowanych przez Wałerija Choroszkowskiego, Wołodymyra Łytwyna i Iwana Tomycza.
W wyborach w 2014 jako kandydat Partii Radykalnej Ołeha Laszki uzyskał mandat deputowanego do Rady Najwyższej. 2 grudnia tegoż roku w drugim gabinecie Arsenija Jaceniuka objął stanowisko wicepremiera. Zrezygnował we wrześniu 2015 w związku z wystąpieniem Partii Radykalnej z koalicji rządowej.

</doc>
<doc id="3317803" url="https://pl.wikipedia.org/wiki?curid=3317803" title="Fiodor Kulikow">
Fiodor Kulikow

Fiodor Michajłowicz Kulikow (ros. Фёдор Миха́йлович Кулико́в, ur. 26 stycznia 1925 w Kamience, zm. 4 stycznia 2015 w Penzie) – radziecki działacz partyjny i państwowy, członek KC KPZR (1981-1990).
Skończył 7-letnią szkołę w Penzie i 1940-1943 uczył się w tamtejszym technikum mechanicznym. Od lutego do czerwca 1943 kursant szkoły piechoty w Uljanowsku, później walczył na Froncie Karelskim w składzie Brygady Powietrznodesantowej do lutego 1945. Od czerwca 1946 do lutego 1949 sekretarz komitetu Komsomołu w szkole zawodowej w Penzie. Po ukończeniu 1949 technikum pracował jako technik-mechanik, jednocześnie 1949 był kierownikiem sektora w Komitecie Miejskim Komsomołu w Penzie. Od lipca 1949 do marca 1951 I sekretarz Komitetu Rejonowego Komsomołu w Penzie, od marca do września 1951 II sekretarz, a od września 1951 do października 1952 I sekretarz Komitetu Miejskiego Komsomołu w Penzie. Od października 1952 do lipca 1954 II sekretarz Komitetu Obwodowego Komsomołu w Penzie, następnie do grudnia 1955 II sekretarz - kierownik wydziału organizacji komsomolskich Komitetu Obwodowego Komsomołu w Penzie. Od grudnia 1955 do lutego 1958 I sekretarz Komitetu Obwodowego Komsomołu w Penzie. Później przeszedł do pracy partyjnej - od lutego 1958 do stycznia 1960 zastępca kierownika wydziału Komitetu Obwodowego KPZR w Penzie. 1959 ukończył Państwowy Instytut Pedagogiczny w Penzie, po czym został nauczycielem historii w szkole średniej. Od stycznia 1962 do marca 1962 kierownik sektora Komitetu Obwodowego KPZR w Penzie, od stycznia 1963 do grudnia 1964 kierownik wydziału organów partyjnych Wiejskiego Obwodowego Komitetu KPZR w Penzie, od grudnia 1964 do grudnia 1963 kierownik wydziału pracy organizacyjno-partyjnej Komitetu Obwodowego KPZR w Penzie. Od grudnia 1964 do kwietnia 1973 sekretarz, a od kwietnia 1979 do marca 1990 I sekretarz Komitetu Obwodowego KPZR w Penzie. 1980-1985 deputowany i członek Prezydium Rady Najwyższej Rosyjskiej FSRR. 1981-1990 członek KC KPZR. Delegat na XXVI i XXVII Zjazdy i na XIX Wszechzwiązkową Konferencję KPZR. 1992-1997 prezes Funduszu Wsparcia Socjalnego Obwodu Penzeńskiego, od 1997 przewodniczący Klubu Starszego Pokolenia, 1999-2006 przewodniczący Społecznej Rady ds. Weteranów przy Gubernatorze Obwodu Penzeńskiego, członek Penzeńskiej Rady Obwodowej Weteranów Wojny, Pracy, Sił Zbrojnych i Organów Ścigania. Mieszkał w Penzie.

</doc>
<doc id="3317805" url="https://pl.wikipedia.org/wiki?curid=3317805" title="Linia kolejowa Liberec – Zawidów">
Linia kolejowa Liberec – Zawidów

Linia kolejowa Liberec – Zawidów – jednotorowa, regionalna i niezelektryfikowana linia kolejowa w Czechach i w Polsce. Łączy stację Liberec ze stacją Zawidów. Przebiega przez terytorium kraju libereckiego, na terytorium Polski przebiega przez województwo dolnośląskie.

</doc>
<doc id="3317811" url="https://pl.wikipedia.org/wiki?curid=3317811" title="Passiflora alata">
Passiflora alata

Passiflora alata Curtis – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje naturalnie w Kostaryce, Panamie, Wenezueli, Gujanie, Ekwadorze, Peru, Brazylii (w stanach Acre, Amazonas, Pará, Alagoas, Bahia, Ceará, Paraíba, Pernambuco, Sergipe, Goiás, Mato Grosso do Sul, Mato Grosso, Espírito Santo, Minas Gerais, Rio de Janeiro, São Paulo, Paraná, Rio Grande do Sul, Santa Catarina i w Dystrykcie Federalnym), Paragwaju oraz północnej Argentynie. Ponadto uprawiany jest na całym świecie w strefie międzyzwrotnikowej.
Zmienność.
W obrębie tego gatunku wyróżniono jedną odmianę:

</doc>
<doc id="3317816" url="https://pl.wikipedia.org/wiki?curid=3317816" title="Pawło Rozenko">
Pawło Rozenko

Pawło Wałerijowycz Rozenko, ukr. Павло Валерійович Розенко (ur. 15 lipca 1970 w Kijowie) – ukraiński polityk, poseł do Rady Najwyższej, od 2014 do 2016 minister pracy i polityki socjalnej, w latach 2016–2019 wicepremier.
Życiorys.
Absolwent Kijowskiego Instytutu Politechnicznego (1993). Od 1989 działał w Ludowym Ruchu Ukrainy, był wiceprzewodniczącym jego organizacji młodzieżowej. Zasiadał we władzach krajowych NRU i następnie Ukraińskiej Partii Ludowej.
Od 1993 do 1994 pracował w Narodowej Telekompanii Ukrainy. Później był m.in. asystentem posłów i doradcą ministra. Od 2005 do 2006 zajmował stanowisko pierwszego wiceministra pracy i polityki socjalnej, później był kierownikiem jednej ze służb w Sekretariacie Prezydenta Ukrainy, następnie od 2008 do 2010 ponownie sprawował urząd pierwszego wiceministra w tym samym resorcie. Po odejściu z rządu zajął się działalnością doradczą, w 2011 został głównym ekspertem Centrum im. Razumkowa.
Dołączył do partii UDAR, z ramienia której w 2012 został wybrany na posła VII kadencji. W wyborach w 2014 jako kandydat Bloku Petra Poroszenki uzyskał parlamentarną reelekcję. 2 grudnia tegoż roku w drugim gabinecie Arsenija Jaceniuka objął stanowisko ministra pracy i polityki socjalnej. Funkcję tę pełnił do 14 kwietnia 2016. Tego samego dnia został powołany na wicepremiera w rządzie Wołodymyra Hrojsmana. Stanowisko to zajmował do 29 sierpnia 2019.

</doc>
<doc id="3317817" url="https://pl.wikipedia.org/wiki?curid=3317817" title="Jerzy Romanowski">
Jerzy Romanowski

Jerzy Romanowski – francuski brydżysta.
Wyniki Brydżowe.
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3317819" url="https://pl.wikipedia.org/wiki?curid=3317819" title="Georges Romanowski">
Georges Romanowski



</doc>
<doc id="3317822" url="https://pl.wikipedia.org/wiki?curid=3317822" title="Iwan Lebiediew">
Iwan Lebiediew

Iwan Kononowicz Lebiediew (ros. Иван Кононович Лебедев, ur. 1907 we wsi Bolszaja Sadowka w guberni penzeńskiej, zm. 24 listopada 1972 w Moskwie) - radziecki działacz partyjny i państwowy, I zastępca przewodniczącego Rady Ministrów Rosyjskiej FSRR (1955-1956).
Od 1928 w WKP(b), od 1936 na robocie partyjnej. Słuchacz Wyższej Szkoły Partyjnej przy KC WKP(b). Od 1944 do lutego 1949 II sekretarz KC Komunistycznej Partii Łotwy, od lutego 1949 do sierpnia 1952 I sekretarz Komitetu Obwodowego WKP(b) w Penzie, od sierpnia 1952 do kwietnia 1955 I sekretarz Komitetu Obwodowego WKP(b)/KPZR w Omsku. Od 14 października 1952 do 17 października 1961 członek KC KPZR, od 26 marca 1955 do 24 kwietnia 1956 I zastępca Rady Ministrów Rosyjskiej FSRR, od kwietnia 1956 do 28 stycznia 1960 I sekretarz Stawropolskiego Krajowego Komitetu KPZR. Deputowany do Rady Najwyższej ZSRR od 2 do 5 kadencji (1946-1962). Odznaczony trzema Orderami Lenina, Orderami Wojny Ojczyźnianej i medalami.

</doc>
<doc id="3317825" url="https://pl.wikipedia.org/wiki?curid=3317825" title="Ziomkostwo Niemców sudeckich">
Ziomkostwo Niemców sudeckich



</doc>
<doc id="3317826" url="https://pl.wikipedia.org/wiki?curid=3317826" title="Ziomkostwo Niemców karpackich">
Ziomkostwo Niemców karpackich



</doc>
<doc id="3317830" url="https://pl.wikipedia.org/wiki?curid=3317830" title="Skrzeszew (stacja kolejowa)">
Skrzeszew (stacja kolejowa)

Skrzeszew – zlikwidowana stacja kolejowa w Skrzeszewie, w gminie Wieliszew, w powiecie legionowskim w województwie mazowieckim, w Polsce. Położona na linii kolejowej z Łajsk (obecnie Legionowo Piaski) do Nasielska. Linia ta została ukończona w lutym 1939 roku. Linia ta została rozebrana we wrześniu 1939 roku.

</doc>
<doc id="3317832" url="https://pl.wikipedia.org/wiki?curid=3317832" title="Boris Matkin">
Boris Matkin

Boris Aleksandrowicz Matkin (ros. Борис Александрович Маткин, ur. 7 lipca 1920, zm. 27 listopada 1993 w Moskwie) - radziecki działacz partyjny i państwowy, zastępca ministra budowy przyrządów, środków automatyzacji i systemów zarządzania ZSRR (1965-1979).
Dzieciństwo i młodość spędził w Podolsku. Działacz WKP(b), 1959-1961 dyrektor fabryki maszyn analitycznych w Penzie. Od 1961 do stycznia 1963 sekretarz Komitetu Obwodowego KPZR w Penzie, od stycznia 1963 do 14 grudnia 1964 I sekretarz Przemysłowego Komitetu Obwodowego KPZR w Penzie, od 14 grudnia 1964 do maja 1965 II sekretarz Komitetu Obwodowego KPZR w Penzie, od maja do listopada 1965 przewodniczący Komitetu Wykonawczego Rady Obwodowej w Penzie. 1965-1979 zastępca ministra budowy przyrządów, środków automatyzacji i systemów zarządzania ZSRR, 1979 zastępca przewodniczącego Państwowego Komitetu ZSRR ds. Wynalazków i Odkryć.

</doc>
<doc id="3317835" url="https://pl.wikipedia.org/wiki?curid=3317835" title="Wójtostwo (stacja kolejowa)">
Wójtostwo (stacja kolejowa)

Wójtostwo – zlikwidowana stacja kolejowa w Wójtostwie, w gminie Pomiechówek, w powiecie nowodworskim w województwie mazowieckim, w Polsce. Położona na linii kolejowej z Łajsk (obecnie Legionowo Piaski) do Nasielska. Linia ta została ukończona w lutym 1939 roku. Linia ta została rozebrana we wrześniu 1939 roku.

</doc>
<doc id="3317840" url="https://pl.wikipedia.org/wiki?curid=3317840" title="Konstantin Morszczinin">
Konstantin Morszczinin

Konstantin Andriejewicz Morszczinin (ros. Константин Андреевич Морщинин, ur. 16 maja 1904 w stanicy Grigoropolisskaja w rejonie Nowoaleksandrowskim w Kraju Stawropolskim, zm. 19 stycznia 1973 w Ordżonikidze (obecnie Władykaukaz) - radziecki działacz partyjny i państwowy, I sekretarz Komitetu Obwodowego WKP(b) w Penzie (1942-1949).
We wczesnej młodości był pastuchem i robotnikiem rolnym. Od 1925 działacz Komsomołu, od 1926 WKP(b). Przewodniczący kołchozu, 1933 szef wydziału politycznego Nowoszulbińskiej stanicy maszynowo-traktorowej w Kazachskiej ASRR, później do 1939 sekretarz Komitetu Rejonowego WKP(b). 1939-1942 sekretarz Ałtajskiego Krajowego Komitetu WKP(b), do czerwca 1942 odpowiedzialny organizator Zarządu Kadr KC WKP(b), od czerwca 1942 do lutego 1949 I sekretarz Komitetu Obwodowego WKP(b) w Penzie. 1950-1951 pełnomocnik Rady ds. Kołchozów przy Radzie Ministrów ZSRR w Północnoosetyjskiej ASRR. Deputowany do Rady Najwyższej ZSRR 2 kadencji (1946-1950). Odznaczony Orderem Czerwonego Sztandaru Pracy (11 maja 1942).

</doc>
<doc id="3317844" url="https://pl.wikipedia.org/wiki?curid=3317844" title="Piłka ręczna na Igrzyskach Ameryki Środkowej i Karaibów 2014 – turniej kobiet">
Piłka ręczna na Igrzyskach Ameryki Środkowej i Karaibów 2014 – turniej kobiet

Turniej piłki ręcznej kobiet na XXII Igrzyskach Ameryki Środkowej i Karaibów – piąty turniej kobiet w ramach igrzysk Ameryki Środkowej i Karaibów rozegrany w dniach 15–20 listopada 2014 roku w meksykańskim mieście Veracruz.
Zawody te były również kwalifikacją do Igrzysk Panamerykańskich 2015 – bezpośredni awans do turnieju piłki ręcznej w Toronto uzyskiwali medaliści tych zawodów, kolejna zaś otrzymywała prawo występu w barażach. Zwycięsko z rywalizacji wyszła reprezentacja Kuby, pozostałe miejsca na podium zajęły Portorykanki i Meksykanki.
System rozgrywek.
W zawodach startowało wyłonionych we wcześniejszych eliminacjach osiem drużyn podzielonych na dwie grupy po cztery liczące maksymalnie piętnastu zawodniczek zespoły. W pierwszej fazie rywalizowały one systemem kołowym podzielone na dwie czterozespołowe grupy. Czołowe dwie drużyny z każdej z grup awansowały do półfinałów, pozostałe zaś rywalizowały o miejsce piąte. W fazie grupowej toczone były bez ewentualnej dogrywki, za zwycięstwo, remis i porażkę przysługiwało odpowiednio dwa, jeden i zero punktów.
Zawody odbyły się w "Centro Deportivo Carlos Serdán Arechavaleta" w dniach 15–20 listopada 2014 roku. Do zawodów mogły przystąpić jedynie reprezentacje zrzeszone przez ODECABE. Medaliści turnieju uzyskali bezpośredni awans na Igrzyska Panamerykańskie 2015, zespoły z czwartych miejsc otrzymały natomiast szansę występu w "turnieju ostatniej szansy".
Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w meczach o miejsca 1–4 przeprowadzana była dogrywka 2×5 min, a w przypadku braku w niej rozstrzygnięcia organizowany był konkurs rzutów karnych. W meczach o miejsca 5–8 ewentualny remis był rozstrzygany od razu rzutami karnymi.
Statystyki.
Po zakończonym turnieju organizatorzy przedstawili statystyki dotyczące bramkarzy, zespołów, klasyfikacji "fair play" oraz statystyk indywidualnych.

</doc>
<doc id="3317854" url="https://pl.wikipedia.org/wiki?curid=3317854" title="Wasilij Andrianow (polityk)">
Wasilij Andrianow (polityk)

Wasilij Michajłowicz Andrianow (, ur. we wsi Piesocznia w guberni kałuskiej, zm. 3 października 1978 w Moskwie) – radziecki polityk, członek Prezydium KC KPZR (1952–1953), zastępca ministra kontroli państwowej ZSRR (1953–1956).
Życiorys.
Początkowo pracował jako krawiec, robotnik rolny i kolejarz, 1924-1925 służył w Armii Czerwonej, 1925-1928 pełnomocnik gazety „Brianskij raboczij” i członek komisji rewizyjnej gubernialnego związku rolniczego w Briańsku. 1926 wstąpił do WKP(b), 1930 ukończył fakultet robotniczy przy Uniwersytecie im. Karla Liebknechta w Moskwie, a 1934-1937 studiował na wydziale mechaniki i matematyki Moskiewskiego Uniwersytetu Państwowego im. Łomonosowa. 1931 zastępca kierownika wydziału organizacyjnego Komitetu Rejonowego WKP(b) w Moskwie, 1931-1932 zastępca sekretarza tego komitetu. Od stycznia 1932 do listopada 1934 instruktor Komitetu Miejskiego WKP(b) w Moskwie, od listopada 1937 do maja 1938 I sekretarz Komitetu Miejskiego WKP(b) w Kowrowie, 1938 instruktor Wydziału Zarządzania Organami Partyjnymi KC WKP(b), od maja do lipca 1938 p.o. II sekretarza, a od sierpnia do listopada 1938 II sekretarz Komitetu Obwodowego WKP(b) w Stalingradzie (obecnie Wołgograd). W listopadzie-grudniu 1938 zastępca kierownika Wydziału Zarządzania Organami Partyjnymi KC WKP(b), od 10 stycznia 1939 do 26 marca 1946 I sekretarz Komitetu Obwodowego WKP(b) w Swierdłowsku (obecnie Jekaterynburg), od 21 marca 1939 do 14 lutego 1956 członek KC WKP(b)/KPZR, od 18 marca 1946 do 5 października 1952 członek Biura Organizacyjnego KC WKP(b), równocześnie od 2 sierpnia 1946 do 10 lipca 1948 zastępca kierownika Zarządu Weryfikacji Partyjnych Organów przy KC WKP(b) i od października 1946 do lutego 1949 zastępca przewodniczącego Rady ds. Kołchozów przy Radzie Ministrów ZSRR. Od 22 lutego 1949 do 25 listopada 1953 I sekretarz Komitetu Obwodowego WKP(b)/KPZR w Leningradzie. Od 16 października 1952 do 5 marca 1953 członek Prezydium KC KPZR, od grudnia 1953 do sierpnia 1956 zastępca ministra kontroli państwowej ZSRR. Deputowany do Rady Najwyższej ZSRR od 1 do 3 kadencji, członek Prezydium Rady Najwyższej ZSRR (1949-1954), deputowany do Rady Najwyższej Rosyjskiej FSRR. Pochowany na Cmentarzu Nowodziewiczym.

</doc>
<doc id="3317858" url="https://pl.wikipedia.org/wiki?curid=3317858" title="Passiflora adenopoda">
Passiflora adenopoda

Passiflora adenopoda DC. – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje na obszarze od Meksyku aż po Peru.

</doc>
<doc id="3317860" url="https://pl.wikipedia.org/wiki?curid=3317860" title="Edward Marian Peristy">
Edward Marian Peristy

Edward Marian Peristy (ur. 15 maja 1897 w Przemyślu, zm. 1 października 1959 w Londynie) – podpułkownik saperów Wojska Polskiego i Polskich Sił Zbrojnych.
Życiorys.
Edward Marian Peristy urodził się 15 maja 1897 roku w Przemyślu, jako syn Zachariasza. Służbę w Wojsku Polskim rozpoczął w II Brygadzie Legionów. 17 lipca 1919 roku jako plutonowy batalionu etapowego w Stanisławowie został mianowany z dniem 1 lipca 1919 roku podchorążym i otrzymał przeniesienie do kompanii zapasowej I baonu saperów.
W 1921 roku wziął udział w Kursie Pontonierskim w Modlinie. W 1922 roku, po ukończeniu kursu, został przeniesiony do 4 pułku saperów. W 1923 roku został przeniesiony do 6 pułku saperów, w którym pełnił obowiązki dowódcy XII batalionu saperów. W 1924 roku był słuchaczem Kursu Doszkolenia Oficerów Saperów w Kościuszkowskim Obozie Szkolnym Saperów w Warszawie. Po ukończeniu kursu powrócił na poprzednio zajmowane stanowisko w 6 pułku saperów. W 1928 roku objął stanowisko kwatermistrza 6 pułku saperów. 29 stycznia 1929 roku został komendantem kadry 6 pułku saperów w Przemyślu. 23 sierpnia 1929 roku został przeniesiony do dowództwa 4 Dywizji Piechoty w Toruniu na stanowisko szefa saperów. 23 października 1931 roku został przeniesiony do 8 batalionu saperów w Toruniu na stanowisko oficera do spraw wyszkolenia. 2 listopada 1931 roku został skierowany na 6 miesięczny kurs taktyczny dla oficerów saperów przy Wyższej szkole Wojennej. W 1934 roku został przeniesiony do 5 batalionu saperów w Krakowie na stanowisko zastępcy dowódcy batalionu. W 1935 roku został zastępcą dowódcy 3 batalionu Saperów Wileńskich. 11 maja 1937 roku został przeniesiony do Rezerwy Personalnej Oficerów przy Inspektorze Saperów z jednoczesnym przydziałem do składu osobowego inspektora armii, generała dywizji Stefana Dąb-Biernackiego. W 1939 roku pozostawał w Rezerwie Personalnej Oficerów przy Inspektorze Saperów. W 1939 roku dostał się do niewoli radzieckiej i został umieszczony w obozie w obozie jenieckim NKWD w Griazowcu. Na mocy porozumienia polsko-radzieckiego został zwolniony i udał się do nowo tworzonej Armii generała Andersa. Był dowódcą saperów 6 Lwowskiej Dywizji Piechoty, następnie w pełnił służbę w Komisji Studiów Wojskowych 2 Korpusu. Walczył we Włoszech. Zmarł 1 października 1959 roku w Londynie.

</doc>
<doc id="3317861" url="https://pl.wikipedia.org/wiki?curid=3317861" title="Jelcz M17">
Jelcz M17



</doc>
<doc id="3317862" url="https://pl.wikipedia.org/wiki?curid=3317862" title="Passiflora actinia">
Passiflora actinia

Passiflora actinia Killip – gatunek rośliny z rodziny męczennicowatych ("Passifloraceae" Juss. ex Kunth in Humb.). Występuje endemicznie w Brazylii (w stanach Espírito Santo, Rio de Janeiro, São Paulo, Paraná, Rio Grande do Sul oraz Santa Catarina).

</doc>
<doc id="3317865" url="https://pl.wikipedia.org/wiki?curid=3317865" title="Milanówek Graniczna">
Milanówek Graniczna

Milanówek Graniczna – zlikwidowana stacja kolejowa Warszawskiej Kolei Dojazdowej w Milanówku, w powiecie grodziskim w województwie mazowieckim, w Polsce. Położona na linii kolejowej z Milanówka Grudowa do Milanówka WKD. Linia ta została ukończona w 1936 roku. Linia ta została rozebrana w 1995 roku.

</doc>
<doc id="3317867" url="https://pl.wikipedia.org/wiki?curid=3317867" title="Milanówek Prosta">
Milanówek Prosta

Milanówek Prosta – zlikwidowana stacja kolejowa Warszawskiej Kolei Dojazdowej w Milanówku, w powiecie grodziskim w województwie mazowieckim, w Polsce. Położona na linii kolejowej z Milanówka Grudowa do Milanówka WKD. Linia ta została ukończona w 1936 roku. Linia ta została rozebrana w 1973 roku.

</doc>
<doc id="3317869" url="https://pl.wikipedia.org/wiki?curid=3317869" title="Milanówek WKD">
Milanówek WKD

Milanówek WKD – zlikwidowana stacja kolejowa Warszawskiej Kolei Dojazdowej w Milanówku, w powiecie grodziskim w województwie mazowieckim, w Polsce. Położona na linii kolejowej z Milanówka Grudowa. Linia ta została ukończona w 1936 roku. Linia ta została rozebrana w 1973 roku.

</doc>
<doc id="3317877" url="https://pl.wikipedia.org/wiki?curid=3317877" title="Tadeusz Kłos">
Tadeusz Kłos

Tadeusz Kłos (ur. w 1868 roku – zm. w 1931 roku w Poznaniu) – członek Naczelnej Rady Ludowej, działacz spółdzielczy, rolnik. 
Był delegatem na Polski Sejm Dzielnicowy w Poznaniu w 1918 roku, w II Rzeczypospolitej był starostą poznańskim, organizował Radio Poznańskie. 
2 maja 1923 został odznaczony Krzyżem Kawalerskim Orderu Odrodzenia Polski.
Pochowany na dawnym cmentarzu przy ul. Bukowskiej. Grób symboliczny znajduje się na Cmentarzu Junikowo (pole 1, rząd 1, grób 39).

</doc>
<doc id="3317881" url="https://pl.wikipedia.org/wiki?curid=3317881" title="Superintendentura Wągrowiec Ewangelickiego Kościoła Unijnego">
Superintendentura Wągrowiec Ewangelickiego Kościoła Unijnego

Superintendentura Wągrowiec Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Wągrowiec. Funkcję superintendenta pełnił pastor Richard Hildt.

</doc>
<doc id="3317882" url="https://pl.wikipedia.org/wiki?curid=3317882" title="Superintendentura Wąbrzeźno Ewangelickiego Kościoła Unijnego">
Superintendentura Wąbrzeźno Ewangelickiego Kościoła Unijnego

Superintendentura Wąbrzeźno Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Wąbrzeźno.

</doc>
<doc id="3317883" url="https://pl.wikipedia.org/wiki?curid=3317883" title="Superintendentura Tczew-Starogard Ewangelickiego Kościoła Unijnego">
Superintendentura Tczew-Starogard Ewangelickiego Kościoła Unijnego

Superintendentura Tczew-Starogard Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miast Tczew i Starogard.

</doc>
<doc id="3317895" url="https://pl.wikipedia.org/wiki?curid=3317895" title="Luba (język)">
Luba (język)



</doc>
<doc id="3317906" url="https://pl.wikipedia.org/wiki?curid=3317906" title="Język Bangandu">
Język Bangandu



</doc>
<doc id="3317908" url="https://pl.wikipedia.org/wiki?curid=3317908" title="Boris Gidaspow">
Boris Gidaspow

Boris Beniaminowicz Gidaspow (ros. Бори́с Вениами́нович Гида́спов, ur. 16 kwietnia 1933 w Samarze, zm. 15 sierpnia 2007 w Moskwie) - radziecki chemik i polityk.
Siostrzeniec Piotra Smirnowa. 1955 ukończył Instytut Przemysłowy im. Kujbyszewa, po czym był w nim asystentem, a od 1959 pracownikiem naukowym w Instytucie Technologicznym w Leningradzie. Od 1965 dziekan, od 1967 profesor, od 1968 kierownik katedry chemii i technologii organicznych związków azotu. 1971-1977 główny konstruktor specjalnego biura konstrukcyjnego (późniejszego Rosyjskiego Centrum Naukowego) "Tiechnochim", 1977-1985 dyrektor Państwowego Instytutu Chemii Stosowanej, 1985-1988 dyrektor generalny Państwowego Instytutu Chemii Stosowanej, 1988-1989 przewodniczący Państwowego Międzybranżowego Stowarzyszenia "Tiechnochim", a 1992-1994 jego konsultant naukowy i ekspert. 1986 brał udział w likwidacji skutków katastrofy w Czarnobylu. Od 1962 członek KPZR, 1989-1991 był ludowym deputowanym ZSRR. Od maja 1989 do września 1991 przewodniczący Komisji Weryfikacji Uprawnień Zjazdu Ludowych Deputowanych, od 12 lipca 1989 do 24 sierpnia 1991 I sekretarz Komitetu Obwodowego KPZR w Leningradzie, równocześnie od 12 listopada 1989 do 5 maja 1990 I sekretarz Komitetu Miejskiego KPZR w Leningradzie. 1990-1991 sekretarz KC KPZR, od 13 lipca 1990 do 23 sierpnia 1991 sekretarz KC KPZR. Był przeciwnikiem pierestrojki, związanym z konserwatywnym skrzydłem w KPZR.

</doc>
<doc id="3317909" url="https://pl.wikipedia.org/wiki?curid=3317909" title="Jerzy Hardie-Douglas">
Jerzy Hardie-Douglas

Jerzy Hardie-Douglas (ur. 1 lutego 1951 w Łodzi) – polski lekarz, chirurg i samorządowiec, w latach 1990–1991 oraz 2006–2018 burmistrz Szczecinka, poseł na Sejm IX kadencji.
Życiorys.
Rodzina Douglasów ma korzenie szkockie. Jerzy Hardie-Douglas jest wnukiem Jamesa Douglasa.
Po maturze pracował jako sanitariusz w łódzkim pogotowiu ratunkowym i jako pielęgniarz w Zgierzu. W latach 1970–1972 studiował na wydziale lekarskim Akademii Medycznej w Gdańsku, w 1976 został absolwentem wydziału lekarskiego Akademii Medycznej w Łodzi. Uzyskał specjalizacje lekarskie I i II stopnia z chirurgii ogólnej oraz II stopnia z chirurgii onkologicznej. W 1976 zatrudniony w szpitalu powiatowym w Szczecinku, od 1985 do 1992 był kierownikiem miejskiego pogotowia ratunkowego, a w latach 1992–2002 ordynatorem oddziału chirurgii ogólnej. Później praktykował w niepublicznym zakładzie opieki zdrowotnej i wojskowej specjalistycznej przychodni lekarskiej.
W 1980 organizował „Solidarność” w swoim zakładzie pracy, a w 1989 lokalny Komitet Obywatelski. Od 1990 do 1998 i od 2002 do 2006 zasiadał w radzie miejskiej Szczecinka, w latach 1990–1991 pełnił funkcję burmistrza. Działał w Unii Demokratycznej i Ruchu Stu. W 2001 przystąpił do Platformy Obywatelskiej, został przewodniczącym jej struktur w powiecie szczecineckim.
W 2005 wygrał przedterminowe wybory na burmistrza Szczecinka, rozpisane po wyborze Mariana Golińskiego do Sejmu. Urząd ten objął 16 stycznia 2006. W kolejnych wyborach samorządowych w 2006, 2010 i 2014 z powodzeniem ubiegał się o reelekcję (każdorazowo w pierwszej turze głosowania). W 2018 nie kandydował na burmistrza, został natomiast wybrany na radnego powiatu szczecineckiego.
W wyborach w 2019 uzyskał mandat posła IX kadencji z ramienia Koalicji Obywatelskiej w okręgu koszalińskim, otrzymując 10 280 głosów.

</doc>
<doc id="3317910" url="https://pl.wikipedia.org/wiki?curid=3317910" title="Alcesta">
Alcesta

Alcesta (wł. "Alceste") – opera Christopha Willibalda Glucka, w trzech aktach, do której libretto napisał Ranieri de’ Calzabigi. Jej premiera miała miejsce w Wiedniu 26 grudnia 1767 roku, zaś wersję francuską tej opery wystawiono po raz pierwszy w Paryżu 23 kwietnia 1776 roku.
Opera oparta jest na micie o Alkestis.
Treść.
Akcja rozgrywa się w Tesalii w czasach legendarnych.
Akt I.
Odsłona 1.
Za umierającego króla Admetosa lud wznosi modły, do których dołącza się Alcesta z dziećmi. 
Odsłona 2.
W świątyni Apollina, gdzie wszyscy modlą się o zdrowie dla konającego władcy, rozlega się tajemniczy głos obwieszczający, że Admetos musi umrzeć, chyba że ktoś poświęci za niego własne życie. Alcesta podejmuje dramatyczną decyzję, by zginąć dla ocalenia męża.
Akt II.
Odsłona 1.
Alcesta udaje się do gaju śmierci wspominając swą miłość do Admetosa. Gotowa, by oddać za niego życie, prosi jednak władców podziemnego królestwa o możliwość pożegnania się z mężem i dziećmi.
Odsłona 2.
Admetos nieoczekiwanie wraca do zdrowia, a jego przyjaciel Ewander wyjaśnia mu, na jakich warunkach się to stało. Boi się jednak zdradzić imię wybawcy króla. Alcesta sama wyjawia to mężowi w dramatycznej rozmowie.
Akt III.
Alcesta czule żegna się z dziećmi i ze zrozpaczonym Admetosem, następnie umiera. Jej mąż z goryczy zamierza odebrać sobie życie, lecz nagle pojawia się bóg Apollon i oświadcza, że miłość Alcesty do męża, jak i Admetosa do swej małżonki, tak wzruszyła bogów, że pozwolili żyć obojgu.

</doc>
<doc id="3317917" url="https://pl.wikipedia.org/wiki?curid=3317917" title="McBusted (album)">
McBusted (album)

McBusted - pierwszy album brytyjskiej supergrupy McBusted, w której skład wchodzą członkowie zespołu McFly: Tom Fletcher, Danny Jones, Dougie Poynter i Harry Judd oraz Matt Willis i James Bourne, byli członkowie zespołu Busted. Płyta ukazała się 1 grudnia 2014 roku w Wielkiej Brytanii, a już 19 grudnia album otrzymał tytuł srebrnego. 27 lutego 2015 roku album pokrył się złotem.
Historia powstania.
Nad albumem oprócz McBusted pracowali między innymi: Mark Hoppus (z blink-182), Rivers Cuomo (z grupy Weezer) oraz Alex Gaskarth (z All Time Low). W utworze "Hate Your Guts" Hoppus pojawia się gościnnie. Na płycie znalazł się pierwszy singiel grupy "Air Guitar", który był inspiracją do nagrania wspólnego albumu. Bourne napisał "What Happened To Your Band" po rozpadzie zespołu Busted w 2005 roku. Utwór "Getting It Out" został napisany razem z Rivers Cuomo kilka lat wcześniej dla McFly, ale nie został wtedy wykorzystany.
McBusted nagrali teledyski do utworów "Air Guitar" oraz "Get Over It".

</doc>
<doc id="3317919" url="https://pl.wikipedia.org/wiki?curid=3317919" title="Binjamin Netanyahu">
Binjamin Netanyahu



</doc>
<doc id="3317920" url="https://pl.wikipedia.org/wiki?curid=3317920" title="Artur Walasek">
Artur Walasek

Artur Walasek (ur. 13 marca 1971 w Rykach, zm. 8 lipca 2016 w Lublinie) – polski samorządowiec, od 2014 do 2016 wicemarszałek województwa lubelskiego, działacz Polskiego Stronnictwa Ludowego.
Życiorys.
Syn Jana i Anny. Ukończył studia na Wydziale Rolniczym w Wyższej Szkole Rolniczo-Pedagogicznej w Siedlcach (studiował w latach 1990–1995) oraz studia podyplomowe na Wydziale Prawa i Administracji Uniwersytetu Marii Curie-Skłodowskiej w Lublinie (1996–1997). Ukończył również studia na Wydziale Pedagogiki w Bałtyckiej Wyższej Szkole Humanistycznej w Koszalinie (studiował w latach 1999–2000).
Od 1995 do 1996 był pracownikiem Wydziału Spraw Obywatelskich w Urzędzie Wojewódzkim w Siedlcach. W okresie 1996–1998 pracował w Urzędzie Wojewódzkim w Lublinie w Wydziale Rolnictwa. Od 1999 do 2001 był kierownikiem w Wydziale Edukacji, Ochrony Zdrowia i Kultury w Starostwie Powiatowym w Lublinie i równocześnie członkiem Komisji Edukacji Związku Powiatów Polskich. W 2001 powołano go na funkcję sekretarza powiatu lubelskiego, którą pełnił przez cztery lata. W latach 2005–2006 pełnił funkcję dyrektora Departamentu Organizacyjno-Prawnego i Kontroli w Urzędzie Marszałkowskim Województwa Lubelskiego. Pod koniec 2006 roku został zastępcą dyrektora Departamentu Koordynacji Projektów Europejskich w Urzędzie Marszałkowskim w Lublinie. W 2008 ponownie został objął funkcję dyrektora Departamentu Organizacyjno-Prawnego w UMWL. W 2010 uzyskał mandat radnego powiatu lubelskiego, został także powołany na stanowisko sekretarza województwa lubelskiego. W 2014 został radnym sejmiku województwa lubelskiego i wicemarszałkiem województwa.
Był inicjatorem Stowarzyszenia Rodzin Katolickich w Żabiej Woli oraz współzałożycielem świetlic dla dzieci w Osmolicach i Żabiej Woli, a także Ochotniczej Straży Pożarnej w Żabiej Woli. Żonaty, miał jedno dziecko. Zmarł po długiej i ciężkiej chorobie, do końca sprawując swój urząd, spoczywa na cmentarzu w Żabiej Woli.

</doc>
<doc id="3317922" url="https://pl.wikipedia.org/wiki?curid=3317922" title="Lew Zajkow">
Lew Zajkow

Lew Nikołajewicz Zajkow (ros. Лев Никола́евич Зайко́в, ur. 3 marca 1923 w Tule, zm. 7 stycznia 2002 w Petersburgu) – radziecki polityk, sekretarz KC i członek Politbiura KC KPZR (1986–1990), Bohater Pracy Socjalistycznej (1971).
Od 1940 ślusarz - specjalista od krzywki w fabryce w Leningradzie, później tam mistrzem, starszym mistrzem, zastępcą kierownika i kierownikiem warsztatu i kierownikiem produkcji w fabrykach w Moskwie i Leningradzie. Od 1961 dyrektor fabryki. 1963 ukończył Instytut Inżynieryjno-Ekonomiczny w Leningradzie, generalny dyrektor Zjednoczenia Produkcyjno-Technicznego, od 1974 dyrektor generalny Naukowo-Produkcyjnego Zjednoczenia "Leniniec" w Leningradzie. 26 kwietnia 1971 uhonorowany tytułem Bohatera Pracy Socjalistycznej. 1981-1990 członek KC KPZR. Od 21 czerwca 1983 do 8 lipca 1985 I sekretarz Komitetu Obwodowego KPZR w Leningradzie. Od 1 lipca 1985 do 13 lipca 1990 sekretarz KC KPZR, od 6 marca 1986 równocześnie członek Politbiura KC. 1987-1989 I sekretarz Komitetu Miejskiego KPZR w Moskwie (po Borysie Jelcynie). 1989-1990 zastępca przewodniczącego Rady Obrony ZSRR, od 1990 na emeryturze. Do stycznia 1992 w Grupie Generalnych Inspektorów Ministerstwa Obrony ZSRR. Deputowany do Rady Najwyższej ZSRR 10 i 11 kadencji (1979-1989) i Rady Najwyższej Rosyjskiej FSRR (1975-1980), członek Prezydium Rady Najwyższej ZSRR (1984-1986 i 1988-1989). Ludowy deputowany ZSRR w latach 1989-1991. 1997-2002 doradca prezesa kompanii holdingowej "Leniniec". Odznaczony Medalem Sierp i Młot Bohatera Pracy Socjalistycznej, trzema Orderami Lenina i medalami. Laureat Nagrody Państwowej ZSRR (1975).

</doc>
<doc id="3317933" url="https://pl.wikipedia.org/wiki?curid=3317933" title="Bibliotekarz (serial telewizyjny)">
Bibliotekarz (serial telewizyjny)



</doc>
<doc id="3317934" url="https://pl.wikipedia.org/wiki?curid=3317934" title="Grzegorz Sapiński">
Grzegorz Sapiński

Grzegorz Marcin Sapiński (ur. 10 listopada 1971 w Radomiu) – polski samorządowiec i menedżer, w latach 2014–2018 prezydent Kalisza.
Życiorys.
Ukończył studia w Szkole Wyższej Psychologii Społecznej w Warszawie. Pracował w sieci kin Helios, m.in. jako dyrektor Zespołu Kin Wielkopolskich. Później był zastępcą dyrektora Teatru im. Wojciecha Bogusławskiego w Kaliszu.
Zaangażował się w działalność polityczną w ramach Platformy Obywatelskiej, przewodniczył jej strukturom miejskim. W 2006 i w 2010 z ramienia tego ugrupowania uzyskiwał mandat radnego Kalisza. W 2010 bez powodzenia z ramienia PO ubiegał się także o urząd prezydenta miasta. Był wiceprzewodniczącym i przewodniczącym rady miejskiej. W 2014 został wykluczony z partii, współtworzył stowarzyszenie Wspólny Kalisz.
W wyborach w 2014 ubiegał się ponownie o prezydenturę Kalisza. Wygrał w drugiej turze głosowania, pokonując pełniącego dotychczas tę funkcję Janusza Pęcherza z wynikiem blisko 60,3% głosów. W listopadzie 2017 współtworzył partię Porozumienie i stanął na czele jej rady samorządowej. W wyborach samorządowych w 2018 ubiegał się o reelekcję, uzyskując 8,15% poparcia, co przełożyło się na szóste miejsce spośród ośmiu kandydatów. Ponadto powołał własny bezpartyjny komitet w wyborach do rady miasta, ubiegając się z jego listy o mandat radnego, jednak komitet pomimo przekroczenia progu wyborczego nie uzyskał mandatów.

</doc>
<doc id="3317941" url="https://pl.wikipedia.org/wiki?curid=3317941" title="Wyspa strachu">
Wyspa strachu



</doc>
<doc id="3317945" url="https://pl.wikipedia.org/wiki?curid=3317945" title="Tour de Ski 2015">
Tour de Ski 2015

Tour de Ski 2015 – dziewiąta edycja prestiżowej imprezy w biegach narciarskich, która odbyła się w dniach 3–11 stycznia 2015 na terenie Niemiec, Szwajcarii i Włoch. Zawody zaliczane były do klasyfikacji generalnej Pucharu Świata. Obrońcami tytułów z poprzedniej edycji byli Norweżka Therese Johaug oraz Norweg Martin Johnsrud Sundby.
Tegoroczną edycję wygrali Norwegowie: w rywalizacji kobiet wygrała Marit Bjørgen, dla której było to pierwsze zwycięstwo w tej imprezie (wygrała także w klasyfikacji sprinterskiej), natomiast w rywalizacji mężczyzn tytuł zdobył Petter Northug.
Na trasy tegorocznego Tour de Ski wystartowały trzy Polki. Najwyżej sklasyfikowaną wśród polskich biegaczek była Sylwia Jaśkowiec, która zajęła 16. miejsce, a Kornelia Kubińska uplasowała się na 21. pozycji. Po sześciu biegach najlepsza z Polek Justyna Kowalczyk zeszła z trasy ostatniego etapu w Val di Fiemme i nie została sklasyfikowana.
20 lipca 2016 Międzynarodowa Federacja Narciarska ogłosiła, że ze względu na pozytywny wynik testu dopingowego Martina Johnsrud Sundbiego podczas kontroli, po drugim etapie w Toblach został anulowany jego wynik w tym biegu. W związku z tym stracił on również zwycięstwo w klasyfikacji generalnej Tour de Ski 2015.
Kobiety.
3,2 km s. dowolnym (prolog).
3 stycznia 2015 Oberstdorf, Niemcy
10 km s. klasycznym (handicap).
4 stycznia 2015 Oberstdorf, Niemcy
Sprint s. dowolnym.
6 stycznia 2015 Val Müstair, Szwajcaria
5 km s. klasycznym.
7 stycznia 2015 Toblach, Włochy
15 km s. dowolnym (handicap).
8 stycznia 2015 Toblach, Włochy
10 km s. klasycznym (start masowy).
10 stycznia 2015 Val di Fiemme, Włochy
9 km s. dowolnym (handicap).
11 stycznia 2015 Val di Fiemme, Włochy
Mężczyźni.
4,4 km s. dowolnym (prolog).
3 stycznia 2015 Oberstdorf, Niemcy
15 km s. klasycznym (handicap).
4 stycznia 2015 Oberstdorf, Niemcy
Sprint s. dowolnym.
6 stycznia 2015 Val Müstair, Szwajcaria
10 km s. klasycznym.
7 stycznia 2015 Toblach, Włochy
25 km s. dowolnym (handicap).
8 stycznia 2015 Toblach, Włochy
15 km s. klasycznym (start masowy).
10 stycznia 2015 Val di Fiemme, Włochy
(*) - zadecydował fotofinisz
9 km s. dowolnym (handicap).
11 stycznia 2015 Val di Fiemme, Włochy

</doc>
<doc id="3317947" url="https://pl.wikipedia.org/wiki?curid=3317947" title="Andrzej Wnuk (samorządowiec)">
Andrzej Wnuk (samorządowiec)

Andrzej Maciej Wnuk (ur. 11 listopada 1975 w Zamościu) – polski przedsiębiorca, wydawca i samorządowiec, od 2014 prezydent Zamościa.
Życiorys.
Ukończył studia na Wydziale Prawa i Administracji Uniwersytetu Marii Curie-Skłodowskiej w Lublinie. Był prezesem zarządu grupy wydawniczej Słowo, redaktorem naczelnym „Kroniki Tygodnia” i kwartalnika „Ceramika Budowlana”, doradcą gospodarczym i wykładowcą Wyższej Szkoły Społeczno-Przyrodniczej w Lublinie. Współtworzył Zamojskie Stowarzyszenie Dziennikarzy.
W wyborach w 2014 ubiegał się o prezydenturę Zamościa jako bezpartyjny kandydat z ramienia Prawa i Sprawiedliwości. Wygrał w drugiej turze głosowania, pokonując pełniącego dotychczas tę funkcję Marcina Zamoyskiego z wynikiem 50,35% głosów. W listopadzie 2017 zasiadł w radzie samorządowej Porozumienia (pozostając bezpartyjnym). W maju 2018 ogłosił, że będzie ubiegał się o reelekcję w wyborach samorządowych w tym samym roku, uzyskując poparcie Prawa i Sprawiedliwości (ponownie wystartował z komitetu tej partii). W wyborach tych w pierwszej turze otrzymał 51,52% głosów, uzyskując tym samym reelekcję.

</doc>
<doc id="3317954" url="https://pl.wikipedia.org/wiki?curid=3317954" title="Wyspa strachu (kanadyjski film)">
Wyspa strachu (kanadyjski film)

Wyspa strachu ("Fear Island") – kanadyjski telewizyjny thriller z 2009 roku.
Treść.
Opowieść jest opowiadana z retrospekcji. Jenny, jedyna osoba, która ocalała z masakry na wyspie, gdzie zginęło sześciu młodych ludzi, relacjonuje policji co się wydarzyło. Przesłuchanie nie jest łatwe, gdyż Jenny wydaje się podłamana psychicznie i co jakiś czas traci pamięć.
Bracia Tyler i Kyle organizują imprezę wieńczące wspólną naukę w liceum. Zapraszają grupę przyjaciół na wyspę, gdzie mają domek letniskowy. Po nocy pełnej alkoholu, młodzi ludzie znajdują ciało jednego ze znajomych. Wszystko wskazuje na to, że na wyspie znajduje się psychopatyczny morderca. Wkrótce zaczynają ginąć kolejni.

</doc>
<doc id="3317962" url="https://pl.wikipedia.org/wiki?curid=3317962" title="Cerkiew św. Michała Archanioła w Beracie">
Cerkiew św. Michała Archanioła w Beracie

Cerkiew św. Michała Archanioła (alb. "Kisha e Shën Mëhillit") – prawosławna cerkiew w Beracie w Albanii. Usytuowana jest na skale poniżej południowych ścian twierdzy Berat, na stoku wzgórza zamkowego.
Cerkiew powstała w XIV wieku. Świątynia jest zbudowana na planie krzyża z kopułą na bębnie oraz narteksie ze strony zachodniej. Ściany zbudowane są z warstw cegieł oraz kamienia. Wewnątrz świątyni zachowały się pozostałości malowideł. Cerkiew leżała pierwotnie w obszarze niższych fortyfikacji twierdzy.
W 1948 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture"). 
Po ogłoszeniu w 1967 przez Envera Hodżę „Rewolucji Ideologicznej i Kulturalnej” i zadeklarowaniu Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zdewastowanych, a nawet zburzonych. Jak większość obiektów sakralnych, cerkiew św. Michała Archanioła przez ponad 30 lat uległa dużym zniszczeniom. Obecnie jest odrestaurowana.

</doc>
<doc id="3317971" url="https://pl.wikipedia.org/wiki?curid=3317971" title="Co gdzie">
Co gdzie

Co gdzie (oryg. "What Where", fr. "Quoi ou") – sztuka teatralna autorstwa Samuela Becketta napisana w języku angielskim w 1982 roku. Po raz pierwszy dramat został opublikowany w 1984 w Wielkiej Brytanii. Premiera spektaklu miała miejsce 15 czerwca 1983 w Harold Clurman Theatre w Nowym Jorku. W czerwcu 1985 Samuel Beckett reżyserował "Co gdzie" w Niemczech Zachodnich dla studia Süddeutscher Rundfunk.
Opis fabuły.
Akcja dramatu rozgrywa się na prostokątnym polu gry o wymiarach 3 na 2 metry. Bohaterami są Bam, Bem, Bim i Bom, postacie podobne do siebie, o długich szarych włosach i ubrane w długie szare habity. Na proscenium po lewej stronie znajduje się miejsce, skąd z głośnika płynie głos Bama, który nie jest tożsamy z Bamem występującym na scenie i stanowi piątą postać dramatu. Głos Bama pełni funkcję narratora oraz reżysera kierującego poczynaniami pozostałych postaci. Akcja rozgrywa się w trakcie czterech pór roku. Przez ten czas Bam stara się wydobyć informacje od Bema, Bima i Boma, posługując się nimi nawzajem. Najpierw wysyła Boma, następnie Bima, aby wyciągnął informacje od Boma, a na końcu Bema w celu wydobycia tej wiadomości od Bima. Za każdym razem próba uzyskania potrzebnej Bamowi informacji kończy się niepowodzeniem. W momencie, gdy posłańcy wracają do Bama, mija jedna pora roku. Nie wiadomo dokładnie jaką treść zawiera ta informacja. Nie jest także pewne do kogo z początku wysłany został Bom, choć prawdopodobnie do Bema, bo tylko wtedy cała akcja zatacza pełne koło. Posłańcy w trakcie swojej misji zmieniają swoje położenie na polu gry, niczym figury szachowe. Dramat kończy się słowami Głosu Bama "Niech zrozumie kto może. Gaszę", po czym następuje wyciemnienie pola. Beckett użył podobnej koncepcji polegającej na "zapętleniu" w dramacie pod tytułem Przychodzić i odchodzić, choć tam była ona mniej rozbudowana.

</doc>
<doc id="3317972" url="https://pl.wikipedia.org/wiki?curid=3317972" title="Anna Hetman">
Anna Hetman

Anna Hetman z domu Kowalska (ur. 24 lipca 1962 w Tarzymiechach) – polska polityk, działaczka samorządowa, profesor oświaty i oligofrenopedagog, od 2014 prezydent Jastrzębia-Zdroju. Autorka publikacji naukowych z zakresu oświaty.
Życiorys.
Anna Hetman urodziła się w Tarzymiechach jako córka Mieczysława i Krystyny Kowalskich. Została absolwentką oligofrenopedagogiki w Wyższej Szkole Pedagogiki Specjalnej w Warszawie; odbyła również studia podyplomowe z zakresu logopedii, zarządzania i organizacji w oświacie oraz komunikacji alternatywnej i wspomagającej. Zawodowo związała się ze szkolnictwem powszechnym i następnie specjalnym. Uzyskała tytuł honorowy profesora oświaty.
Pracowała w powszechnej szkole podstawowej i w przedszkolu, od 1991 była zatrudniona w szkole specjalnej przy Domu Nauki i Rehabilitacji. W 2002 została dyrektorem nowo powstałego Zespołu Szkół nr 10 im. ks. prof. Józefa Tischnera w Jastrzębiu-Zdroju.
W 2010 została wybrana na radną Sejmiku Województwa Śląskiego IV kadencji z ramienia Platformy Obywatelskiej. W wyborach w 2014 ubiegała się o prezydenturę Jastrzębia-Zdroju jako bezpartyjna kandydatka z ramienia PO. Wygrała w drugiej turze głosowania, pokonując pełniącego dotychczas tę funkcję Mariana Janeckiego z wynikiem 57,8% głosów. W 2018, startując z komitetu Koalicja Anny Hetman oraz z poparciem PO, PSL i stowarzyszeń lokalnych, otrzymała 50,7% głosów, wygrywając w pierwsze turze (jako pierwszy kandydat w Jastrzębiu-Zdroju od wprowadzenia w 2002 wyborów bezpośrednich).
Życie prywatne.
Mężatka, ma dwóch synów, w tym Rafała, reportażystę i autora książek.
Odznaczenia i wyróżnienia.
Otrzymała Srebrny (2019) i Brązowy (2007) Krzyż Zasługi. W 2022 znalazła się na czternastym miejscu w rankingu najlepszych prezydentów polskich miast według tygodnika „Newsweek”.

</doc>
<doc id="3317977" url="https://pl.wikipedia.org/wiki?curid=3317977" title="Czerwony Kapturek (film 2012)">
Czerwony Kapturek (film 2012)

Czerwony Kapturek (niem. "Rotkäppchen") – niemiecki film familijny z 2011 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni "Czerwony Kapturek" w wersji braci Grimm, jednak wzbogaconą o dodatkowe wątki niewystępujące w pierwowzorze literackim. 
Fabuła.
W niewielkiej wsi wraz ze swoją córką nazywaną Czerwonym Kapturkiem mieszka Annemarie. Pewnego razu matka wysyła swoją dzielną córkę do babci, która ciężko zachorowała i musi cały czas leżeć w łóżku. Zapakowuje jej niezbędne rzeczy, jedzenie oraz różne smakołyki i wysyła w podróż do chatki babci, która znajduje się w głębi lasu. Annemarie ostrzega córkę przed niebezpieczeństwami czyhającymi w lesie i prosi ją, by nie zbaczała ze ścieżki. Podczas podróży dziewczynkę spotyka wilk, który ma wobec niej złe zamiary. 

</doc>
<doc id="3317979" url="https://pl.wikipedia.org/wiki?curid=3317979" title="Icchak Rochczyn">
Icchak Rochczyn

Icchak Rochczyn (heb.יצחק רוחצ`ין) (ur. 1 stycznia 1915 w Łachwie (wówczas teren zaboru rosyjskiego), zm. 3 września 1942 "tamże") – żydowski działacz syjonistyczno-rewizjonistycznej organizacji Betar. Dowódca powstania w getcie w Łachwie.
W kwietniu 1942 trafił do założonego przez władze niemieckie na terenie Łachwy getta. Tam wraz z lokalną młodzieżą utworzył podziemną organizację bojową, która przy wsparciu Judenratu rozpoczęła przygotowania do zbrojnego powstania przeciwko okupantowi. 3 września, w obliczu działań podjętych w celu likwidacji getta, stanął na czele walk z wojskami niemieckimi oraz białoruską policją. Zginął tego samego dnia podczas próby ucieczki przez rzekę Śmierć.

</doc>
<doc id="3317980" url="https://pl.wikipedia.org/wiki?curid=3317980" title="Czerwony Kapturek (ujednoznacznienie)">
Czerwony Kapturek (ujednoznacznienie)



</doc>
<doc id="3317981" url="https://pl.wikipedia.org/wiki?curid=3317981" title="Jurij Sołowjow">
Jurij Sołowjow

Jurij Filippowicz Sołowjow (ros. Ю́рий Фили́ппович Соловьёв, ur. 20 sierpnia 1925 we wsi Bogatoje w obwodzie samarskim, zm. 2 października 2011 w Petersburgu) - radziecki działacz partyjny i państwowy, minister budownictwa przemysłowego ZSRR (1984-1985), zastępca członka Biura Politycznego KC KPZR (1986-1989).
Od 1929 mieszkał z rodziną w Leningradzie, 1943-1944 służył w Armii Czerwonej. 1951 ukończył Instytut Inżynierii Transportu Kolejowego w Leningradzie, po czym pracował jako inżynier i technik w Leningradzie. Od 1955 w KPZR. 1973-1974 zastępca przewodniczącego Komitetu Wykonawczego Rady Miejskiej w Leningradzie, od 1974 sekretarz, a od 1975 II sekretarz Komitetu Obwodowego KPZR w Leningradzie. 1976-1990 członek KC KPZR, od 19 kwietnia 1978 do 12 marca 1984 I sekretarz Komitetu Miejskiego KPZR w Leningradzie, od 2 marca 1984 do 9 lipca 1985 minister budownictwa przemysłowego ZSRR. Od 8 lipca 1985 do 12 lipca 1989 I sekretarz Komitetu Obwodowego KPZR w Leningradzie, od 6 marca 1986 do 20 września 1989 zastępca członka Biura Politycznego KC KPZR. 1979-1989 deputowany do Rady Najwyższej ZSRR, 1986-1989 członek Prezydium Rady Najwyższej ZSRR, 1975-1980 deputowany do Rady Najwyższej Rosyjskiej FSRR i członek jej Prezydium.

</doc>
<doc id="3317991" url="https://pl.wikipedia.org/wiki?curid=3317991" title="Grzegorz Mackiewicz">
Grzegorz Mackiewicz

Grzegorz Bernard Mackiewicz (ur. 8 lutego 1975 w Pabianicach) – polski samorządowiec, w latach 2011–2014 wiceprezydent, a od 2014 prezydent Pabianic.
Życiorys.
Absolwent Wydziału Prawa i Administracji Uniwersytetu Łódzkiego. Pracował jako kierownik biura rady powiatu pabianickiego oraz naczelnik wydziału w starostwie powiatowym. Był też marketingowcem w prywatnym przedsiębiorstwie.
W 1998 po raz pierwszy został wybrany na radnego Pabianic z ramienia AWS, z rekomendacji Niezależnego Zrzeszenia Studentów. Mandat radnego uzyskiwał następnie z lokalnych komitetów w 2002, 2006 i 2010. Był przewodniczącym rady miejskiej, zaś w 2011 objął stanowisko zastępcy prezydenta.
W wyborach w 2014 z powodzeniem ubiegał się o prezydenturę Pabianic jako kandydat KWW Blok Samorządowy Razem, wygrywając w drugiej turze głosowania z wynikiem około 63% głosów. W wyborach w 2018 ponownie został wybrany na prezydenta Pabianic, otrzymując w pierwszej turze głosowania 72% głosów. Startował z ramienia Koalicji dla Pabianic, w skład której wchodził jego macierzysty BSR, a także PO, Nowoczesna, PSL i SLD.

</doc>
<doc id="3317993" url="https://pl.wikipedia.org/wiki?curid=3317993" title="Pałac w Hliboce">
Pałac w Hliboce

 
Pałac w Hliboce – wybudowany XX w. w Hliboce.
Opis.
W drugiej połowie XIX wieku znaczne połacie ziemskie wokół Hliboki należały do polskiego rodu Sapiehów. W 1892 r. odkupił je od księcia Adama Sapiehy inny polski ziemianin, Bronisław Skibniewski (1830–1904), właściciel klucza dunajowieckiego na Podolu. Od tego czasu majątek ten należał do Skibniewskich. Ostatnim właścicielem przed włączeniem Hliboki do ZSRR był syn Bronisława, Aleksander – poseł do sejmu Księstwa Bukowiny.

</doc>
<doc id="3317998" url="https://pl.wikipedia.org/wiki?curid=3317998" title="Iwan Spiridonow">
Iwan Spiridonow

Iwan Wasiljewicz Spiridonow (ros. Ива́н Васи́льевич Спиридо́нов, ur. 23 października 1905 we wsi Pogibałowka w guberni niżnonowogrodzkiej, zm. 7 lipca 1991 w Moskwie) - radziecki działacz partyjny i państwowy, przewodniczący Rady Związku Rady Najwyższej ZSRR (1962-1970), sekretarz KC KPZR (1961-1962).
Od 1928 członek WKP(b), 1939 zaocznie ukończył Instytut Przemysłowy w Leningradzie. Od 1939 dyrektor fabryki budowy maszyn, 1944-1950 dyrektor fabryki "Gosmietr" w Leningradzie, 1950-1952 sekretarz Moskiewskiego Komitetu Rejonowego WKP(b) w Leningradzie, 1952-1954 zastępca przewodniczącego Komitetu Wykonawczego Rady Obwodowej w Leningradzie. Od 1954 do lipca 1956 sekretarz Komitetu Obwodowego KPZR w Leningradzie, od 27 lipca 1956 do 24 grudnia 1957 I sekretarz Komitetu Miejskiego KPZR w Leningradzie, a od 24 grudnia 1957 do 3 maja 1962 I sekretarz Komitetu Obwodowego KPZR w Leningradzie. Wkrótce po XX Zjeździe KPZR wystąpił z postulatem usunięcia ciała Stalina z mauzoleum na Placu Czerwonym. Od 1959 do 23 listopada 1962 członek Biura KC KPZR ds. Rosyjskiej FSRR, od 31 października 1961 do 30 kwietnia 1971 członek KC KPZR, równocześnie do 23 kwietnia 1962 sekretarz KC KPZR. Deputowany do Rady Najwyższej ZSRR od 5 do 8 kadencji. Od 23 kwietnia 1962 do 14 lipca 1970 przewodniczący Rady Związku Rady Najwyższej ZSRR. Odznaczony Orderem Czerwonego Sztandaru.

</doc>
<doc id="3317999" url="https://pl.wikipedia.org/wiki?curid=3317999" title="Pałac w Balicach">
Pałac w Balicach

Pałac w Balicach – wybudowany w XIX w. w Balicach.
Opis.
Wedle miejscowych przekazów w Balicach istniało fortalicjum z XV–XVI w., którego część murów przetrwała do XX w. w strukturze pałacu, zbudowanego w stylu klasycznym w początkach XIX w. przez Baworowskich. W 1874 r. pałac ten uległ pożarowi, ale został odbudowany. Podczas I wojny światowej zbiory mebli, obrazów i książek zostały zniszczone. Po 1945 r. pałac został w całości rozebrany, a park wycięty.

</doc>
<doc id="3318000" url="https://pl.wikipedia.org/wiki?curid=3318000" title="Hennadij Zubko">
Hennadij Zubko

Hennadij Hryhorowycz Zubko, ukr. Геннадій Григорович Зубко (ur. 27 września 1967 w Mikołajowie) – ukraiński polityk, poseł do Rady Najwyższej VII kadencji, od 2014 do 2019 wicepremier i minister.
Życiorys.
Absolwent Kijowskiego Instytutu Politechnicznego (1991). Kształcił się również m.in. na Northwestern University. Początkowo pracował jako programista, od 1992 obejmował kierownicze stanowiska w przedsiębiorstwach m.in. sektora budowlanego.
W latach 2006–2010 był radnym Żytomierza, następnie przez dwa lata zasiadał w radzie obwodu żytomierskiego, w której kierował frakcją Frontu Zmian. W wyborach w 2012 z ramienia skupiającej środowiska opozycyjne Batkiwszczyny wybrany na posła w okręgu jednomandatowym.
10 czerwca 2014 Petro Poroszenko mianował go na pierwszego zastępcę szefa Administracji Prezydenta Ukrainy. 2 grudnia tegoż roku w drugim gabinecie Arsenija Jaceniuka objął stanowiska wicepremiera oraz ministra rozwoju regionalnego, budownictwa i gospodarki komunalnej. Utrzymał te funkcje również w powołanym w kwietniu 2016 rządzie Wołodymyra Hrojsmana. Zakończył urzędowanie w sierpniu 2019.
Odznaczony m.in. Orderem Daniela Halickiego (2009).

</doc>
<doc id="3318003" url="https://pl.wikipedia.org/wiki?curid=3318003" title="Widły Hume'a">
Widły Hume'a



</doc>
<doc id="3318004" url="https://pl.wikipedia.org/wiki?curid=3318004" title="Aivaras Abromavičius">
Aivaras Abromavičius

Aivaras Abromavičius, ukr. Айварас Абромавічус, trb. Ajwaras Abromawiczus (ur. 21 stycznia 1976 w Wilnie) – litewski finansista i menedżer, posiadający również obywatelstwo ukraińskie, w latach 2014–2016 minister rozwoju gospodarczego i handlu Ukrainy.
Życiorys.
Aivaras Abromavičius urodził się w 1976 w Wilnie. W 1988 z litewską młodzieżową drużyną republikańską zdobył mistrzostwo ZSRR w koszykówce wśród dzieci. W pierwszej połowie lat 90. wyjechał do Estonii, podjął tam studia na estońskim kampusie Concordia University Wisconsin. Następnie kształcił się na tej samej uczelni w Stanach Zjednoczonych. Uzyskał licencjat z biznesu międzynarodowego. Na trzecim roku studiów podjął pracę w banku Hansabank (przejętym później przez Swedbank), od 1998 kierował jego departamentem papierów wartościowych. W 1999 przeniósł się do Szwecji, od 2002 pracował na menedżerskich i dyrektorskich stanowiskach w funduszu inwestycyjnym East Capital. Od 2005 zatrudniony w Moskwie. Począwszy od 2008 pracował w Kijowie, gdzie kierował regionalnym biurem swojego przedsiębiorstwa.
2 grudnia 2014 prezydent Petro Poroszenko nadał mu obywatelstwo ukraińskie. Tego samego dnia Aivaras Abromavičius objął funkcję ministra rozwoju gospodarczego i handlu z ramienia Bloku Petra Poroszenki. Zapowiedział walkę z korupcją, deregulację i poprawę klimatu dla inwestorów. 3 lutego 2016 podał się do dymisji wraz z trzema współpracownikami, jako powód wskazując hamowanie reform antykorupcyjnych i naciski na resort z otoczenia prezydenta. Od dłuższego czasu był krytykowany za kładzenie nacisku na prywatyzację i konsolidację państwowych podmiotów, przez co określany był „likwidatorem”. Po jego dymisji ambasadorowie USA, Niemiec, Francji, Wielkiej Brytanii, Szwecji, Kanady i czterech innych państw wystosowali list, w którym wyrazili rozczarowanie dymisją ministra.
W 2019 został doradcą Wołodymyra Zełenskiego w jego kampanii prezydenckiej. Po jego zwycięstwie objął stanowisko przewodniczącego rady nadzorczej państwowego koncernu obronnego Ukroboronprom.

</doc>
<doc id="3318008" url="https://pl.wikipedia.org/wiki?curid=3318008" title="Juliusz Łukasiewicz (historyk)">
Juliusz Łukasiewicz (historyk)

Juliusz Łukasiewicz (ur. 20 czerwca 1923 w Opatowie, zm. 10 kwietnia 2016) – polski historyk dziejów gospodarczych, profesor nauk humanistycznych, w latach 1973–1975 i 1981–1988 dziekan Wydziału Historycznego Uniwersytetu Warszawskiego.
Życiorys.
W młodości był oficerem ludowego Wojska Polskiego, wykładowcą w Centralnej Szkole Oficerów Polityczno-Wychowawczych w Łodzi i w Wyższej Szkole Piechoty w Rembertowie 1945–1952. Absolwent historii na UW (1955). Doktorat ("Proces przewrotu technicznego w przemyśle Królestwa Polskiego w latach 1852-1885") obronił tamże 7 czerwca 1960 pod kierunkiem Natalii Gąsiorowskiej, habilitacja – 1967. Profesor nadzwyczajny – 1974, profesor zwyczajny – 1984.
Zatrudniony w Instytucie Historycznym UW od 1955 kolejno jako asystent stażysta, asystent, starszy asystent, adiunkt (Katedra Historii Polski XIX i XX wieku/Katedra Historii Polski Nowożytnej), docent (Zakład Historii Nowożytnej Powszechnej i Polski). Emerytura 1993. Prodziekan Wydziału Historycznego UW 1969–1973, dziekan 1973–1975 i 1981–1987. Prorektor UW ds. filii w Białymstoku 1975–1981. Dyrektor Instytutu Historycznego UW 1987–1993. Zajmował się dziejami XIX wieku.
Należał do Polskiej Zjednoczonej Partii Robotniczej. W latach 60. pełnił funkcję I sekretarza OOP PZPR na Wydziale Historycznym UW
Uczniowie.
Do grona jego uczniów należy między innymi Henryk Maćkowiak.

</doc>
<doc id="3318009" url="https://pl.wikipedia.org/wiki?curid=3318009" title="Eugeniusz Sakowicz">
Eugeniusz Sakowicz

Eugeniusz Krzysztof Sakowicz (ur. 26 maja 1958 w Grudziądzu) – polski teolog katolicki, religioznawca, profesor tytularny nauk teologicznych, kierownik Katedry Religiologii i Ekumenizmu w Instytucie Dialogu Kultury i Religii na Wydziale Teologicznym UKSW, członek Komitetu Nauk Teologicznych Polskiej Akademii Nauk (PAN). Specjalizuje się w teologii religii, teologii fundamentalnej, religioznawstwie, misjologii, antropologii. Zgromadził obszerny dorobek leksykograficzny. Opublikował ponad 1600 haseł oraz artykułów encyklopedycznych, przede wszystkim w encyklopediach i leksykonach Wydawnictwa Naukowego PWN w Warszawie oraz "Encyklopedii katolickiej (KUL)". Jest autorem ponad 400 publikacji naukowych i popularno-naukowych, w tym kilkunastu książek, a także licznych tekstów publicystycznych. Wypromował 15 doktorów teologii i ponad 250 magistrów (w tym 130 teologii i 120 pedagogiki).
Życiorys naukowy.
W 1984 ukończył studia magisterskie na Katolickim Uniwersytecie Lubelskim, gdzie obronił doktorat w 1991 na podstawie rozprawy "Teologiczne podstawy dialogu Kościoła z religiami pozachrześcijańskimi w nauczaniu Jana Pawła II". Habilitację uzyskał na Uniwersytecie Kardynała Stefana Wyszyńskiego w Warszawie w 2001 (rozprawa zatytułowana "Dialog Kościoła z islamem według dokumentów soborowych i posoborowych (1963-1999)"). W 2002 otrzymał stanowisko profesora nadzwyczajnego UKSW, a w 2007 z rąk prezydenta Lecha Kaczyńskiego uzyskał tytuł naukowy profesora nauk teologicznych.
W latach 1984-1985 pełnił funkcję kierownika Biura i Wydawnictwa Towarzystwa Naukowego KUL. Od 1985 do 1995 pracownik naukowy Międzywydziałowego Zakładu Leksykograficznego KUL.
W latach 1992-1994 był adiunktem muzealnym w Państwowym Muzeum na Majdanku, gdzie zorganizował pierwszą w historii muzeum konferencję międzynarodową "Religie o drogach pokoju i bezdrożach wojny". Materiały pokonferencyjne zostały opublikowane w książce pod tym samym tytułem. 
W 1994 otrzymał Srebrny Medal Opiekuna Miejsc Pamięci Narodowej.
Od 1994 adiunkt na Wydziale Teologicznym Akademii Teologii Katolickiej (obecnie UKSW), następnie profesor tej uczelni. W 2006 otrzymał nagrodę I stopnia Rektora UKSW.
Od 2001 pełni funkcję konsultora Rady do Spraw Dialogu Religijnego Konferencji Episkopatu Polski, a od 1996 jest członkiem Komitetu do Spraw Dialogu z Religiami Niechrześcijańskimi tejże Rady. 
W latach 2003–2004 był nauczycielem akademickim Wydziału Teologii Uniwersytetu Warmińsko-Mazurskiego. Wykładał również w punkcie konsultacyjnym UKSW w Suwałkach, w instytutach teologicznych w Łomży, Łodzi i Ołtarzewie oraz na Papieskim Wydziale Teologicznym - Sekcja św. Jana Chrzciciela w Warszawie.
Jest członkiem kolegium redakcyjnego "Studiów Nauk Teologicznych PAN", zastępcą redaktora naczelnego pisma "Studia Theologica Varsaviensia". W 2019 został członkiem Rady Naukowej czasopisma „Studia i Dokumenty Ekumeniczne”.
W ramach czasopisma Collectanea Theologica redaguje "Biuletyn Misjologiczno-Religioznawczy", "Biuletyn Polonijny" oraz "Biuletyn Socjologii Religii". Redaktor serii wydawniczej "Religie Świata – Świat Religii".
Należał do komitetu głównego "Misyjnej Olimpiady Znajomości Afryki" (2004-2007), Olimpiady "Losy Polaków na Wschodzie po 17 września 1939 roku" (2005-2009) oraz Olimpiady "Losy żołnierza i dzieje Oręża Polskiego" (2007).

</doc>
<doc id="3318010" url="https://pl.wikipedia.org/wiki?curid=3318010" title="Bosiljka Pušić">
Bosiljka Pušić

Bosiljka Pušić (czarnog. ; ur. 2 maja 1936 w Ćuprii) – czarnogórska pisarka i poetka.
Życiorys.
W 1937 wraz z rodziną przeniosła się do Jagodiny, gdzie jej ojciec otworzył zakład zegarmistrzowski. W 1960 ukończyła studia na Wydziale Filozoficznym Uniwersytetu Belgradzkiego. Pracowała jako nauczyciel w szkole średniej w Hercegu Novim, zajmowała się także malarstwem.
W 1970 zadebiutowała tomikiem poezji "Krila iste ptice". W dorobku literackim ma powieści, tomiki poetyckie, zbiory opowiadań, a także utwory dla dzieci. Opowieść "Kavez" przyniosła jej w 1973 zwycięstwo w konkursie literackim organizowanym przez pismo "Prosvetni pregled". W 2004 otrzymała nagrodę „Živojin Pavlović” za książkę "Kako preživeti brak".
W życiu prywatnym jest mężatką (mąż Ilija Pušić), ma dwoje dzieci.

</doc>
<doc id="3318011" url="https://pl.wikipedia.org/wiki?curid=3318011" title="Wasilij Tołstikow">
Wasilij Tołstikow

Wasilij Siergiejewicz Tołstikow ros. Васи́лий Серге́евич То́лстиков (ur. 6 listopada 1917 w Tule, zm. 29 kwietnia 2003 w Moskwie) – radziecki i rosyjski polityk, dyplomata, członek KC KPZR (1961-1981).
W 1940 ukończył Instytut Inżynierii Transportu Kolejowego w Leningradzie, 1941-1946 służył w Armii Czerwonej, podczas II wojny światowej walczył m.in. w Karelii, wojnę zakończył w randze starszego porucznika na terytorium Austrii. 
1945-1946 w radzieckich wojskach okupacyjnych w Niemczech, 1946-1952 w organizacjach budowlanych w Leningradzie. W 1948 wstąpił do WKP(b), od 1952 był funkcjonariuszem partyjnym w Leningradzie i obwodzie leningradzkim. 1957-1960 I zastępca przewodniczącego Komitetu Wykonawczego Rady Miejskiej w Leningradzie. Sekretarz, od 13 października 1960 do 3 maja 1962 II sekretarz, a od 3 maja 1962 do stycznia 1963 I sekretarz Komitetu Obwodowego KPZR w Leningradzie. Od 31 października 1961 do 23 lutego 1981 członek KC KPZR, od 23 listopada 1962 do 8 kwietnia 1966 członek Biura KC KPZR ds. Rosyjskiej FSRR, równocześnie od 7 grudnia 1962 do 18 stycznia 1963 przewodniczący Biura Organizacyjnego Komitetu Obwodowego KPZR w Leningradzie ds. Produkcji Przemysłowej i od 18 stycznia 1963 do 15 grudnia 1964 I sekretarz Przemysłowego Komitetu Obwodowego KPZR w Leningradzie. Od 15 grudnia 1964 do 16 września 1970 ponownie I sekretarz Komitetu Obwodowego KPZR w Leningradzie. Od 16 października 1970 do 24 lipca 1978 ambasador nadzwyczajny i pełnomocny ZSRR w Chinach, a od 1 lutego 1979 do 3 czerwca 1982 w Holandii. Od 1982 na emeryturze. Deputowany do Rady Najwyższej ZSRR (1962-1974), członek Prezydium Rady Najwyższej ZSRR (1961-1971). Od 1992 działacz Komunistycznej Partii Federacji Rosyjskiej.

</doc>
<doc id="3318015" url="https://pl.wikipedia.org/wiki?curid=3318015" title="Andrzej Wyrobisz">
Andrzej Wyrobisz

Andrzej Wyrobisz (ur. 10 listopada 1931 w Krakowie, zm. 14 października 2018 w Warszawie) – polski historyk. Badacz epoki nowożytnej, autor ponad 450 prac naukowych poświęconych problematyce dziejów gospodarki, społeczeństwa, kultury i sztuki.
Życiorys.
Syn Stanisława i Janiny z Tarnowiczów. W 1950 zdał maturę w liceum im. Stanisława Staszica w Warszawie. Absolwent historii UW – 15 lutego 1955 obronił pracę magisterską. Doktorat 1961 w Instytucie Historii Kultury Materialnej PAN pod kierunkiem Mariana Małowista, habilitacja tamże 1968. Profesor nadzwyczajny – 1978, profesor zwyczajny – 1995. Wicedyrektor Instytutu Historycznego UW 1976–1978. Zatrudniony w Instytucie Historii Kultury Materialnej w latach 1955–1969. Pierwszy kierownik Zakładu Historycznego Filii UW w Białymstoku 1969–1975, dziekan Wydziału Humanistycznego Filii UW w Białymstoku 1969–1975, 1981–1982, 1984–1985, dyrektor Instytutu Historycznego Filii UW w Białymstoku od 1980. Profesor w Instytucie Historii Sztuki UW od 1996. Visiting professor: University of Illinois, Urbana-Champaign (USA) 1976 oraz University of Notre Dame (USA) 1989–1990. Członek Rady Redakcyjnej a następnie redaktor naczelny „Przeglądu Historycznego” w latach 1993–2003.
W 1998 odznaczony Krzyżem Komandorskim Orderu Odrodzenia Polski.
Zmarł 15 października 2018. Został pochowany 22 października 2018 na cmentarzu Powązkowskim w Warszawie.

</doc>
<doc id="3318016" url="https://pl.wikipedia.org/wiki?curid=3318016" title="Antoni Sukiennik">
Antoni Sukiennik

Antoni Sukiennik, ps. "Emil", "Zygmunt", "Józef", "Artur" (ur. 7 lipca 1886 we wsi Gać, parafia Dźbów, zm. w 1924 w Piotrogrodzie) – działacz i bojowiec Polskiej Partii Socjalistycznej – Frakcji Rewolucyjnej, po zdradzie konfident i prowokator Ochrany.
Życiorys.
Przyszedł na świat w rodzinie chłopskiej. Był najmłodszym z dziesięciorga dzieci Kacpra Sukiennika i Marianny z Soluchów. Wychowywał się w Trzepizurach. Po śmierci ojca około 1890 zdecydowano, że będzie uczył się na księdza. Ukończył cztery klasy gimnazjum miejskiego w Częstochowie, po czym wstąpił do seminarium duchownego, lecz rychło je porzucił. Mając 18 lat, zatrudnił się jako kelner w karczmie należącej do jego stryja Teodora Sukiennika w pobliskiej Blachowni, która była „dziuplą” przemytników. Sam też wielokrotnie przekraczał nielegalnie granicę między należącą do Prus Wielkopolską a Kongresówką.
W 1905 wstąpił do Polskiej Partii Socjalistycznej – Frakcji Rewolucyjnej i został członkiem jej Organizacji Bojowej. Odtąd prowadził przerzut broni i nielegalnej literatury dla PPS-FR i uczestniczył w kilkudziesięciu akcjach zbrojnych na terenie regionu częstochowskiego i Zagłębia. Mimo swojej kryminalnej przeszłości został szybko uznany za sprawdzonego towarzysza, zwłaszcza po odsiedzeniu miesiąca w areszcie w 1906. Jesienią 1907 w trakcie akcji ekspropriacyjnej przeciw urzędnikom akcyzy w Rakowie przyczynił się do śmierci dwojga przypadkowych ludzi, za co został na krótko zawieszony w prawach członka Organizacji Bojowej. Następnie, ukończywszy kurs szkoleniowy dla bojowców PPS-FR we Lwowie, pracował jako instruktor i kierownik trzech piątek bojowych.
Brał udział w XI zjeździe PPS-FR w Wiedniu w sierpniu 1909. W tym czasie zaczął jednak okazywać coraz większy krytycyzm wobec kierownictwa partii i osobiste ambicje. Należał do osób domagających się od Piłsudskiego rozliczenia się z funduszy zdobytych podczas akcji pod Bezdanami, czym zraził do siebie wielu towarzyszy. Dążąc do osiągnięcia samodzielnej pozycji, budował w terenie własne równoległe struktury i nawiązał współpracę z Grupą Rewolucjonistów Mścicieli.
W 1910 został usunięty z Organizacji Bojowej i otrzymał zakaz kontynuowania działalności pod groźbą śmierci. Najpewniej z zemsty wobec byłych towarzyszy, a jednocześnie obawiając się odwetu z ich strony, stał się konfidentem Ochrany. Władze PPS-FR wydały nań wyrok śmierci jesienią 1910. Sukiennik ukrywał się w Zagłębiu, wreszcie 12 grudnia w Mirowie dostał się w ręce carskiej żandarmerii, która przekazała go tajnej policji politycznej. Więziony przez ponad trzy lata w X Pawilonie Cytadeli Warszawskiej, składał podczas śledztwa obszerne zeznania, denuncjując 280 uczestników konspiracji socjalistycznej z okolic Częstochowy i Zagłębia, spośród których aresztowano, osądzono i skazano 82 osoby, co w znacznej mierze sparaliżowało działalność siatki w Kongresówce, a także szereg wspierających ją przedsiębiorców i przekupionych funkcjonariuszy policji.
Zdrada Sukiennika stała się bardzo głośna, a prasa w tonie sensacyjnym wiązała jego przypadek również ze słynną w owym czasie sprawą Macocha. Chociaż wydaje się, że lojalnie współpracował on z władzami rosyjskimi, to sam również w maju 1914 otrzymał wyrok 12 lat katorgi, ale już w październiku 1915 zwolniono go z więzienia Orle nad Oką, dokąd wobec wybuchu I wojny światowej przetransportowano aresztantów z Warszawy. Następnie przebywał na leczeniu w Moskwie, Piotrogrodzie, Odessie i Kijowie. Pozostał w Rosji także po rewolucji październikowej, w której uczestniczył jako sanitariusz w wojskowym pociągu szpitalnym nr 33A Armii Czerwonej. Służbę tę pełnił nadal podczas wojny polsko-bolszewickiej aż do początku 1921, kiedy został bezterminowo urlopowany. Później pracował w porcie handlowym w Piotrogrodzie. Latem 1922 wyszła na jaw jego agenturalna przeszłość, został aresztowany przez bolszewików i po procesie przed sowieckim sądem wojskowym rozstrzelany. Podczas pobytu w więzieniu sowieckim spisał zeznanie „Биография моей жизни”.

</doc>
<doc id="3318017" url="https://pl.wikipedia.org/wiki?curid=3318017" title="Al-Chansa">
Al-Chansa

Al-Chansa, arab. الخنساء, "Al-Khansāʾ", w pełnym brzmieniu Tumadir bint Amr ibn al-Hars ibn asz-Szarid as-Sulamijja, تماضر بنت عمرو بن الحرث بن الشريد السلمية (ur. ok. 575, zm. VII w.) – arabska poetka okresu przedislamskiego, uważana za najwybitniejszą poetkę w historii literatury arabskiej.
Życiorys i twórczość.
Tumadir, znana szerzej pod przydomkiem Al-Chansa, żyła na przełomie VI i VII w. Pochodziła z plemienia Banu Sulajm. Fakty z jej życia nie są pewne i opierają się na tradycji i legendarnych przekazach.
Tradycja arabska przypisuje jej wyjątkową urodę, co być może odzwierciedla jej przydomek, możliwy do przetłumaczenia jako „krótkonosa”, ale także „gazela”. Z tego powodu pragnął się z nią ożenić Durajd ibn as-Simma, znacznie od niej starszy słynny wojownik z plemienia Hawazim (również poeta). Dziewczyna, od młodości zajmująca się poezją i odnosząca sukcesy na konkursach poetyckich w Ukazie, odrzuciła jednak propozycję małżeństwa, a jej ojciec uszanował ten wybór. Następnie zaaranżował małżeństwo córki z Amrem ibn Abd al-Uzzą, również członkiem plemienia Banu Sulajm. Związek ten nie okazał się udany; mąż dwukrotnie doprowadzał rodzinę do ruiny, przez co Tumadir musiała prosić o środki do życia swojego brata Sachra. Małżeństwo to trwało krótko, nie wiadomo jednak, czy zakończyło się śmiercią Amra ibn Abd al-Uzzy, czy też rozwodem. Tumadir wyszła wówczas po raz drugi za mąż za Mirdasa, z którym miała czterech synów i córkę. Drugie małżeństwo poetki zakończyło się śmiercią męża. Gdy zginął, Al-Chansa stworzyła na jego cześć elegię.
W historii literatury arabskiej zapisała się jako autorka elegii ("risa" lub "marsijja"), jakie stworzyła po śmierci braci, Mu’awii i Sachra (zabitego trzy lata później), w walkach międzyplemiennych. Al-Chansa ułożyła 84 elegie na cześć Sachra i dwanaście poświęconych Mu’awii. Wiersze te stworzyła na przestrzeni około piętnastu lat. Najprawdopodobniej żyła wówczas w całkowitej nędzy, gdyż po śmierci Sachra nie miała żadnego dorosłego męskiego krewnego, który mógłby zapewniać jej utrzymanie.
Utwory Al-Chansy poświęcone braciom uważane są za najdoskonalszą realizację gatunku arabskiej elegii ("risa" lub "marsijja"). Poetka ukazała w nich obraz idealnego wojownika beduińskiego: łagodnego i dobrego w kontaktach z braćmi, wspaniałomyślnego i dobrze wychowanego, gościnnego i hojnie obdarowującego podróżnych oraz potrzebujących, znakomicie przemawiającego, walecznego i gwałtownego podczas konfliktów. Wiersze podkreślają, że zasłużeni zmarli zapisują się w pamięci ludzkiej, opiewani w poezji. Elegie Al-Chansy zawierają również obszerne opisy tła, na którym przedstawiane są postacie jej braci. Chociaż utwory zostały skonstruowane w oparciu o obowiązujące konwencje i wzorce gatunkowe, wyraźnie widoczne jest w nich szczere uczucie rozpaczy, jaką poetka przeżywała po śmierci Sachra i Mu’awii.
Al-Chansa dożyła okresu rozprzestrzeniania się islamu. Według tradycji około r. 629 spotkała się z Mahometem i przyjęła islam. Wyraźne odniesienia do wiary są jednak obecne tylko w trzech wierszach, jakie następnie ułożyła; słownictwo i świat przedstawiony w jej utworach pozostały analogiczne, jak w dziełach z okresu, gdy nie była muzułmanką, stąd zalicza się ją do ostatniego pokolenia wybitnych twórców arabskiej poezji okresu przedislamskiego ("dżahilijji").
Do Al-Chansy porównywana była XX-wieczna poetka palestyńska Fadwa Tukan, która podobnie jak słynna twórczyni poświęciła szereg utworów ukochanemu zmarłemu bratu, Ibrahimowi.

</doc>
<doc id="3318018" url="https://pl.wikipedia.org/wiki?curid=3318018" title="Karolina Korwin-Piotrowska">
Karolina Korwin-Piotrowska



</doc>
<doc id="3318019" url="https://pl.wikipedia.org/wiki?curid=3318019" title="Andrzej Dziubiński (historyk)">
Andrzej Dziubiński (historyk)

Andrzej Dziubiński (ur. 29 lutego 1936 w Katowicach) – polski historyk.
Życiorys.
Absolwent historii UW w 1962, doktorat tamże 1969 pod kierunkiem Mariana Małowista, habilitacja 1977 w Instytucie Historii PAN. Profesor nadzwyczajny – 1986. Zatrudniony w Instytucie Historycznym UW jako asystent 1963–1965, starszy asystent 1965–1969 (Katedra Historii Powszechnej Średniowiecznej). Od 1969 pracownik Instytutu Historii PAN: adiunkt 1969–1978, docent 1978–1986, profesor 1986. Kierownik Pracowni Dziejów Azji i Afryki Północnej 1982–1990, kierownik Zakładu Dziejów Ameryki Łacińskiej, Azji i Afryki XIX i XX wieku 1990–1992.

</doc>
<doc id="3318021" url="https://pl.wikipedia.org/wiki?curid=3318021" title="Faidherbia albida">
Faidherbia albida

Faidherbia albida (Forssk.) Hayne – gatunek roślin z rodziny bobowatych ("Fabaceae" Lindl.), reprezentujący monotypowy rodzaj Faidherbia. Występuje naturalnie w całej Afryce, na Bliskim Wschodzie i na Wyspie Wniebowstąpienia.
Biologia i ekologia.
Jest jednym z najszybciej rosnących drzew w Afryce. Występuje na sawannach i terenach zalewowych dużych rzek, na madach rzecznych, ale jest też odporna na suszę. W Senegalu rośnie na piaszczystym podłożu, na terenach, w których woda znajduje się dopiero na głębokości 80 m. Często tworzy rozległe, jednogatunkowe drzewostany. W odróżnieniu od akacji (rodzajów "Senegalia" i "Vachellia") rosnących w Afryce zrzuca liście w porze deszczowej, a wyrastają jej nowe na początku pory suchej. Jest odporna na przymrozki. Nasiona kiełkują w czasie od 2 do 5 dni.

</doc>
<doc id="3318022" url="https://pl.wikipedia.org/wiki?curid=3318022" title="Acacia albida">
Acacia albida



</doc>
<doc id="3318031" url="https://pl.wikipedia.org/wiki?curid=3318031" title="Suso Cecchi D'Amico">
Suso Cecchi D'Amico



</doc>
<doc id="3318032" url="https://pl.wikipedia.org/wiki?curid=3318032" title="Pierina Luza">
Pierina Luza

Pierina Luza Palomin – peruwiańska zapaśniczka walcząca w stylu wolnym. Srebrna medalistka igrzysk boliwaryjskich w 2009. Mistrzyni panamerykańska juniorów z 2009 roku.

</doc>
<doc id="3318033" url="https://pl.wikipedia.org/wiki?curid=3318033" title="Stefan Sadowski">
Stefan Sadowski

Stefan Sadowski (ur. 17 lipca 1941 w Bliżynie na Kielecczyźnie) – polski artysta zajmujący się szkłem artystycznym i projektowaniem szkła użytkowego.
Życiorys.
Studiował na Wydziale Malarstwa Grafiki i Rzeźby ze specjalizacją Studium Projektowania Szkła, pod kierunkiem profesorów Marii i Stanisława Dawskich w Państwowej Wyższej Szkole Sztuk Plastycznych we Wrocławiu w latach 1963–1969. Od 1968 (po uzyskaniu absolutorium) jako projektant w Hucie Szkła „Sudety”, od 1975 jako kierownik Ośrodka Wzorów HSG „Sudety” w Szczytnej, później jako główny specjalista 
Twórca wielu projektów, naczyń i zestawów, wytwarzanych w szkle sodowym dmuchanym, potem w zdobionym szlifami szkle kryształowym. W 1986 założył własną pracownię „Glass Studio” w Polanicy-Zdroju. Projektuje także szkło unikatowe ze szkła warstwowego formowanego na gorąco, z zatapianiem koloru i pęcherzyków powietrza. Wylewane w pracowni domowej bryły szkła są kolorowane tlenkami metali, matowane lub piaskowane. Światło wzbogacające rzeźbę i kolorystykę zbliża prace do witraży.
Swoją twórczość z zakresu szkła użytkowego prezentował wielokrotnie na Międzynarodowych Targach w Poznaniu i Międzynarodowych Targach we Frankfurcie nad Menem. Szkło artystyczne eksponował na licznych wystawach indywidualnych i zbiorowych w kraju i za granicą. Prace jego w dziedzinie szkła użytkowego i artystycznego znajdują się w Muzeum Narodowym w Warszawie, Muzeum Narodowym we Wrocławiu, Muzeum Rzemiosł Artystycznych w Poznaniu oraz w muzeach w Jeleniej Górze, Sosnowcu, Sandomierzu oraz w Muzeum Ziemi Kłodzkiej w Kłodzku i Muzeum Zamkowym w Książu, a także w muzeach zagranicznych: w Antwerpii (Belgia), Glasmuseet w Ebeltoft (Dania), Walencji (Hiszpania), Europäisches Museum für Modernes Glas des Veste Coburg w Coburgu i galerii Glasmalerei Peters Studios w Paderborn (Niemcy) oraz w wielu kolekcjach prywatnych w kraju i za granicą. 
Od 1969 jest członkiem Związku Polskich Artystów Plastyków, od 1980 jest członkiem NSZZ „Solidarność”. Radny Rady Miejskiej w Polanicy-Zdroju w latach 1990–1994.

</doc>
<doc id="3318034" url="https://pl.wikipedia.org/wiki?curid=3318034" title="Milton Bailey">
Milton Bailey

Milton Ariel Bailey (ur. 13 grudnia 1982) – gwatemalski zapaśnik walczący w stylu klasycznym. Zajął 24 miejsce na mistrzostwach świata w 2006. Brązowy medalista mistrzostw panamerykańskich w 2006. Trzeci na igrzyskach Ameryki Środkowej i Karaibów w 2006. Mistrz igrzysk Ameryki Środkowej w 2006 roku.

</doc>
<doc id="3318035" url="https://pl.wikipedia.org/wiki?curid=3318035" title="José Mauricio González">
José Mauricio González

José Mauricio González (ur. 14 stycznia 1986) – gwatemalski zapaśnik walczący w stylu klasycznym. Zajął 30 miejsce na mistrzostwach świata w 2007. Srebrny medalista mistrzostw panamerykańskich w 2005. Trzeci na igrzyskach Ameryki Środkowej i Karaibów w 2006. Wicemistrz igrzysk Ameryki Środkowej w 2006 roku.

</doc>
<doc id="3318036" url="https://pl.wikipedia.org/wiki?curid=3318036" title="Jose Mauricio Gonzales">
Jose Mauricio Gonzales



</doc>
<doc id="3318037" url="https://pl.wikipedia.org/wiki?curid=3318037" title="Gamalier Coats">
Gamalier Coats

Gamalier Coats Calcaño (ur. 3 maja 1976) – dominikański zapaśnik walczący w stylu wolnym. Zajął czwarte miejsce na igrzyskach panamerykańskich w 2003. Srebrny medalista mistrzostw panamerykańskich w 2000. Triumfator igrzysk Ameryki Środkowej i Karaibów w 2002, trzeci w 2002 i 2006 roku.

</doc>
<doc id="3318038" url="https://pl.wikipedia.org/wiki?curid=3318038" title="Aneudy Navarro">
Aneudy Navarro

Aneudy Navarro – dominikański zapaśnik walczący w stylu wolnym. Zajął piąte miejsce na mistrzostwach panamerykańskich w 2005. Wicemistrz igrzysk Ameryki Środkowej i Karaibów w 2006 roku.

</doc>
<doc id="3318039" url="https://pl.wikipedia.org/wiki?curid=3318039" title="Richard Ramos">
Richard Ramos

Richard Ramos (ur. 24 lutego 1979) – dominikański zapaśnik walczący w stylu wolnym. Zajął 29 miejsce na mistrzostwach świata w 2005. Dziewiąte miejsce na igrzyskach panamerykańskich w 2003. Dwukrotny medalista mistrzostw panamerykańskich, srebro w 2005. Trzeci na igrzyskach Ameryki Środkowej i Karaibów w 2006 roku.

</doc>
<doc id="3318041" url="https://pl.wikipedia.org/wiki?curid=3318041" title="Reina Paulino">
Reina Paulino

Reina Paulino de la Cruz – dominikańska zapaśniczka walcząca w stylu wolnym. Brązowa medalistka mistrzostw panamerykańskich w 2005. Wicemistrzyni igrzysk Ameryki Środkowej i Karaibów w 2006 roku.

</doc>
<doc id="3318042" url="https://pl.wikipedia.org/wiki?curid=3318042" title="Massiel Jiménez">
Massiel Jiménez

Massiel Jiménez – dominikańska zapaśniczka walcząca w stylu wolnym. Zajęła trzynaste miejsce mistrzostw panamerykańskich w 2007. Brązowa medalistka igrzysk Ameryki Środkowej i Karaibów w 2006 roku.

</doc>
<doc id="3318043" url="https://pl.wikipedia.org/wiki?curid=3318043" title="Damaris Ubieres">
Damaris Ubieres

Damaris Ubieres – dominikańska zapaśniczka walcząca w stylu wolnym. Brązowa medalistka mistrzostw panamerykańskich w 2002, a także igrzysk Ameryki Środkowej i Karaibów w 2006. Piąta na igrzyskach panamerykańskich w 2003 roku.

</doc>
<doc id="3318045" url="https://pl.wikipedia.org/wiki?curid=3318045" title="Dywity (gromada)">
Dywity (gromada)

Dywity – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dywity z siedzibą GRN w Dywitach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Dywity, Brąswałd, Ługwałd, Różnowo i Redykajny ze zniesionej gminy Dywity w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Dywity włączono obszar zniesionej gromady Zalbki w tymże powiecie.
31 grudnia 1961 do gromady Dywity włączono wsie Różgity, Sętal i Spręcowo oraz osadę Pistki ze zniesionej gromady Sętal w tymże powiecie.
1 stycznia 1966 z gromady Dywity wyłączono części obszarów wsi Dywity, Wadąg, Kieźliny i Zalbki oraz część obszaru PGR-u Track, włączając je do miasta Olsztyna (na prawach powiatu).
31 grudnia 1967 z gromady Dywity wyłączono część obszaru wsi Klebark Mały (8 ha), włączając ją do gromady Klebark Wielki w tymże powiecie; do gromady Dywity włączono natomiast część obszaru wsi Nikielkowo (24 ha) z gromady Klebark Wielki w tymże powiecie.
1 stycznia 1969 do gromady Dywity włączono obszar o powierzchni 6 ha położony pomiędzy wsiami Cerkiewnik i Spręcowo z gromady Barcikowo w powiecie lidzbarskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie olsztyńskim reaktywowano gminę Dywity.

</doc>
<doc id="3318046" url="https://pl.wikipedia.org/wiki?curid=3318046" title="Gietrzwałd (gromada)">
Gietrzwałd (gromada)

Gietrzwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gietrzwałd z siedzibą GRN w Gietrzwałdzie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Gietrzwałd, Łajsy, Naglady, Pęglity, Rentyny i Woryty ze zniesionej gminy Gietrzwałd w tymże powiecie. Dla gromady ustalono 16 członków gromadzkiej rady narodowej.
31 grudnia 1961 do gromady Gietrzwałd włączono wsie Naterki, Sząbruk i Uniszewo oraz PGR-y Barwiny, Zofijówka i Młyn Siła ze zniesionej gromady Sząbruk w tymże powiecie. 
21 grudnia 1963 z gromady Gietrzwałd wyłączono PGR Zofiówka, włączając je do gromady Bartąg w tymże powiecie.
1 stycznia 1966 do gromady Gietrzwałd włączono obszar zniesionej gromady Dajtki w tymże powiecie (bez wsi Dajtki oraz części obszaru wsi Łupstych i lasów państwowych Nadleśnictwa Kudypy).
31 grudnia 1967 z gromady Gietrzwałd wyłączono część obszaru PGL nadleśnictwo Kudypy (3 ha), włączając ją do gromady Jonkowo w tymże powiecie; do gromady Gietrzwałd włączono natomiast część obszaru wsi Naglady (4 ha) z gromady Jonkowo w tymże powiecie.
1 stycznia 1969 do gromady Gietrzwałd włączono część obszaru wsi Woryty (5 ha) z gromady Łukta w powiecie ostródzkim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie olsztyńskim reaktywowano gminę Gietrzwałd.
Uwaga: Nie mylić z gromadą Gierzwałd w powiecie ostródzkim.

</doc>
<doc id="3318047" url="https://pl.wikipedia.org/wiki?curid=3318047" title="Jonkowo (gromada)">
Jonkowo (gromada)

Jonkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jonkowo z siedzibą GRN w Jonkowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Jonkowo, Łomy, Mątki i Węgajty ze zniesionej gminy Wrzesina w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Jonkowo włączono obszar zniesionej gromady Bukwałd oraz wieś Pupki ze zniesionej gromady Nowe Kawkowo w tymże powiecie.
31 grudnia 1961 do gromady Jonkowo włączono obszar zniesionej gromady Wrzesina w tymże powiecie.
1 stycznia 1966 do gromady Jonkowo włączono obszar zniesionej gromady Gutkowo w tymże powiecie (bez części wsi Gutkowo i Likusy).
31 grudnia 1967 z gromady Jonkowo wyłączono część obszaru wsi Naglady (4 ha), włączając ją do gromady Gietrzwałd w tymże powiecie; do gromady Jonkowo włączono natomiast część obszaru PGL nadleśnictwo Kudypy (3 ha) z gromady Gietrzwałd w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie olsztyńskim utworzono gminę Jonkowo.

</doc>
<doc id="3318048" url="https://pl.wikipedia.org/wiki?curid=3318048" title="Purda (gromada)">
Purda (gromada)

Purda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Purda z siedzibą GRN w Purdzie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Marcinkowo, Pajtuny, Purda, Purdka i Wyrandy ze zniesionej gminy Marcinkowo w tymże powiecie. Dla gromady ustalono 15 członków gromadzkiej rady narodowej.
1 stycznia 1960 do gromady Purda włączono wieś Prejłowo oraz PGR-y Wały i Podlaza ze zniesionej gromady Jedzbark w tymże powiecie.
31 grudnia 1961 do gromady Purda włączono obszar zniesionej gromady Giławy w tymże powiecie.
31 grudnia 1967 z gromady Purda wyłączono część obszaru PGR Trękusek (44 ha), włączając ją do gromady Klebark Wielki w tymże powiecie; do gromady Purda włączono natomiast część obszaru PGL nadleśnictwo Purda Leśna (11 ha) z gromady Klebark Wielki w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie olsztyńskim utworzono gminę Purda.

</doc>
<doc id="3318049" url="https://pl.wikipedia.org/wiki?curid=3318049" title="Klebark Wielki (gromada)">
Klebark Wielki (gromada)

Klebark Wielki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Klebark Wielki z siedzibą GRN w Klebarku Wielkim utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Klebark Wielki, Klebark Mały i Silice oraz miejscowość Bogdany z dotychczasowej gromady Kaplityny ze zniesionej gminy Klebark (Wielki) w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Klebark Wielki włączono wieś i PGR Wójtowo ze znoszonej gromady Łęgajny, obszar zniesionej gromady Trękus oraz wsie Skajboty i Patryki wraz z PGR-em Nowe Patryki ze zniesionej gromady Skajboty w tymże powiecie.
1 stycznia 1966 z gromady Klebark Wielki wyłączono części obszarów wsi Ostrzewo i Szczęsne, włączając je do miasta Olsztyna (na prawach powiatu).
31 grudnia 1967 z gromady Klebark Wielki wyłączono: a) część obszaru PGL nadleśnictwo Nowy Rumak (17 ha), włączając ją do gromady Bartąg; b) część obszaru PGL nadleśnictwo Nowy Rumak (3 ha), włączając ją do gromady Butryny; c) część obszaru PGL nadleśnictwo Purda Leśna (11 ha), włączając ją do gromady Purda; oraz d) część obszaru wsi Nikielkowo (24 ha), włączając ją do gromady Dywity – w tymże powiecie; do gromady Klebark Wielki włączono natomiast: a) część obszaru wsi Linowo (44 ha) z gromady Bartąg; b) część obszaru wsi Trękus (3 ha) z gromady Butryny; c) część obszaru wsi Klebark Mały (8 ha) z gromady Dywity; oraz d) część obszaru PGR Trękusek (44 ha) z gromady Purda – w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318050" url="https://pl.wikipedia.org/wiki?curid=3318050" title="Lamkowo (gromada)">
Lamkowo (gromada)

Lamkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lamkowo z siedzibą GRN w Lamkowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Derc, Lamkowo, Lamkówko i Radosty ze zniesionej gminy Lamkowo w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Lamkowo włączono obszar zniesionej gromady Kronowo w tymże powiecie.
31 grudnia 1961 do gromady Lamkowo włączono wsie Kołaki i Próle ze zniesionej gromady Wipsowo w tymże powiecie.
31 grudnia 1967 do gromady Lamkowo włączono część obszaru wsi Lamkowo (51 ha) z gromady Tuławki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318051" url="https://pl.wikipedia.org/wiki?curid=3318051" title="Ramsowo (gromada)">
Ramsowo (gromada)

Ramsowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ramsowo z siedzibą GRN w Ramsowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kromerowo, Ramsówko i Ramsowo oraz miejscowość Dobrąg z dotychczasowej gromady Tumiany ze zniesionej gminy Ramsowo w tymże powiecie. Dla gromady ustalono 10 członków gromadzkiej rady narodowej.
1 stycznia 1960 do gromady Ramsowo włączono obszar zniesionej gromady Bartołty Wielkie w tymże powiecie.
31 grudnia 1961 do gromady Ramsowo włączono wsie Kiersztanowo i Wipsowo oraz osady Dębno i Rycybałt ze zniesionej gromady Wipsowo w tymże powiecie.
1 stycznia 1969 do gromady Ramsowo włączono część obszaru PGR Kojtryny (1 ha) z gromady Biskupiec w powiecie biskupieckim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318052" url="https://pl.wikipedia.org/wiki?curid=3318052" title="Bartąg (gromada)">
Bartąg (gromada)

Bartąg – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bartąg z siedzibą GRN w Bartągu utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Bartąg i Jaroty ze zniesionej gminy Klebark (Wielki) oraz obszar dotychczasowej gromady Ruś ze zniesionej gminy Stawiguda w tymże powiecie. Dla gromady ustalono 19 członków gromadzkiej rady narodowej.
1 stycznia 1960 do gromady Bartąg włączono wieś i PGR Tomaszkowo ze zniesionej gromady Dorotowo w tymże powiecie.
21 grudnia 1963 do gromady Bartąg włączono PGR Zofiówka z gromady Gietrzwałd w tymże powiecie.
1 stycznia 1966 z gromady Bartąg wyłączono obszar Rolniczego Zespołu Doświadczalnego Pozorty, włączając go do miasta Olsztyna (na prawach powiatu).
31 grudnia 1967 z gromady Bartąg wyłączono część obszaru wsi Linowo (44 ha), włączając ją do gromady Klebark Wielki w tymże powiecie; do gromady Bartąg włączono natomiast część obszaru PGL nadleśnictwo Nowy Rumak (17 ha) z gromady Klebark Wielki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318053" url="https://pl.wikipedia.org/wiki?curid=3318053" title="Wołowno (gromada)">
Wołowno (gromada)

Wołowno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wołowno z siedzibą GRN w Wołownie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Bałąg, Godki, Stękiny, Szałstry i Wołowno ze zniesionej gminy Wrzesina w tymże powiecie. Dla gromady ustalono 9 członków gromadzkiej rady narodowej.
1 stycznia 1960 do gromady Wołowno włączono wsie Nowe Kawkowo, Stare Kawkowo, Gamerki Wielkie i Gamerki Małe oraz osadę Szatanki ze zniesionej gromady Nowe Kawkowo w tymże powiecie.
1 stycznia 1969 do gromady Wołowno włączono obszar o powierzchni 1 ha położony pomiędzy wsiami Stare Kawkowo i Kiewry z gromady Boguchwały w powiecie morąskim w tymże województwie oraz część obszaru PGR Zajączkowo (6 ha) z gromady Łukta w powiecie ostródzkim w tymże województwie.
Gromadę zniesiono 22 grudnia 1971, a jej obszar włączono do gromady Jonkowo w tymże powiecie.

</doc>
<doc id="3318054" url="https://pl.wikipedia.org/wiki?curid=3318054" title="Tuławki (gromada)">
Tuławki (gromada)

Tuławki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tuławki z siedzibą GRN w Tuławkach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Gradki i Tuławki ze zniesionej gminy Dywity oraz obszar dotychczasowej gromady Szynowo ze zniesionej gminy Lamkowo w powiecie olsztyńskim, a także obszar dotychczasowej gromady Frączki ze zniesionej gminy Radostowo w powiecie reszelskim w tymże województwie. Dla gromady ustalono 12 członków gromadzkiej rady narodowej.
1 stycznia 1960 do gromady Tuławki włączono wsie Barczewko i Gady oraz osadę Orzechówko ze zniesionej gromady Barczewko w tymże powiecie.
31 grudnia 1961 do gromady Tuławki włączono wsie Plutki, Nowe Włóki i Dąbrówka Wielka ze zniesionej gromady Sętal w tymże powiecie.
31 grudnia 1967 z gromady Tuławki wyłączono część obszaru wsi Lamkowo (51 ha), włączając ją do gromady Lamkowo; oraz część obszaru PGL nadleśnictwo Wipsowo (13 ha), włączając ją do gromady Barczewo – w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318055" url="https://pl.wikipedia.org/wiki?curid=3318055" title="Butryny (gromada)">
Butryny (gromada)

Butryny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Butryny z siedzibą GRN w Butrynach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Butryny, Chaberkowo, Stara Kaletka, Nowa Kaletka i Pokrzywy ze zniesionej gminy Butryny w powiecie olsztyńskim oraz obszary dotychczasowych gromad Bałdy i Zgniłocha ze zniesionej gminy Jedwabno w powiecie nidzickim w tymże województwie. Dla gromady ustalono 11 członków gromadzkiej rady narodowej.
1 stycznia 1960 do gromady Butryny włączono obszar zniesionej gromady Nowa Wieś w tymże powiecie.
31 grudnia 1967 z gromady Butryny wyłączono część obszaru wsi Trękus (3 ha), włączając ją do gromady Klebark Wielki w tymże powiecie; do gromady Butryny włączono natomiast część obszaru PGL nadleśnictwo Nowy Rumak (3 ha) z gromady Klebark Wielki w tymże powiecie.
1 stycznia 1969 z gromady Butryny wyłączono część obszaru jeziora należącego do lasów państwowych Nadleśnictwa Dłużek (0,60 ha), włączając ją do gromady Jedwabno w powiecie szczycieńskim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318056" url="https://pl.wikipedia.org/wiki?curid=3318056" title="Dajtki (gromada)">
Dajtki (gromada)

Dajtki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dajtki z siedzibą GRN w Dajtkach (obecnie w granicach Olsztyna) utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Dajtki, Łupstych i Gronity ze zniesionej gminy Gietrzwałd w tymże powiecie. Dla gromady ustalono 14 członków gromadzkiej rady narodowej.
1 stycznia 1966 z gromady Dajtki wyłączono wieś Dajtki oraz części obszaru wsi Łupstych i lasów państwowych Nadleśnictwa Kudypy, włączając te obszary do miasta Olsztyna (na prawach powiatu), po czym gromadę Dajtki zniesiono, włączając jej (pozostały) obszar do gromady Gietrzwałd w powiecie olsztyńskim.

</doc>
<doc id="3318057" url="https://pl.wikipedia.org/wiki?curid=3318057" title="Bartołty Wielkie (gromada)">
Bartołty Wielkie (gromada)

Bartołty Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bartołty Wielkie z siedzibą GRN w Bartołtach Wielkich utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Bartołty Wielkie i Leszno oraz miejscowości Tumiany i Klimkowo z dotychczasowej gromady Tumiany ze zniesionej gminy Ramsowo w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Ramsowo w tymże powiecie.

</doc>
<doc id="3318058" url="https://pl.wikipedia.org/wiki?curid=3318058" title="Kronowo (gromada)">
Kronowo (gromada)

Kronowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kronowo z siedzibą GRN w Kronowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kronowo, Łapka i Stare Włóki ze zniesionej gminy Lamkowo w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Lamkowo w tymże powiecie.

</doc>
<doc id="3318059" url="https://pl.wikipedia.org/wiki?curid=3318059" title="Łęgajny (gromada)">
Łęgajny (gromada)

Łęgajny (od 1 I 1960 "Barczewo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łęgajny z siedzibą GRN w Łęgajnach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Łęgajny i Wójtowo oraz miejscowość Kaplityny z dotychczasowej gromady Kaplityny ze zniesionej gminy Klebark (Wielki) w tymże powiecie. Dla gromady ustalono 14 członków gromadzkiej rady narodowej.
1 stycznia 1960 z gromady Łęgajny wyłączono wieś i PGR Wójtowo, włączając je do gromady Klebark Wielki w tymże powiecie, po czym gromadę Łęgajny zniesiono przez przeniesienie siedziby GRN z Łęgajn do miasta Barczewa i zmianę nazwy jednostki na "gromada Barczewo".

</doc>
<doc id="3318060" url="https://pl.wikipedia.org/wiki?curid=3318060" title="Nowe Kawkowo (gromada)">
Nowe Kawkowo (gromada)

Nowe Kawkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowe Kawkowo z siedzibą GRN w Nowym Kawkowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Gamerki Wielkie, Nowe Kawkowo, Pupki i Stare Kawkowo ze zniesionej gminy Wrzesina w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromad Jonkowo (wieś Pupki) i Wołowno (wsie Nowe Kawkowo, Stare Kawkowo, Gamerki Wielkie i Gamerki Małe oraz osadę Szatanki) w tymże powiecie.

</doc>
<doc id="3318061" url="https://pl.wikipedia.org/wiki?curid=3318061" title="Sętal (gromada)">
Sętal (gromada)

Sętal – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sętal z siedzibą GRN w Sętalu utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Dąbrówka Wielka, Nowe Włóki, Plutki, Różgity, Spręcowo i Sętal ze zniesionej gminy Dywity w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Tuławki (wsie Plutki, Nowe Włóki i Dąbrówka Wielka) i Dywity (wsie Różgity, Sętal i Spręcowo oraz osadę Pistki) w tymże powiecie.

</doc>
<doc id="3318062" url="https://pl.wikipedia.org/wiki?curid=3318062" title="Skajboty (gromada)">
Skajboty (gromada)

Skajboty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skajboty z siedzibą GRN w Skajbotach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Mokiny, Patryki i Skajboty ze zniesionej gminy Klebark (Wielki) w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Klebark Wielki (wsie Skajboty i Patryki oraz PGR Nowe Patryki) i do nowo utworzonej gromady Barczewo (wieś Mokiny i osadę Sapuny) w tymże powiecie.

</doc>
<doc id="3318063" url="https://pl.wikipedia.org/wiki?curid=3318063" title="Sząbruk (gromada)">
Sząbruk (gromada)

Sząbruk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sząbruk z siedzibą GRN w Sząbruku utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kręsk, Naterki, Sząbruk i Unieszewo ze zniesionej gminy Gietrzwałd w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Stawiguda (wieś Kręsk) i Gietrzwałd (wsie Naterki, Sząbruk i Uniszewo oraz PGR-y Barwiny, Zofijówka i Młyn Siła) w tymże powiecie.

</doc>
<doc id="3318064" url="https://pl.wikipedia.org/wiki?curid=3318064" title="Rubén Espinoza">
Rubén Espinoza

Rubén Alberto Espinoza Molina (ur. 1 czerwca 1961 w Tomé) – chilijski piłkarz grający podczas kariery na pozycji pomocnika.

</doc>
<doc id="3318065" url="https://pl.wikipedia.org/wiki?curid=3318065" title="Trękus (gromada)">
Trękus (gromada)

Trękus – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trękus z siedzibą GRN w Trękusie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kaborno, Klewki, Szczęsne, Trękus i Wygoda ze zniesionej gminy Klebark (Wielki) w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Klebark Wielki w tymże powiecie.

</doc>
<doc id="3318066" url="https://pl.wikipedia.org/wiki?curid=3318066" title="Wrzesina (gromada)">
Wrzesina (gromada)

Wrzesina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wrzesina z siedzibą GRN we Wrzesinie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Giedajty, Porbady, Warkały i Wrzesina ze zniesionej gminy Wrzesina w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Jonkowo w tymże powiecie.

</doc>
<doc id="3318067" url="https://pl.wikipedia.org/wiki?curid=3318067" title="Zalbki (gromada)">
Zalbki (gromada)

Zalbki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zalbki z siedzibą GRN w Zalbkach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kieźliny, Niekielkowo i Zalbki ze zniesionej gminy Dywity w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Dywity w tymże powiecie.

</doc>
<doc id="3318069" url="https://pl.wikipedia.org/wiki?curid=3318069" title="Bukwałd (gromada)">
Bukwałd (gromada)

Bukwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bukwałd z siedzibą GRN w Bukwałdzie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Bukwałd i Kajny ze zniesionej gminy Dywity oraz obszar dotychczasowej gromady Polejki ze zniesionej gminy Wrzesina w powiecie olsztyńskim, a także obszar dotychczasowej gromady Garzewko ze zniesionej gminy Świątki w powiecie lidzbarskim w tymże województwie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Jonkowo w tymże powiecie.

</doc>
<doc id="3318070" url="https://pl.wikipedia.org/wiki?curid=3318070" title="Giławy (gromada)">
Giławy (gromada)

Giławy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Giławy z siedzibą GRN w Giławach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Giławy, Grabowo, Groszkowo i Nerwik ze zniesionej gminy Marcinkowo w powiecie olsztyńskim, a także obszar dotychczasowej gromady Zaborowo oraz miejscowość Gąsiorowo z dotychczasowej gromady Rusek Wielki ze zniesionej gminy Dźwierzuty w powiecie szczycieńskim w tymże województwie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Purda w tymże powiecie.

</doc>
<doc id="3318071" url="https://pl.wikipedia.org/wiki?curid=3318071" title="Gryźliny (gromada w powiecie olsztyńskim)">
Gryźliny (gromada w powiecie olsztyńskim)

Gryźliny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gryźliny z siedzibą GRN w Gryźlinach utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki wszedł obszar dotychczasowej gromady Gryźliny ze zniesionej gminy Stawiguda w powiecie olsztyńskim, a także obszar dotychczasowej gromady Zezuj ze zniesionej gminy Olsztynek w powiecie ostródzkim w tymże województwie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Stawiguda w tymże powiecie.

</doc>
<doc id="3318072" url="https://pl.wikipedia.org/wiki?curid=3318072" title="Nowa Wieś (gromada w powiecie olsztyńskim)">
Nowa Wieś (gromada w powiecie olsztyńskim)

Nowa Wieś – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowa Wieś z siedzibą GRN w Nowej Wsi utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Nowa Wieś i Przykop ze zniesionej gminy Butryny w powiecie olsztyńskim oraz obszar dotychczasowej gromady Łajs ze zniesionej gminy Jedwabno w powiecie nidzickim w tymże województwie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Butryny w tymże powiecie.

</doc>
<doc id="3318073" url="https://pl.wikipedia.org/wiki?curid=3318073" title="Wipsowo (gromada)">
Wipsowo (gromada)

Wipsowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wipsowo z siedzibą GRN w Wipsowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Kiersztanowo i Wipsowo ze zniesionej gminy Ramsowo oraz obszar dotychczasowej gromady Próle ze zniesionej gminy Lamkowo w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Lamkowo (wsie Kołaki i Próle) i Ramsowo (wsie Kiersztanowo i Wipsowo oraz osady Dębno i Rycybałt) w tymże powiecie.

</doc>
<doc id="3318074" url="https://pl.wikipedia.org/wiki?curid=3318074" title="Barczewko (gromada)">
Barczewko (gromada)

Barczewko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Barczewko z siedzibą GRN w Barczewku utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Barczewko i Gady ze zniesionej gminy Dywity oraz obszar dotychczasowej gromady Maruny ze zniesionej gminy Lamkowo w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Tuławki (wsie Barczewko i Gady oraz osadę Orzechówko) i do nowo utworzonej gromady Barczewo (wsie Maruny i Biedowo oraz osady Dąbrówka Mała i Żarek) w tymże powiecie.

</doc>
<doc id="3318075" url="https://pl.wikipedia.org/wiki?curid=3318075" title="Gutkowo (gromada)">
Gutkowo (gromada)

Gutkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gutkowo z siedzibą GRN w Gutkowie (obecnie w granicach Olsztyna) utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Gutkowo i Wilimowo ze zniesionej gminy Wrzesina oraz obszar dotychczasowej gromady Likusy ze zniesionej gminy Dywity w tymże powiecie. Dla gromady ustalono 20 członków gromadzkiej rady narodowej.
1 stycznia 1966 z gromady Gutkowo wyłączono części obszarów wsi Gutkowo i Likusy, włączając te obszary do miasta Olsztyna (na prawach powiatu), po czym gromadę Gutkowo zniesiono, włączając jej (pozostały) obszar do gromady Jonkowo w powiecie olsztyńskim.

</doc>
<doc id="3318076" url="https://pl.wikipedia.org/wiki?curid=3318076" title="Dorotowo (gromada)">
Dorotowo (gromada)

Dorotowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dorotowo z siedzibą GRN w Dorotowie utworzono – jako jedną z 8759 gromad na obszarze Polski – w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Dorotowo, Majdy i Gągławki ze zniesionej gminy Stawiguda oraz obszar dotychczasowej gromady Tomaszkowo ze zniesionej gminy Gietrzwałd w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromad Stawiguda (wsie Dorotowo, Gągławki i Mojdy oraz leśniczówkę Grada) i Bartąg (wieś i PGR Tomaszkowo) w tymże powiecie.

</doc>
<doc id="3318077" url="https://pl.wikipedia.org/wiki?curid=3318077" title="Jedzbark (gromada)">
Jedzbark (gromada)

Jedzbark – dawna gromada, tj. najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromadę Jedzbark z siedzibą GRN w Jedzbarku utworzono w powiecie olsztyńskim w woj. olsztyńskim na mocy uchwały nr 21 WRN w Olsztynie z dnia 4 października 1954. W skład jednostki weszły obszary dotychczasowych gromad Jedzbark, Klucznik i Prejłowo ze zniesionej gminy Marcinkowo oraz obszar dotychczasowej gromady Kierzliny ze zniesionej gminy Ramsowo w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Purda (wieś Prejłowo oraz PGR-y Wały i Podlaza) i do nowo utworzonej gromady Barczewo (wsie Jedzbark, Klucznik i Kierzliny oraz PGR-y Jedzbark, Odryty, Studzianek i Krupoliny) w tymże powiecie.

</doc>
<doc id="3318079" url="https://pl.wikipedia.org/wiki?curid=3318079" title="Cédric Lorenzini">
Cédric Lorenzini

Cédric Lorenzini (ur. 23 lipca 1989) – francuski brydżysta, World International Master (WBF), European Master oraz European Champion w kategorii Juniors (EBL).
Wyniki Brydżowe.
Olimpiady.
Na olimpiadach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3318080" url="https://pl.wikipedia.org/wiki?curid=3318080" title="Cedric Lorenzini">
Cedric Lorenzini



</doc>
<doc id="3318108" url="https://pl.wikipedia.org/wiki?curid=3318108" title="Johan Upmark">
Johan Upmark



</doc>
<doc id="3318124" url="https://pl.wikipedia.org/wiki?curid=3318124" title="Frederic Wrang">
Frederic Wrang

Frederic Wrang (ur. 1963) – szwedzki brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3318127" url="https://pl.wikipedia.org/wiki?curid=3318127" title="Paul D Hackett">
Paul D Hackett



</doc>
<doc id="3318128" url="https://pl.wikipedia.org/wiki?curid=3318128" title="Cmentarz powązkowski">
Cmentarz powązkowski



</doc>
<doc id="3318146" url="https://pl.wikipedia.org/wiki?curid=3318146" title="Stanisław Sakiel">
Stanisław Sakiel

Stanisław Sakiel (ur. 21 października 1926 w Powondeniu na Żmudzi, zm. 8 stycznia 2013 w Siemianowicach Śląskich) – polski lekarz, doktor nauk medycznych, twórca Centrum Leczenia Oparzeń w Siemianowicach Śląskich.
Życiorys.
Pochodził z ziemiańskiej rodziny. Po zdaniu matury w 1944 rozpoczął studia lekarskie na uniwersytecie w Kownie. Po wkroczeniu wojsk radzieckich na Litwę i śmierci ojca, wraz z rodziną został wysiedlony na tereny Polski. Przeniósł się do Wrocławia, gdzie kontynuował studia medyczne. Po ich ukończeniu, w 1951 rozpoczął pracę lekarza – najpierw w szpitalu w Kowarach, potem w Piekarach Śląskich, a następnie w katowickim szpitalu przy ul. Francuskiej. Tam też – w związku z katastrofą w kopalni "Boże Dary" w 1956 – zetknął się z problemem leczenia oparzeń. Chcąc pomóc poszkodowanym rozpoczął samokształcenie w tej dziedzinie medycyny. Na własny koszt pozyskiwał zagraniczną literaturę, nawiązywał kontakty ze specjalistami, prowadził również eksperymenty medyczne (m.in. z zastosowaniem skóry świni). W 1960 otrzymał stanowisko ordynatora oddziału urazowego Szpitala Miejskiego nr 2 w Siemianowicach Śląskich, w którym to rozpoczął tworzenie wyspecjalizowanych stanowisk do leczenia oparzeń. W 1972 został dyrektorem całej placówki, podejmując intensywne działania w celu modernizacji szpitala oraz otwarcia w 1973 Oddziału Oparzeń. Dzięki tym działaniom ośrodek odegrał ważną rolę w ratowaniu ofiar pożaru rafinerii w Czechowicach-Dziedzicach w 1971; podczas leczenia dr Sakiel współpracował ze znanym nefrologiem, prof. Franciszkiem Kokotem.
W swej praktyce kładł duży nacisk nie tylko na leczenie samych oparzeń, ale i blizn oraz pozostałości po nich. Dzięki jego staraniom siemianowicki ośrodek uzyskał ogólnopolską i światową renomę.
W 1995 otrzymał stopień doktora nauk medycznych, nadany mu przez Wojskową Akademię Medyczną w Łodzi. Po utworzeniu w 1998 Centrum Leczenia Oparzeń, kontynuatora oddziału szpitalnego, objął stanowisko jego ordynatora i kierował ośrodkiem aż do przejścia na emeryturę.
Działalność społeczna i naukowa.
W latach 1991–1995 był prezesem Polskiego Towarzystwa Leczenia Oparzeń, a latach 1990–2002 - radnym Rady Miasta Siemianowice Śląskie. Był autorem ponad 50 publikacji naukowych, prowadził także zajęcia ze studentami.
Wyróżnienia.
W 2003 roku był laureatem honorowym Nagrody im. Wojciecha Korfantego, przyznawanej przez Związek Górnośląski. Otrzymał również tytuł Honorowego Obywatela Miasta Siemianowice Śląskie.
Upamiętnienie.
7 listopada 2014 Centrum Leczenia Oparzeń otrzymało imię dr. Stanisława Sakiela. Z okazji 90. rocznicy urodzin, 21 października 2016 w Miejskiej Bibliotece Publicznej w Siemianowicach Śląskich otwarta została wystawa poświęcona dr. n. med. Stanisławowi Sakielowi.

</doc>
<doc id="3318147" url="https://pl.wikipedia.org/wiki?curid=3318147" title="Przeboje Trampów">
Przeboje Trampów

Przeboje Trampów – seria wydawnicza kaset magnetofonowych wydana przez Kompanię Muzyczną Pomaton. Seria miała na celu prezentację szeroko rozumianego tematu piosenki turystycznej. Publikowano składanki jak również wydawnictwa poświęcone konkretnym artystom. Łącznie w latach 90. XX wieku zostało wydanych siedem kaset oraz śpiewnik.

</doc>
<doc id="3318149" url="https://pl.wikipedia.org/wiki?curid=3318149" title="Aldo Ray">
Aldo Ray

Aldo Ray, właściwie Aldo Da Re (ur. 13 czerwca 1926, zm. 27 marca 1991) – amerykański aktor filmowy.
Życiorys.
Wczesne lata.
Urodził się w Pen Agryl, w hrabstwie Northampton w Pensylwanii, w rodzinie pochodzenia włoskiego jako syn Marii Da Re i Silvio Da Re. Wychowywał się z pięcioma braćmi i jedną siostrą. Kiedy miał cztery lata, jego rodzina przeniosła się do Crockett w Kalifornii, gdzie jego ojciec rozpoczął pracę w cukrowni. Uczył się w John Swett High School, gdzie był zawodnikiem szkolnej drużyny piłkarskiej. Był także doskonałym pływakiem i uczył pływania młodszych dzieci.
W 1944, kiedy miał 18 lat, służył w Marynarce Wojennej Stanów Zjednoczonych, aby walczyć o swój kraj w czasie II wojny światowej. Służył w marynarce jako płetwonurek do czasu zakończenia wojny. Opuścił flotę w 1946 i powrócił do Crockett, gdzie kontynuował naukę w Vallejo Junior College i grał w piłkę nożną w swojej drużynie. Następnie interesował się polityką i studiował nauki polityczne na Uniwersytecie Kalifornijskim w Berkeley. Porzucił jednak studia, by w wieku 23 lat zostać policjantem, ale nie pracował długo.
Kariera.
W kwietniu 1950 Columbia Pictures w San Francisco poszukiwała sportowców do dramatu "Saturday's Hero" (1951) z Johnem Derekiem, Donną Reed, Alexandrem Knoxem i Sidneyem Blackmerem. Brat Aldo Raya, Guido, zobaczył artykuł w „San Francisco Chronicle” na temat przesłuchań i poprosił brata, by go tam zaprowadził. Reżyser David Miller był jednak bardziej zainteresowany Rayem niż jego bratem z powodu jego głosu i zaangażował go do roli Gene’a Hauslera. Ray czuł się swobodnie przed kamerą ze względu na swoje polityczne doświadczenie. W 1951 wystąpił w melodramacie kryminalnym Mickeya Rooneya "My True Story" jako Mark Foster, filmie noir "Never Trust a Gambler" z Cathy O’Donnell jako State Trooper i komedii przygodowej "The Barefoot Mailman" z Robertem Cummingsem.
George Cukor powierzył mu rolę Cheta Keefera w komediodramacie "The Marrying Kind" (1952) z Judy Holliday. Za rolę zazdrosnego boksera Davie’a Hucko w komedii romantycznej George’a Cukora "Pat i Mike" ("Pat and Mike", 1952) u boku Spencera Tracy i Katharine Hepburn był nominowany do nagrody Złotego Globu dla najbardziej obiecującego nowego aktora. Gościł w operze mydlanej CBS "Falcon Crest" (1985) jako Phil McLish.
W 1989 zdiagnozowano u niego nowotwór złośliwy krtani przez nadmierne palenie papierosów i picie alkoholu. Po raz ostatni pojawił się na ekranie jako właściciel pizzerii Tony w komedii grozy "Szatański pakt" ("Shock 'Em Dead", 1991) z Traci Lords, Michaelem Angelo Batio i Troyem Donahue. Zmarł 27 marca 1991 w Martinez w Kalifornii w wieku 64 lat.
Życie prywatne.
20 czerwca 1947 poślubił Shirley Green. Mieli córkę Claire (ur. 1951). Jednak w 1953 doszło do rozwodu. 30 września 1954 ożenił się z Jeff (prawdziwe imię Jean) Donnell. W 1956 rozwiódł się. 26 marca 1960 poślubił brytyjską aktorkę Johanną Bennet. Mieli dwóch synów: Erica (ur. 3 marca 1965) i Paula.

</doc>
<doc id="3318170" url="https://pl.wikipedia.org/wiki?curid=3318170" title="Polisymetria">
Polisymetria



</doc>
<doc id="3318171" url="https://pl.wikipedia.org/wiki?curid=3318171" title="Zapaliczka galbanowa">
Zapaliczka galbanowa

Zapaliczka galbanowa ("Ferula gummosa") – gatunek rośliny z rodziny selerowatych ("Apiaceae"). Rośnie dziko w górach Afganistanu, Iranu i Turcji.
Zastosowanie.
Z rośliny tej wytwarza się wonną żywicę o nazwie galbanum. Jest ona stosowana jako środek leczniczy oraz jako składnik kadzidła. Żywica ta znana była już w starożytności. W "Biblii" opisana jest hebrajskim słowem "ḥelbenā(h)", spokrewnionym z arabskim "halbane". W czasach biblijnych była w Palestynie towarem importowanym, według większości badaczy roślin biblijnych pochodziła od "Ferula galbanifera" (synonim "Ferulago galbanifera").

</doc>
<doc id="3318174" url="https://pl.wikipedia.org/wiki?curid=3318174" title="Ferula galbaniflua">
Ferula galbaniflua



</doc>
<doc id="3318175" url="https://pl.wikipedia.org/wiki?curid=3318175" title="Ferula galbanifera">
Ferula galbanifera



</doc>
<doc id="3318180" url="https://pl.wikipedia.org/wiki?curid=3318180" title="Athkatla">
Athkatla



</doc>
<doc id="3318182" url="https://pl.wikipedia.org/wiki?curid=3318182" title="Wydawnictwo Medyk">
Wydawnictwo Medyk

Wydawnictwo naukowe Medyk Sp. z o.o. – wydawca specjalistycznych czasopism, książek, testów, repetytoriów i serwisów internetowych z zakresu medycyny i farmacji. Firma działająca w branży wydawniczej od 1989 roku.
Historia.
Wydawnictwo powstało w Warszawie w 1989 roku pod nazwą Medyk Sp. z o.o. z wkładów 17 osób fizycznych – lekarzy, dziennikarzy i pracowników zlikwidowanego wiosną 1989 roku przez dotychczasowego wydawcę – Młodzieżową Agencję Wydawniczą RSW Prasa-Książka-Ruch – dwutygodnika „Nowy Medyk”. Założycielem spółki Medyk i jej wieloletnim Prezesem był dr Andrzej Doroba. Pierwszą siedzibą spółki był dawny lokal redakcji „Nowego Medyka” przy ul. Foksal 11, siedziba spółki jest m. st. Warszawa - www.medyk.com.pl. Wydawnictwo Medyk Sp. z o.o. jest wydawnictwem naukowym znajdującym się w wykazie czasopism naukowych MNiSW - 80 pkt. (https://listymnisw.pl/wyd.php) identyfikator 41600. 
Wydawnictwo należy do Izby Wydawców Prasy.

</doc>
<doc id="3318184" url="https://pl.wikipedia.org/wiki?curid=3318184" title="Happiness Charge Pretty Cure!">
Happiness Charge Pretty Cure!

 – japońskie anime z gatunku mahō-shōjo, jedenaste z serii "Pretty Cure", której autorem jest Izumi Todo. Seria "Happiness Charge Pretty Cure!" emitowana była od 2 lutego 2014 roku. Sezon świętuje 10-lecie istnienia serii "Pretty Cure". Powstał także film zatytułowany , którego premiera odbyła się 11 października 2014 roku.
Opis fabuły.
Na całym świecie, Cures walczą przeciwko inwazji wroga znanego jako Saiark! Shirayuki Hime, księżniczka z Królestwa Błękitnego Nieba jest w rzeczywistości Pretty Cure, nie jest w stanie pokonać wroga sama, na szczęście spotyka Aino Megumi (Cure Lovely) i zaczynają walczyć z wrogiem razem. Precure muszą zdobyć bardzo dużo PreCards, aby można było uzyskać dowolne jedno życzenie do spełnienia, zespół wraz z wróżką Ribbon i Glassan do ochrony pokoju na całym świecie.

</doc>
<doc id="3318187" url="https://pl.wikipedia.org/wiki?curid=3318187" title="Go! Princess Pretty Cure">
Go! Princess Pretty Cure

 – japońskie anime z gatunku mahō-shōjo, dwunaste z serii "Pretty Cure", której autorem jest Izumi Tōdō. Serial miał swoją premierę w lutym 2015 roku. Jest kolejną serią po "Happiness Charge Pretty Cure!". Powstał także film zatytułowany , którego premiera odbędzie się 31 października 2015 roku.
Fabuła.
Zła czarownica Rozpacz kradnie marzenia ludzi i zamyka je za Bramą Rozpaczy. W ten sposób tworzy potwory Rozdiabły mające prowadzić świat w mroczną przyszłość. Zadaniem Pretty Cure jest niszczenie potworów za pomocą Księżniczkowych Perfum i Kluczy ubioru oraz uwalniać zamknięte marzenia. Oprócz tego muszą zebrać wszystkie Klucze aby otworzyć Bramę Marzeń, by mogły stać się Wielkimi Księżniczkami.

</doc>
<doc id="3318188" url="https://pl.wikipedia.org/wiki?curid=3318188" title="Jurij Sołowiow">
Jurij Sołowiow



</doc>
<doc id="3318193" url="https://pl.wikipedia.org/wiki?curid=3318193" title="Poprawczy Obóz Pracy">
Poprawczy Obóz Pracy

Poprawczy obóz pracy Исправительно-трудовой лагерь, ИТЛ - jedna z radzieckich instytucji penitencjarnych, wchodząca w skład systemu Gułag.

</doc>
<doc id="3318195" url="https://pl.wikipedia.org/wiki?curid=3318195" title="Figowiec morwowaty">
Figowiec morwowaty



</doc>
<doc id="3318200" url="https://pl.wikipedia.org/wiki?curid=3318200" title="WISE 0350-5658">
WISE 0350-5658

WISE 0350-5658– brązowy karzeł reprezentujący typ widmowy Y, położony około 12 lat świetlnych od Słońca. Należy do najbliższych Układowi Słonecznemu obiektów gwiazdopodobnych i jest najbliższym Ziemi obiektem astronomicznym z gwiazdozbioru Sieci.
Nazwa.
Skrótowiec „WISE” pochodzi od nazwy teleskopu kosmicznego Wide-field Infrared Survey Explorer, obserwującego niebo w podczerwieni, który wykonał zdjęcia, na których odnaleziono obiekt. Liczby w nazwie oznaczają współrzędne astronomiczne tego ciała niebieskiego.

</doc>
<doc id="3318201" url="https://pl.wikipedia.org/wiki?curid=3318201" title="Pickensville">
Pickensville

Pickensville – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318202" url="https://pl.wikipedia.org/wiki?curid=3318202" title="Reform (Alabama)">
Reform (Alabama)

Reform – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318204" url="https://pl.wikipedia.org/wiki?curid=3318204" title="Kamenné Zboží (przystanek kolejowy)">
Kamenné Zboží (przystanek kolejowy)

Kamenné Zboží – przystanek kolejowy w miejscowości Kamenné Zboží, w kraju środkowoczeskim, w Czechach. Znajduje się na wysokości 190 m n.p.m..
Jest zarządzany przez Správę železnic. Na przystanku nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3318205" url="https://pl.wikipedia.org/wiki?curid=3318205" title="Ibrahim Tukan">
Ibrahim Tukan

Ibrahim Abd al-Fattah Tukan, arab. إبراهيم عبد الفتاح طوقان, "Ibrāhīm ʿAbd al-Fattāḥ Ṭūqān" (ur. 1905 w Nablusie, zm. 2 maja 1941 w Jerozolimie) – palestyński poeta, dziennikarz i działacz narodowy. Najbardziej znany twórca „pokolenia walki” w literaturze Arabów palestyńskich.
Życiorys i twórczość.
Ukończył studia licencjackie (uzyskał bachelor's degree) w zakresie literatury na Uniwersytecie Amerykańskim w Bejrucie, w 1934. Następnie pracował na tejże uczelni jako wykładowca literatury arabskiej, był także nauczycielem w jednej ze szkół w Nablusie.
W latach 1936-1941 był wicedyrektorem Radia Palestyńskiego, odpowiedzialnym za audycje w języku arabskim. Za pośrednictwem radia upowszechniał dzieła klasycznej literatury arabskiej.
Ibrahim Tukan zaczął tworzyć poezję podczas studiów w Bejrucie, gdzie należał do studenckiego koła literackiego. Pisał początkowo utwory liryczne (do czego zainspirował go zawód miłosny), okazjonalne oraz patriotyczne. W 1927, po trzęsieniu ziemi w Nablusie, spędził kilka miesięcy w szpitalu. Wtedy też napisał na cześć pielęgniarek kasydę "Anioły miłosierdzia", w której zawarł rozbudowany opis gołębia skonstruowany w oparciu o wzorce arabskiej poezji klasycznej i która zyskała ogromną popularność, przedrukowana przez prasę bejrucką. Najważniejsze wiersze Tukana poświęcone są walce Palestyńczyków o własne państwo. Poeta skarży się w nich na niesprawiedliwe traktowanie Arabów przez Brytyjczyków, przedstawia żądania polityczne społeczności, z której pochodził, potępia Arabów sprzedających ziemię osadnikom żydowskim, opisuje walki żydowsko-arabskie.
Ibrahim Tukan zmarł w wieku trzydziestu sześciu lat w Szpitalu Francuskim w Jerozolimie. Jego dzieła zostały wydane w formie dywanu pośmiertnie, ale w układzie opracowanym przez twórcę.
Ibrahim Tukan jest autorem słów pieśni "Ojczyzna", nieformalnego hymnu Palestyńczyków podczas powstania lat 1936–1939, a od 2004 także hymnu Iraku.
Rodzina.
W 1937 ożenił się z Samiją Abd al-Hadi, z którą miał jednego syna Dżafara.
Dwanaście lat młodsza siostra Ibrahima Tukana, Fadwa, pod jego kierunkiem również zaczęła tworzyć poezję. Swój pierwszy opublikowany zbiór, wydany w 1946, poświęciła pamięci zmarłego Ibrahima, a znajdujące się w nim elegie zaliczane są do jej najlepszych utworów. Brat Ibrahima Tukana, Ahmad, został jordańskim urzędnikiem i w 1970 przez miesiąc sprawował funkcję premiera Jordanii.

</doc>
<doc id="3318206" url="https://pl.wikipedia.org/wiki?curid=3318206" title="Metoda L-curve">
Metoda L-curve

Metoda L-curve – sposób wyznaczania optymalnej wartości parametrów regularyzacyjnych (np. parametru formula_1 w regularyzacji Tichonowa) poprzez graficzne przedstawienie na wykresie logarytmiczno-logarytmicznym normy z rozwiązania zregularyzowanego (zwyczajowo na osi y) w funkcji normy reszt (zwyczajowo na osi x). Jest to wygodne narzędzie do porównania rozmiaru rozwiązania zregularyzowanego i jego dopasowania do danych wraz ze zmianą parametru regularyzacyjnego.

</doc>
<doc id="3318207" url="https://pl.wikipedia.org/wiki?curid=3318207" title="Memphis (Missouri)">
Memphis (Missouri)

Memphis – miasto w Stanach Zjednoczonych, w stanie Missouri, w hrabstwie Scotland.

</doc>
<doc id="3318208" url="https://pl.wikipedia.org/wiki?curid=3318208" title="Komořany u Vyškova">
Komořany u Vyškova

Komořany u Vyškova – stacja kolejowa w Komořanach, w kraju południowomorawskim, w Czechach. Znajduje się na linii kolejowej Brno – Przerów, na wschód od Brna. Znajduje się na wysokości 265 m n.p.m.
Jest zarządzana przez Správę železnic. Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3318209" url="https://pl.wikipedia.org/wiki?curid=3318209" title="Śnieżyca letnia">
Śnieżyca letnia

Śnieżyca letnia ("Leucojum aestivum" L.) – gatunek rośliny z rodziny amarylkowatych, bylina.
Rozmieszczenie i środowisko.
Pierwotnie występowała w południowej Europie i na terenie Azji Mniejszej, później zadomowiona w środkowej Europie, a także w Wielkiej Brytanii i Irlandii. W Polsce w warunkach naturalnych nie występuje.
Rośnie na mokrych lub wilgotnych łąkach, nad rowami i na terenie łęgów, do wysokości 1300 m n.p.m.

</doc>
<doc id="3318210" url="https://pl.wikipedia.org/wiki?curid=3318210" title="Memphis (Alabama)">
Memphis (Alabama)

Memphis – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318215" url="https://pl.wikipedia.org/wiki?curid=3318215" title="McMullen (Alabama)">
McMullen (Alabama)

McMullen – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318220" url="https://pl.wikipedia.org/wiki?curid=3318220" title="Martinice v Krkonoších (stacja kolejowa)">
Martinice v Krkonoších (stacja kolejowa)

Martinice v Krkonoších – stacja kolejowa w miejscowości Martinice v Krkonoších, w kraju libereckim, w Czechach. Znajduje się na wysokości 485 m n.p.m. Jest to stacja węzłowa na linii Chlumec nad Cidlinou - Trutnov oraz na linii do Rokytnice nad Jizerou.
Jest zarządzana przez Správę železnic. Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3318221" url="https://pl.wikipedia.org/wiki?curid=3318221" title="John Holland (brydżysta)">
John Holland (brydżysta)

John Holland (ur. 1950 w Burnley) – brydżysta reprezentujący Anglię oraz Wielką Brytanię, Seniors Life Master (WBF) a także European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3318222" url="https://pl.wikipedia.org/wiki?curid=3318222" title="Katedra w Radomiu">
Katedra w Radomiu



</doc>
<doc id="3318224" url="https://pl.wikipedia.org/wiki?curid=3318224" title="Ethelsville">
Ethelsville

Ethelsville – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318228" url="https://pl.wikipedia.org/wiki?curid=3318228" title="Dvořisko (przystanek kolejowy)">
Dvořisko (przystanek kolejowy)

Dvořisko – przystanek kolejowy w miejscowości Dvořisko, w kraju pardubickim, w Czechach Znajduje się na wysokości 275 m n.p.m.
Na przystanku istnieje możliwości zakupu biletów i rezerwacji miejsc.

</doc>
<doc id="3318229" url="https://pl.wikipedia.org/wiki?curid=3318229" title="Gordo">
Gordo

Gordo – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318230" url="https://pl.wikipedia.org/wiki?curid=3318230" title="Aliceville">
Aliceville

Aliceville – miasto w Stanach Zjednoczonych, w stanie Alabama, w hrabstwie Pickens.

</doc>
<doc id="3318237" url="https://pl.wikipedia.org/wiki?curid=3318237" title="Luková u Rudoltic v Čechách">
Luková u Rudoltic v Čechách

Luková u Rudoltic v Čechách – stacja kolejowa w miejscowości Luková, w kraju pardubickim, w Czechach Znajduje się na wysokości 360 m n.p.m..
Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3318238" url="https://pl.wikipedia.org/wiki?curid=3318238" title="Agent Carter">
Agent Carter



</doc>
<doc id="3318240" url="https://pl.wikipedia.org/wiki?curid=3318240" title="Havřice (przystanek kolejowy)">
Havřice (przystanek kolejowy)

Havřice – przystanek kolejowy w Havřicach (część miasta Uherský Brod), w kraju zlińskim, w Czechach przy ulicy U Zastávky. Znajduje się na wysokości 205 m n.p.m.
Na przystanku istnieje możliwość zakupu biletów i rezerwacji miejsc. 

</doc>
<doc id="3318243" url="https://pl.wikipedia.org/wiki?curid=3318243" title="Brundidge">
Brundidge

Brundidge – miasto w Stanach Zjednoczonych, w stanie Alabama, w hrabstwie Pike.

</doc>
<doc id="3318245" url="https://pl.wikipedia.org/wiki?curid=3318245" title="Poprawczy obóz pracy">
Poprawczy obóz pracy



</doc>
<doc id="3318246" url="https://pl.wikipedia.org/wiki?curid=3318246" title="Goshen (Vermont)">
Goshen (Vermont)

Goshen – miasto w Stanach Zjednoczonych, w stanie Vermont, w hrabstwie Addison.

</doc>
<doc id="3318247" url="https://pl.wikipedia.org/wiki?curid=3318247" title="Electro Deathcore">
Electro Deathcore



</doc>
<doc id="3318248" url="https://pl.wikipedia.org/wiki?curid=3318248" title="Iwan Zamczewski">
Iwan Zamczewski

Iwan Konstantinowicz Zamczewski ros. Иван Константинович Замчевский (ur. w Moskwie, zm. 14 maja 1979 tamże) – radziecki wojskowy i polityk, generał pułkownik służby inżynieryjnej, zastępca ministra spraw zagranicznych ZSRR (1960-1961).
Życiorys.
W latach 1927-1929 służył w Armii Czerwonej, w 1929 przyjęty do WKP(b), 1929-1931 inżynier konstruktor w fabryce „Sierp i mołot”, 1932-1933 sekretarz partyjnego komitetu fabrycznego. W latach 1934-1935 zastępca ludowego komisarza przemysłu ciężkiego, od 1935 pracownik Komisji Kontroli Partyjnej KC WKP(b), 1936-1938 kierownik sekretariatu zastępcy przewodniczącego Rady Komisarzy Ludowych Gruzińskiej SRR Władimira Diekanozowa, a 1939-1941 kierował sekretariatem zastępczyni przewodniczącego Rady Komisarzy Ludowych ZSRR Rozalii Załkind-Ziemlaczki. W 1936 ukończył Moskiewski Instytut Lotniczy, a 945-1946 był słuchaczem Wyższej Szkoły Organizatorów Partyjnych przy KC WKP(b). 1941 partyjny organizator w remontowym zakładzie zbrojeniowym nr 12 Frontu Zakaukaskiego, 1942-1946 kierownik Wydziału Obrony KC WKP(b), 1946-1949 zastępca kierownika Wydziału Organów Partyjnych, Związkowych i Komsomolskich KC WKP(b), 1949 zastępca kierownika Wydziału Budowy Maszyn Miejskiego Komitetu WKP(b) w Leningradzie, od 1949 do listopada 1953 sekretarz Kirowskiego Rejonowego Komitetu WKP(b)/KPZR w Leningradzie. Od 25 listopada 1953 do 27 lipca 1956 I sekretarz Komitetu Miejskiego KPZR w Leningradzie. Od 25 lutego 1956 do 17 października 1961 zastępca członka KC KPZR, od lipca 1956 do 1 października 1957 kierownik V Europejskiego Wydziału i członek Kolegium Ministerstwa Spraw Zagranicznych ZSRR, od 1 października 1957 do 27 listopada 1960 ambasador nadzwyczajny i pełnomocny ZSRR w Jugosławii. W latach 1960-1961 zastępca ministra spraw zagranicznych ZSRR, 1962-1970 przewodniczący Państwowego Komitetu Prasy ZSRR, 1970-1975 zastępca kierownika Wydziału Międzynarodowej Informacji KC KPZR, następnie na emeryturze. W latach 1946-1956 deputowany do Rady Najwyższej ZSRR. Pochowany na cmentarzu Nowodziewiczym.

</doc>
<doc id="3318249" url="https://pl.wikipedia.org/wiki?curid=3318249" title="Bitwa pod al-Kadisijją">
Bitwa pod al-Kadisijją



</doc>
<doc id="3318251" url="https://pl.wikipedia.org/wiki?curid=3318251" title="Goshen (Wirginia)">
Goshen (Wirginia)

Goshen – miasto w Stanach Zjednoczonych, w stanie Wirginia, w hrabstwie Rockbridge.

</doc>
<doc id="3318254" url="https://pl.wikipedia.org/wiki?curid=3318254" title="Rustem">
Rustem



</doc>
<doc id="3318255" url="https://pl.wikipedia.org/wiki?curid=3318255" title="Goshen (miasto w stanie Nowy Jork)">
Goshen (miasto w stanie Nowy Jork)

Goshen – miasto w Stanach Zjednoczonych, w stanie Nowy Jork, w hrabstwie Orange.

</doc>
<doc id="3318258" url="https://pl.wikipedia.org/wiki?curid=3318258" title="Death and Roll">
Death and Roll



</doc>
<doc id="3318259" url="https://pl.wikipedia.org/wiki?curid=3318259" title="Goshen (New Hampshire)">
Goshen (New Hampshire)

Goshen – miasto w Stanach Zjednoczonych, w stanie New Hampshire, w hrabstwie Sullivan.

</doc>
<doc id="3318260" url="https://pl.wikipedia.org/wiki?curid=3318260" title="Electro Boogie">
Electro Boogie



</doc>
<doc id="3318261" url="https://pl.wikipedia.org/wiki?curid=3318261" title="Goshen (Massachusetts)">
Goshen (Massachusetts)

Goshen – miasto w Stanach Zjednoczonych, w stanie Massachusetts, w hrabstwie Hampshire.

</doc>
<doc id="3318262" url="https://pl.wikipedia.org/wiki?curid=3318262" title="Goshen (Utah)">
Goshen (Utah)

Goshen – miasto w Stanach Zjednoczonych, w stanie Utah, w hrabstwie Utah.

</doc>
<doc id="3318263" url="https://pl.wikipedia.org/wiki?curid=3318263" title="Goshen (Kentucky)">
Goshen (Kentucky)

Goshen – miasto w Stanach Zjednoczonych, w stanie Kentucky, w hrabstwie Oldham.

</doc>
<doc id="3318264" url="https://pl.wikipedia.org/wiki?curid=3318264" title="Paweł (Cimafiejenkau)">
Paweł (Cimafiejenkau)

Paweł, imię świeckie Aleh Pauławicz Cimafiejenkau, w brzmieniu rosyjskim Oleg Pawłowicz Timofiejenkow (ur. 31 marca 1963 w Mohylewie) – białoruski biskup prawosławny.
Życiorys.
Pochodzi z rodziny robotniczej. W rodzinnym Mohylewie uzyskał wykształcenie średnie oraz zawodowe (w dziedzinie budownictwa). W latach 1982–1983 odbył zasadniczą służbę wojskową, następnie od 1988 do 1991 był słuchaczem szkoły kultury im. Nadieżdy Krupskiej w Mohylewie. Trzy lata później wstąpił do seminarium duchownego w Mińsku, które ukończył w 1998. Jako słuchacz seminarium, 4 lipca 1997, złożył wieczyste śluby mnisze przed biskupem nowogródzkim i lidzkim Guriaszem, przyjmując imię zakonne Paweł na cześć św. Apostoła Pawła. Na hierodiakona został wyświęcony 12 lipca tego samego roku. Podczas nauki w seminarium był równocześnie wykładowcą w niższych klasach i asystentem inspektora, następnie starszym asystentem inspektora. W 1998, po ukończeniu seminarium, podjął wyższe studia teologiczne na Mińskiej Akademii Duchownej, uzyskując stopień kandydata nauk teologicznych. 20 czerwca 1999 metropolita miński i słucki Filaret udzielił mu święceń kapłańskich. Od 1999 do 2000 hieromnich Paweł kierował szkołą regentów chórów cerkiewnych przy Mińskiej Akademii Duchownej.
W 2005 powierzono mu obowiązki kierownika studiów zaocznych w seminarium i Akademii Duchownej w Mińsku, zaś w 2006 otrzymał godność ihumena. Dwa lata później został inspektorem obydwu mińskich szkół teologicznych, natomiast w 2012 nadano mu godność archimandryty.
Nominację biskupią otrzymał na posiedzeniu Świętego Synodu Rosyjskiego Kościoła Prawosławnego 23 października 2014. Jego chirotonia biskupia odbyła się 2 grudnia 2014 w soborze Chrystusa Zbawiciela w Moskwie pod przewodnictwem patriarchy moskiewskiego i całej Rusi Cyryla.

</doc>
<doc id="3318265" url="https://pl.wikipedia.org/wiki?curid=3318265" title="Zbigniew Kołaciński">
Zbigniew Kołaciński

 Zbigniew Kołaciński (ur. 1944 w Łodzi) – polski naukowiec pracujący w dyscyplinie elektrotechniki i specjalizujący się w zagadnieniach inżynierii i ochrony środowiska, technologii plazmowej oraz nanotechnologii. Profesor Politechniki Łódzkiej oraz Polskiej Akademii Nauk.
Prof. Zbigniew Kołaciński od wielu lat kieruje pracami międzywydziałowej grupy naukowców związanej z opracowaniem technologii wytwarzania oraz syntezą nowych materiałów o wyjątkowych właściwościach.
W latach 1979-80 pracował za granicą jako "research fellow" w Uniwersytecie Technicznym w Eindhoven (fizyka plazmy) i w latach 1988-94 jako "academic visitor" w University of Strathclyde, gdzie prowadził prace badawcze z zakresu technologii plazmowych będąc jednocześnie promotorem pracy doktorskiej i magisterskiej. Był wykładowcą na kilku chińskich uniwersytetach i instytutach naukowo-badawczych: Xi’an Jiaotong University (1986, 1988), Tianjin University of Technology (1988) oraz Shanghai Electrical Apparatus Research Institute (1988).
Jest autorem książki "Thermodynamics of short arc plasma", która została wydana w językach: angielskim i chińskim.
Przez wiele lat pracował w Katedrze Aparatów Elektrycznych na Politechnice Łódzkiej. W roku 2010 rozpoczął pracę na stanowisku profesora zwyczajnego w Instytucie Mechatroniki i Systemów Informatycznych Politechniki Łódzkiej.
Tytuł doktora nauk technicznych uzyskał w roku 1973. Rozprawę habilitacyjną obronił w 1984, zaś tytuł profesora otrzymał w roku 1994.
Dla swoich prac badawczych uzyskiwał już w latach 80. finansowanie ze Wspólnoty Europejskiej (projekt CIPA 3511 PL 922743). Był koordynatorem ze strony polskiej projektu TEMPUS JEP 1785/91 (1991-95). W latach 2001-2004 był pierwszym w Polsce europejskim koordynatorem projektów badawczych Unii Europejskiej: UE WASTILE GRD1-2000-25038, UE NAS-WASTILE GRD3-2001-60008 oraz UE ILE IMS-2001-00020.
Od 2000 roku uczestniczył w realizacji 15 projektów badawczych. Najważniejsze projekty, którymi kierował to:
W swoim dorobku posiada następujące patenty: "Reaktor plazmowy" A1 (21) 359432, (22) 2003 03 31 7(51)H05B 7/144, "Piec plazmowy" A1 (21) 377673, (22) 17 10 2005 H05B7/18 H05H1/48, "Reaktor plazmowy" P-382736.
Jest autorem lub współautorem około 280 artykułów prezentowanych na konferencjach i publikowanych w czasopismach naukowych. Jest członkiem "Sekcji Wielkich Mocy" Komitetu Elektrotechniki Polskiej Akademii Nauk oraz Komisji Chemii Plazmy Niskotemperaturowej Oddziału Lubelskiego Polskiej Akademii Nauk. Jest recenzentem i audytorem technicznym projektów zintegrowanych z zakresu nanotechnologii dla Directorate General for Research European Commission.
Dzięki bogatemu doświadczeniu w zarządzaniu projektami został zaproszony do prowadzenia wielu projektów z zakresu nanotechnologii na studiach międzynarodowych w Politechnice Łódzkiej (International Faculty of Engineering).

</doc>
<doc id="3318267" url="https://pl.wikipedia.org/wiki?curid=3318267" title="Goshen (Connecticut)">
Goshen (Connecticut)

Goshen – miasto w Stanach Zjednoczonych, w stanie Connecticut, w hrabstwie Litchfield.

</doc>
<doc id="3318268" url="https://pl.wikipedia.org/wiki?curid=3318268" title="Zoran Dragić">
Zoran Dragić

Zoran Dragić (ur. 22 czerwca 1989 w Lublanie) – słoweński koszykarz, występujący na pozycji rzucającego obrońcy lub niskiego skrzydłowego.
27 lipca trafił do zespołu Boston Celtics. 13 sierpnia 2015 roku podpisał umowę z rosyjskim zespołem Chimki Moskwa. 21 listopada 2017 został zawodnikiem tureckiego Anadolu Efes.
6 sierpnia 2019 dołączył do niemieckiego Ratiopharmu Ulm.
23 lipca 2020 przedłużył umowę z hiszpańskim Kirolbetem Baskonia Vitoria. 30 października 2021 został zawodnikiem litewskiego Žalgirisu Kowno. 31 grudnia 2021 opuścił klub.

</doc>
<doc id="3318269" url="https://pl.wikipedia.org/wiki?curid=3318269" title="Goshen (Arkansas)">
Goshen (Arkansas)

Goshen – miasto w Stanach Zjednoczonych, w stanie Arkansas, w hrabstwie Washington.

</doc>
<doc id="3318270" url="https://pl.wikipedia.org/wiki?curid=3318270" title="Goshen (Alabama)">
Goshen (Alabama)

Goshen – miasto w Stanach Zjednoczonych, w stanie Alabama, w hrabstwie Pike.

</doc>
<doc id="3318274" url="https://pl.wikipedia.org/wiki?curid=3318274" title="Rozalija Ziemlaczka">
Rozalija Ziemlaczka

Rozalija Samojłowna Ziemlaczka, z d. "Rozalija Załkind", pseud. "Demon", "Osipow" (ros. Роза́лия Само́йловна Земля́чка (Залкинд), ur. 1 kwietnia 1876 w Kijowie, zm. 21 stycznia 1947 w Moskwie) – rosyjska rewolucjonistka i polityk ZSRR żydowskiego pochodzenia, zastępca przewodniczącego Rady Komisarzy Ludowych ZSRR (1939-1943), organizatorka czerwonego terroru na Krymie 1920-1921 wobec byłych żołnierzy i oficerów carskiej armii, „białych” i ludności cywilnej.
Życiorys.
Po ukończeniu żeńskiego gimnazjum w Kijowie studiowała na wydziale medycznym Uniwersytetu w Lyonie, od 1896 związana z rosyjskim ruchem socjaldemokratycznym, 1898 wstąpiła do nowo powstałej SDPRR. Za działalność wywrotową 1899 skazana na wysiedlenie w trybie administracyjnym, skąd wróciła w 1901. Od 1901 agent „Iskry” w Odessie i Jekaterynosławiu, delegatka na II i III Zjazd SDPRR, od 12 października 1903 do kwietnia w KC tej partii. Od 1904 członkini „Biura Komitetów Większości” (bolszewickiego), od 1905 agent „Biura Komitetów Większości” na Uralu, później sekretarz Moskiewskiego Komitetu SDPRR. 1905 aresztowana, 1906 zwolniona, 1907 ponownie aresztowana i zwolniona 1909, po czym została sekretarzem organizacji partyjnej w Baku. Wkrótce emigrowała, wróciła 1914. Od marca 1915 do 1 czerwca 1917 sekretarz odpowiedzialny Komitetu Miejskiego SDPRR(b) w Moskwie, równocześnie 1915-1916 członkini Moskiewskiego Biura KC SDPRR(b). W listopadzie 1917 członkini Komitetu Wojskowo-Rewolucyjnego Rejonu Rogosko-Simonowskiego w Moskwie. Od grudnia 1917 do maja 1918 sekretarz odpowiedzialny Komitetu Miejskiego SDPRR(b)/RKP(b) w Moskwie, 1918 komisarz brygady Armii Czerwonej, 1918-1919 kierownik Wydziału Politycznego 8 Armii, a 1919-1920 13 Armii na Froncie Południowym. 1920 kierowała Wydziałem Politycznym Kolei Północnej, od 20 listopada 1920 do 6 stycznia 1921 sekretarz odpowiedzialny Krymskiego Komitetu Obwodowego RKP(b); na tym stanowisku była odpowiedzialna (wraz z Bélą Kunem i Gieorgijem Piatakowem) za masowe egzekucje żołnierzy Armii Ochotniczej Piotra Wrangla i krwawe prześladowania wszelkich „wrogów klasowych” i osób oskarżonych o „reakcyjność” i „działalność kontrrewolucyjną”; znana z sadyzmu, kazała przywiązywać żywych oficerów parami do desek i palić ich żywcem lub topić w barkach; z tego powodu zyskała miano „Diabła”. 1921-1923 sekretarz Komitetu Rejonowego RKP(b) w Moskwie, 1923–1924 kierownik Wydziału Organizacyjnego Kubańsko-Czarnomorskiego Komitetu Obwodowego RKP(b), 1924-1926 kierownik wydziału organizacyjno-rozdziałowego Północno-Kaukaskiego Krajowego Komitetu RKP(b)/WKP(b), równocześnie członkini Południowo-Wschodniego Biura KC RKP(b). Od 31 maja 1924 do 26 stycznia 1934 członkini Centralnej Komisji Kontroli RKP(b)/WKP(b), od maja 1926 do września 1927 sekretarz odpowiedzialny Rejonowego Komitetu WKP(b) w Permie, 1927-1933 kierownik Społecznego Biura Skarg Ludowego Komisariatu Inspekcji Robotniczo-Chłopskiej ZSRR, od 13 lipca 1930 do 4 lutego 1932 członkini Prezydium Centralnej Komisji Kontroli WKP(b), równocześnie do 26 stycznia 1934 członkini Partyjnego Kolegium Centralnej Komisji Kontroli WKP(b). 1932-1933 członkini kolegium Ludowego Komisariatu Komunikacji Drogowej ZSRR, 1933-1934 członkini kolegium Ludowego Komisariatu Inspekcji Robotniczo-Chłopskiej ZSRR, od 11 lutego 1934 do 6 września 1940 członkini Komisji Kontroli Radzieckiej przy Radzie Komisarzy Ludowych ZSRR, równocześnie od lutego 1934 do kwietnia 1937 kierownik Grupy Transportu i Łączności Komisji Kontroli Radzieckiej przy Radzie Komisarzy Ludowych ZSRR. Od 1939 do 1943 zastępca przewodniczącego Rady Komisarzy Ludowych ZSRR. 28 marca - 6 września 1940 członkini Rady Gospodarczej przy Radzie Komisarzy Ludowych ZSRR, od 21 marca 1939 do śmierci członkini KC WKP(b). Deputowana do Rady Najwyższej ZSRR 1 i 2 kadencji. Od 26 sierpnia 1943 do śmierci zastępca przewodniczącego Komisji Kontroli Partyjnej przy KC WKP(b). Pochowana na cmentarzu przy Murze Kremlowskim.
Jej imieniem nazwano ulice w Moskwie (obecnie Bolszaja Tatarskaja), Wołgogradzie, Woroneżu, Dmitrijewie-Lgowskim, Kijowie, Krzywym Rogu, Niżnym Nowogrodzie, Niżnym Tagile, Permie, Prokopjewsku i Solikamsku.

</doc>
<doc id="3318275" url="https://pl.wikipedia.org/wiki?curid=3318275" title="Rozalia Ziemliaczka">
Rozalia Ziemliaczka



</doc>
<doc id="3318278" url="https://pl.wikipedia.org/wiki?curid=3318278" title="Dmitrjew-Lgowskij">
Dmitrjew-Lgowskij



</doc>
<doc id="3318279" url="https://pl.wikipedia.org/wiki?curid=3318279" title="Szczygry">
Szczygry



</doc>
<doc id="3318281" url="https://pl.wikipedia.org/wiki?curid=3318281" title="Linia kolejowa Raspenava – Bílý Potok pod Smrkem">
Linia kolejowa Raspenava – Bílý Potok pod Smrkem

Linia kolejowa Raspenava – Bílý Potok pod Smrkem – jednotorowa, regionalna i niezelektryfikowana linia kolejowa w Czechach. Łączy stację Raspenava z przystankiem Bílý Potok pod Smrkem. Przebiega w całości przez terytorium kraju libereckiego.

</doc>
<doc id="3318282" url="https://pl.wikipedia.org/wiki?curid=3318282" title="Koji Kamoji">
Koji Kamoji



</doc>
<doc id="3318285" url="https://pl.wikipedia.org/wiki?curid=3318285" title="Aglomeracje w Polsce">
Aglomeracje w Polsce

W Polsce znajduje się kilka większych aglomeracji. Według większości źródeł, największą aglomeracją, obszarem metropolitalnym jak i zespołem miejskim w Polsce jest aglomeracja katowicka, następnie warszawska oraz krakowska i łódzka.
Liczba mieszkańców aglomeracji w Polsce według różnych źródeł:

</doc>
<doc id="3318286" url="https://pl.wikipedia.org/wiki?curid=3318286" title="Mieczysław Biernacki">
Mieczysław Biernacki



</doc>
<doc id="3318288" url="https://pl.wikipedia.org/wiki?curid=3318288" title="WISE 1506+7027">
WISE 1506+7027

WISE 1506+7027 – brązowy karzeł reprezentujący typ widmowy T, położony około 11 lat świetlnych od Słońca. Należy do najbliższych Układowi Słonecznemu obiektów gwiazdopodobnych i jest najbliższym Ziemi obiektem astronomicznym z gwiazdozbioru Małej Niedźwiedzicy.
Nazwa.
Skrótowiec „WISE” pochodzi od nazwy teleskopu kosmicznego Wide-field Infrared Survey Explorer, obserwującego niebo w podczerwieni, który wykonał zdjęcia, na których odnaleziono obiekt. Liczby w nazwie oznaczają współrzędne astronomiczne tego ciała niebieskiego.

</doc>
<doc id="3318290" url="https://pl.wikipedia.org/wiki?curid=3318290" title="Wadley (Georgia)">
Wadley (Georgia)

Wadley – miasto w Stanach Zjednoczonych, w stanie Georgia, w hrabstwie Jefferson.

</doc>
<doc id="3318291" url="https://pl.wikipedia.org/wiki?curid=3318291" title="Regularyzacja">
Regularyzacja

Regularyzacja – wprowadzenie dodatkowej informacji do rozwiązywanego zagadnienia źle postawionego w celu polepszenia jakości rozwiązania. Regularyzacja jest często wykorzystywana przy rozwiązywaniu problemów odwrotnych. Spośród opracowanych metod regularyzacji można wyliczyć:

</doc>
<doc id="3318292" url="https://pl.wikipedia.org/wiki?curid=3318292" title="Rusted Root">
Rusted Root

Rusted Root – amerykański zespół muzyczny pochodzący z Pittsburgha z Pensylwanii. Ich twórczość stanowi fuzję rocka, world music, country, bluegrassu i wielu innych gatunków. Odwołują się także do brzmień afrykańskich, latynoamerykańskich, oraz indiańskich. W ich muzyce jest silnie wyakcentowana perkusja. Rusted Root sprzedało więcej niż 3 miliony albumów na całym świecie. Ich największym sukcesem okazała się płyta "When I Woke" z 1994, która w Stanach Zjednoczonych pokryła się platyną. Do 2012 roku wydali siedem albumów studyjnych i jeden koncertowy.

</doc>
<doc id="3318293" url="https://pl.wikipedia.org/wiki?curid=3318293" title="Cerkiew Kazańskiej Ikony Matki Bożej w Narwi">
Cerkiew Kazańskiej Ikony Matki Bożej w Narwi

Cerkiew pod wezwaniem Kazańskiej Ikony Matki Bożej – prawosławna cerkiew cmentarna w Narwi. Należy do parafii Podwyższenia Krzyża Pańskiego w Narwi, w dekanacie Narew diecezji warszawsko-bielskiej Polskiego Autokefalicznego Kościoła Prawosławnego.
Historia.
Obecna świątynia jest repliką XVIII-wiecznej cerkwi, znajdującej się pierwotnie w Czyżach. Cerkiew tę sprowadzono do Narwi w 1853 r., na założony w 1804 r. cmentarz unicki (znajdujący się przy ulicy Bielskiej, ok. 250 m od cerkwi parafialnej). Konsekracja świątyni miała miejsce 22 października 1853 (wtedy też otrzymała obecne wezwanie – Kazańskiej Ikony Matki Bożej). W 1882 r. dobudowano do cerkwi wieżę. W 1993 cerkiew przeniesiono na nowy cmentarz prawosławny w Narwi (ok. 1,3 km od cerkwi parafialnej). W trakcie rozbiórki odkryto napis znajdujący się na gałce mosiężnej sygnaturki, w której był osadzony krzyż, który brzmiał „JAKUB SKRO­CKI MARYNA ŻONA I GRZEGORZ SYN DO CERKWI CZYŻEWSKlEJ OFIA­ROWALI 1784 R.”. Podczas rekonstrukcji na nowym miejscu przywrócono świątyni pierwotny wygląd (m.in. pokryto dach gontem); ponownej konsekracji dokonano 25 września 1994. Cerkiew całkowicie spłonęła 1 maja 2000 (w dniu prawosławnej Wielkanocy), lecz wkrótce została odbudowana.

</doc>
<doc id="3318294" url="https://pl.wikipedia.org/wiki?curid=3318294" title="Memoriał Huberta Jerzego Wagnera 2015">
Memoriał Huberta Jerzego Wagnera 2015

Memoriał Huberta Jerzego Wagnera 2015 – 13. edycja turnieju siatkarskiego odbył się w dniach 22–24 sierpnia 2015 roku w hali sportowo–widowiskowej w Toruniu.

</doc>
<doc id="3318295" url="https://pl.wikipedia.org/wiki?curid=3318295" title="Rarities (album Kata)">
Rarities (album Kata)

Rarities – kompilacja polskiego zespołu thrash metalowego Kat. Płyta ukazała się 12 listopada 2013 roku nakładem Metal Mind Productions. Album uplasował się na 49. miejscu listy OLiS.
Lista utworów.
Źródło.

</doc>
<doc id="3318297" url="https://pl.wikipedia.org/wiki?curid=3318297" title="Mistrzostwa Świata w Podnoszeniu Ciężarów 1989">
Mistrzostwa Świata w Podnoszeniu Ciężarów 1989

Wyniki podnoszenia ciężarów na 62. Mistrzostwach Świata w Podnoszeniu Ciężarów w 1989 roku w Atenach (Grecja). Startowali tylko mężczyźni w 10 kategoriach wagowych.

</doc>
<doc id="3318299" url="https://pl.wikipedia.org/wiki?curid=3318299" title="Teresa Kalina">
Teresa Kalina

Teresa Kalina z domu Kozak (ur. 7 kwietnia 1952 w Wałczu) – polska nauczycielka i działaczka samorządowa, przewodnicząca Sejmiku Województwa Zachodniopomorskiego IV i V kadencji, wiceprzewodnicząca tego gremium w VI kadencji.
Życiorys.
Wykształcenie i działalność zawodowa.
Absolwentka historii na Wydziale Humanistycznym Uniwersytetu Mikołaja Kopernika w Toruniu. Ukończyła także studia podyplomowe z zakresu organizacji i zarządzania na Wyższej Szkole Administracji Publicznej w Szczecinie oraz z bibliotekarstwa w Pedagogicznym Studium Bibliotekarstwa w tym samym mieście. Od 1976 pracowała jako wychowawczyni w Państwowym Domu Dziecka nr 3 w Szczecinie, następnie zatrudniona jako nauczycielka historii i bibliotekarka. Od 1991 do 2004 zajmowała stanowisko wicedyrektorki Szkoły Podstawowej nr 59, następnie kierowała Gimnazjum nr 29 w Szczecinie.
Działalność polityczna.
W 2002 została członkinią Platformy Obywatelskiej. W wyborach samorządowych w 2006 roku kandydowała z jej list w okręgu nr 1 z 5. miejsca do Rady Miasta Szczecin. Została wybrana na radną z wynikiem 875 głosów (3,14%). W lipcu 2010 złożyła mandat w związku powołaniem na stanowisko dyrektorki Szkoły Podstawowej nr 7 w Szczecinie (z uwagi na niepołączalność funkcji).
W wyborach samorządowych w 2010 kandydowała do Sejmiku Województwa Zachodniopomorskiego z listy PO w okręgu nr 1 z 5. miejsca. Uzyskała mandat z wynikiem 6806 głosów (5,03%). W sejmiku została przewodniczącą Komisji Oświaty, Kultury i Sportu. 18 marca 2014 została powołana przez radnych na przewodniczącą sejmiku IV kadencji, zastąpiła na tym stanowisku Marka Tałasiewicza, który został mianowany na funkcję wojewody.
W wyborach samorządowych w 2014 ponownie kandydowała z ramienia PO do sejmiku, uzyskała reelekcję z wynikiem 3789 głosów (3,14%). 1 grudnia tego samego roku została wybrana na przewodniczącą sejmiku V kadencji. W wyborach w 2018 po raz czwarty uzyskała mandat radnej województwa z wynikiem 4672 głosów (2,54%). W listopadzie tego samego roku została wiceprzewodniczącą sejmiku VI kadencji, została także wiceprzewodniczącą Komisji Rolnictwa i Rozwoju Obszarów Wiejskich oraz członkinią Komisji Budżetu i Spraw Samorządowych, Komisji Rozwoju, Promocji i Współpracy Zagranicznej, Komisja Oświaty, Kultury i Sportu, a także Komisji Doraźnej Odznaki Honorowej Gryfa Zachodniopomorskiego. W wyborach parlamentarnych w 2019 roku bez powodzenia kandydowała do Sejmu (uzyskała wówczas 1955 głosów).

</doc>
<doc id="3318301" url="https://pl.wikipedia.org/wiki?curid=3318301" title="Jesion syryjski">
Jesion syryjski

Jesion syryjski ("Fraxinus angustifolia subsp. syriaca" (Boiss.) Yalt.) – według The Plant List jest to podgatunek jesionu wąskolistnego ("Fraxinus angustigolia"). Naturalny obszar zasięgu to basen Morza Śródziemnego.
Morfologia i biologia.
Drzewo o wysokości 5-15 m. Rośnie w lasach i zaroślach na wilgotnych siedliskach. Pędy jasne, z drobnymi przetchlinkami. Liście złożone, nieparzysto-pierzaste, o listkach ząbkowanych, siedzących. Kwiaty zielonkawo-kremowe, drobne, o rozmiarach 2-4 mm, zebrane w duże kwiatostany. Zakwitają w lutym-marcu, przed pojawieniem się liści. Owocem jest skrzydlak. 
Zastosowanie.
Ma sprężyste i dość twarde drewno. Robiono z niego obręcze do beczek, łuki i strzały, koła do wozów, meble. Dawniej robiono z niego także drzewce włóczni i oszczepów, o czym wiemy np. z dzieła Homera: "Iliady (Pieśń XXI)" i "Odysei (Pieśń XXII)". Jesion wymieniony jest także w "Biblii". W "Księdze Jeremiasza" (44,14) jest werset mówiący o wykorzystaniu jesionu w snycerstwie. Według niektórych badaczy roślin biblijnych chodzi tu o jesion syryjski, gdyż do tej pory rośnie on na równinie Szaron.

</doc>
<doc id="3318302" url="https://pl.wikipedia.org/wiki?curid=3318302" title="Michelle Brunner">
Michelle Brunner

Michelle Brunner (ur. 31 grudnia 1953, zm. 25 czerwca 2011) – brydżystka reprezentująca Anglię oraz Wielką Brytanię, World Life Master (WBF) a także European Grand Master oraz European Champion w kategorii Women (EBL). Autorka książek i publikacji brydżowych.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3318303" url="https://pl.wikipedia.org/wiki?curid=3318303" title="Fraxinus syriaca">
Fraxinus syriaca



</doc>
<doc id="3318306" url="https://pl.wikipedia.org/wiki?curid=3318306" title="Leonid Bobykin">
Leonid Bobykin

Leonid Fiodorowicz Bobykin (ros. Леонид Фёдорович Бобыкин, ur. 29 stycznia 1930 we wsi Pierża w rejonie jarańskim w obwodzie kirowskim) – radziecki polityk, I sekretarz Komitetu Obwodowego KPZR w Swierdłowsku (1988-1990).
W 1953 ukończył studia na Wydziale Mechanicznym Uralskiego Instytutu Politechnicznego im. Kirowa, po czym został inżynierem-konstruktorem w fabryce budowy maszyn w Swierdłowsku. Od listopada 1954 II sekretarz Komitetu Rejonowego Komsomołu w Swierdłowsku, w 1956 wstąpił do KPZR. W fabryce był kierownikiem zmiany, kierownikiem warsztatu i kierownikiem grupy oddziału głównego konstruktora. Od 1961 był II sekretarzem, a od 1963 I sekretarzem Komitetu Rejonowego KPZR w Swierdłowsku, od marca 1969 II sekretarzem Komitetu Miejskiego KPZR w Swierdłowsku, od listopada 1976 sekretarzem ds. budowy maszyn i przemysłu obronnego i II sekretarzem Komitetu Obwodowego KPZR w Swierdłowsku do 1983, od maja 1983 do stycznia 1986 I zastępcą kierownika Wydziału Przemysłu Lekkiego i Dóbr Konsumpcyjnych KC KPZR, od stycznia 1986 do czerwca 1988 kierownikiem tego wydziału. Od 16 czerwca 1988 do 12 lutego 1990 I sekretarz Komitetu Obwodowego KPZR w Swierdłowsku. W latach 1986-1990 zastępca członka KC KPZR. Deputowany do Rady Najwyższej Rosyjskiej FSRR od 9 do 11 kadencji.

</doc>
<doc id="3318308" url="https://pl.wikipedia.org/wiki?curid=3318308" title="Przewodnictwo graniczne elektrolitów">
Przewodnictwo graniczne elektrolitów

Przewodnictwo graniczne elektrolitów (ang. "limiting conductivity") – graniczna wartość przewodnictwa równoważnikowego lub molowego (formula_1 formula_2), osiągana w przypadku bardzo dużego rozcieńczenia roztworu (formula_3 zob. prawo rozcieńczeń Ostwalda), czyli w warunkach praktycznie całkowitej dysocjacji elektrolitu oraz niezależności ruchliwości jonów od stężenia. W tych warunkach obowiązuje „prawo niezależnej wędrówki jonów” (zob. prawo Kohlrauscha).
Przewodnictwo właściwe (σ, ϰ).
Jedną z wielkości, charakteryzujących przewodnictwo elektryczne (konduktancję, formula_4) elektrolitów jest przewodnictwo właściwe (konduktywność, przewodność elektryczna właściwa, formula_5), którą – jak w przypadku wszystkich materiałów jednorodnych (izotropowych) – wyznacza się mierząc przewodnictwo elektryczne bloku o znanych wymiarach, np. przewodnika o polu przekroju poprzecznego formula_6 i długości formula_7
Przewodnictwo właściwe zależy od koncentracji formula_9 i ruchliwości formula_10 nośników ładunku elektrycznego oraz wielkości tych ładunków formula_11
W przypadku, gdy przewodnikiem jest roztwór związków chemicznych (jednego lub wielu), które ulegają dysocjacji elektrolitycznej, nośnikami ładunków są jony o różnej masie i wartościowości. Stężenia jonów zależą od stężeń dysocjujących związków i stopnia ich dysocjacji (zob. też stała dysocjacji). Ruchliwość jonów (kationów u+ i anionów u−) definiuje się jako średni dla wszystkich jonów jednego rodzaju stosunek liniowej prędkości (cm/s) ich ruchu pod wpływem pola elektrycznego do natężenia tego pola (V/cm). Wraz ze wzrostem stężenia dysocjującego związku w roztworze przewodnictwo elektrolityczne początkowo rośnie, co jest związane ze wzrostem liczby jonów (produktów dysocjacji), a w zakresie wysokich stężeń maleje – wskutek zmniejszania się stopnia dysocjacji związku oraz ruchliwości jonów.
Przewodnictwo molowe i równoważnikowe (Λ).
Pojęcia „przewodnictwo molowe” i „przewodnictwo równoważnikowe” zostały wprowadzone dla umożliwienia bardziej jednoznacznej charakterystyki zdolności związków chemicznych do przewodzenia prądu. Obie definicje odnoszą się do określonej ilości związku – mola lub gramorównoważnika (w przypadku elektrolitów typu 1–1 – dysocjujących na dwa jony jednowartościowe – wartości przewodnictwa molowego i równoważnikowego są jednakowe). Przewodnictwo molowe formula_13 jest zdefiniowane jako wartość przewodnictwa roztworu zawierającego jeden mol danego związku, znajdującego się między równoległymi platynowymi okładkami. Są one odległe o 1 cm, a ich wymiary są takie, aby w przestrzeni między nimi znajdował się jeden mol elektrolitu. Objętość roztworu między okładkami jest tym większa, im mniejsze jest stężenie elektrolitu w roztworze. Jest równa odwrotności stężenia molowego, a w przypadku przewodnictwa równoważnikowego – odwrotności stężenia równoważnikowego (liczby gramorównoważników w litrze), i nazywana rozcieńczeniem.
W zakresie umiarkowanych stężeń wartości przewodnictwa równoważnikowego elektrolitów mocnych (niemal w 100% dysocjujących na jony) są znacznie większe niż elektrolitów słabych, jednak w zakresie stężeń małych rosną znacznie wolniej wraz z rozcieńczeniem.
Przewodnictwo graniczne (Λ0).
Przewodnictwem granicznym nazywana wartość formula_14 która jest osiągana po rozcieńczeniu do formula_15 dzięki któremu zachodzi całkowita dysocjacja elektrolitu.
W przypadku elektrolitów słabych, tj. kwas octowy (), gdy formula_17 dąży do zera obserwuje się gwałtowny wzrost formula_18 Wykres funkcji formula_19 asymptotycznie zbliża się do OY, co uniemożliwia określenie formula_20 metodą ekstrapolacji do formula_21
W przypadku elektrolitów mocnych, tj. kwas solny (HCl) lub wodorotlenek potasu (KOH), ekstrapolację do formula_22 umożliwia zaobserwowana przez Friedricha Kohlrauscha zależność formula_23 wyrażana równaniem:
gdzie:
Wykonane przez Kohlrauscha porównania wyznaczonych wartości przewodnictwa granicznego różnych elektrolitów mocnych doprowadziły go do sformułowania „prawa niezależnej wędrówki jonów” (gdy formula_3 jony praktycznie na siebie nie oddziałują, czyli „wędrują niezależnie”), zgodnie z którym graniczne przewodnictwo wszystkich elektrolitów – mocnych i słabych – można obliczyć sumując przewodnictwa graniczne jego jonów:
Prawo jest również wyrażane równaniem:
gdzie: formula_31 – stała Faradaya, formula_32 i formula_33 – graniczne ruchliwości kationów (+) i anionów (–).
Przykładowe wartości granicznych przewodnictw jonowych (om−1cm²wal−1) w temperaturze 25 °C wynoszą:
Bardzo duże, wyróżniające się wartości przewodnictwa granicznego jonów i wyjaśnia się działaniem w tych przypadkach „protonowego mechanizmu” przenoszenia ładunków w roztworach wodnych (cząstkami przemieszczającymi się w polu elektrycznym są nie tylko jony , lecz również znacznie mniejsze protony, przemieszczające się np. z jonów hydroniowych na sąsiednie powolne cząsteczki wody) (zob. mechanizm Grotthussa).
Wpływ stałej dielektrycznej rozpuszczalnika.
Specyfiką zależności formula_19 dla roztworów elektrolitów w rozpuszczalnikach organicznych zajmował się na początku XX w. Paul Walden. Zaobserwował on, że zwiększanie stężenia początkowo powoduje spadek formula_25 (podobnie jak w przypadku roztworów wodnych), jednak po przekroczeniu określonej wartości formula_17 rozpoczyna się wzrost formula_18 Stwierdził, że położenie minimum przewodnictwa równoważnikowego jest zależne od stałej dielektrycznej rozpuszczalnika (ε) – gdy wartości tej stałej są mniejsze, minimum formula_25 pojawia się przy mniejszych wartościach stężenia formula_39 przy czym jest spełniana w przybliżeniu zależność:
gdzie formula_41 jest współczynnikiem charakterystycznym dla elektrolitu. Zjawisko wyjaśnia teoria asocjacji jonów. Teoria dotyczy oddziaływań elektrostatycznych między poruszającymi się jonami, w tym m.in. tworzenie się i deformacje otaczających poruszający się jon „atmosfer jonowych” oraz powstawanie „par jonowych” i „trójek jonowych” (teoria Bjerruma). Bjerrum i Walden zakładali, że w zakresie mniejszych stężeń elektrolitu powstają „pary” kation–anion, które nie mają ładunku i nie poruszają się w polu elektrycznym. W roztworach bardziej stężonych możliwe jest tworzenie „trójek”, np. „anion – kation – anion” lub „kation – anion – kation”, które mają ładunek, lecz opory ich przemieszczania się są większe od występujących w przypadku jonów pojedynczych (nie związanych w asocjaty.
Teoretyczne podstawy wiedzy o oddziaływaniach jonów w elektrolitach, stworzone m.in. przez Debye’a, Hückla, Falkenhagena i Onsagera (zob. prawo graniczne Debye’a-Hückla, rozszerzone prawo Debye’a-Hückla, teoria Debye’a-Hückla-Onsagera), nie wyjaśniają bezpośrednio problemów przewodnictwa w stanie nieskończenie dużego rozcieńczenia elektrolitu (w tych warunkach oddziaływania elektrostatyczne nie istnieją, ze względu na nieskończenie duże odległości między jonami). Teoretycznie wykazano jednak m.in. od jakich parametrów zależy wartość współczynnika formula_27 w empirycznym równaniu Kohlrauscha. Dla elektrolitów 1,1-wartościowych znaleziono zależność przewodnictwa równoważnikowego od stężenia:
gdzie wartości 82,48 i 8,205·105 zawierają stałe uniwersalne: e, R, N).
Porównanie powyższej zależności z empirycznym równaniem Kohlrauscha prowadzi do wniosku, że współczynnik formula_27 może być wyrażony jako funkcja temperatury (T) oraz stałej dielektrycznej (ε) i lepkości (η) rozpuszczalnika:
gdzie:
Wpływ lepkości, temperatury i ciśnienia.
Zależność przewodnictwa granicznego od temperatury i lepkości jest wyjaśniana na podstawie prawa Stokesa. Jony, których ruchliwość (prędkość ruchu w polu elektrycznym) decyduje o przewodnictwie, są porównywane z kulkami, opadającymi w cieczach pod wpływem grawitacji. W przypadku, gdy prędkości kulki są niewielkie, siłę oporu cieczy formula_48 można uznać za wprost proporcjonalną do jej lepkości – zależnej od temperatury – oraz do promienia formula_49 i prędkości ruchu kulki formula_50:
Zależność przewodnictwa granicznego od lepkości badał na przełomie XIX/XX w. Paul Walden na podstawie pomiarów przeprowadzonych głównie dla soli o dużych jonach, takich jak jodek tetraetyloamoniowy. W roku 1906 sformułował regułę, nazywaną sformułowana regułą Waldena:
Reguła ma charakter przybliżony. Jest stosunkowo dobrze spełniana w odniesieniu do jonów o dużych wymiarach. Ilorazy formula_53 jonów małych często znacznie różnią się między sobą, co jest tłumaczone znacznym wpływem procesy solwatacji (o sile oporu decyduje promień jonu wraz z otoczką solwatacyjną, z którą się przemieszcza pod wpływem pola elektrycznego).
Jako wielkość zależna od lepkości rozpuszczalnika formula_20 zależy od rodzaju jego cząsteczek, temperatury i ciśnienia. Zależność od temperatury jest wyrażają:
gdzie:
Po przekształceniach obu równań otrzymuje się zależność, która pozwala doświadczalnie wyznaczać wartość energii formula_60 W przypadku, gdy formula_61:
Wartość formula_59 jest zbliżona do energii aktywacji laminarnego przepływu wody.
Zależności formula_25 różnych roztworów elektrolitów od ciśnienia, przedstawiane w formie formula_65 przypominają zależność formula_66. Wartości formula_25 i formula_68 początkowo rosną, a następnie zmniejszają się. W przypadku roztworów LiCl stosunek formula_69 osiąga w maksimum wartość ok. 1,06, w przypadku NaCl ok. 1,02 (w przypadku KJ wzrost jest niemal niezauważalny).

</doc>
<doc id="3318311" url="https://pl.wikipedia.org/wiki?curid=3318311" title="The Divine Punishment">
The Divine Punishment

The Divine Punishment – wydany w 1986 przez Mute Records trzeci album studyjny amerykańskiej artystki awangardowej Diamandy Galás, a jednocześnie pierwsza odsłona stworzonej przez nią trylogii "Masque of the Red Death".
Pierwotnie album ukazał się na płycie gramofonowej. Wznawiano go na płycie kompaktowej wraz z "Saint of the Pit", drugą częścią wspomnianego cyklu, który traktuje o AIDS, a swoim mianem nawiązuje do tytułu napisanej przez Edgara Allana Poego noweli "Maska śmierci szkarłatnej". Po raz pierwszy artystka wykonała "The Divine Punishment" 23 czerwca 1986 w stoczni należącej do firmy ÖSWAG, podczas odbywającego się w austriackim Linzu festiwalu Ars Electronica.
Lista utworów.
Muzykę napisała i wykonała Diamanda Galás. Słowa zostały zapożyczone ze "Starego Testamentu", nie licząc tekstu ułożonego przez artystkę do „Sono l’Antichristo”, trzeciej części utworu „Free Among the Dead”, który został dedykowany pamięci zmarłego w 1985 przyjaciela Galás – Toma Hopkinsa.

</doc>
<doc id="3318313" url="https://pl.wikipedia.org/wiki?curid=3318313" title="Nu disco">
Nu disco



</doc>
<doc id="3318318" url="https://pl.wikipedia.org/wiki?curid=3318318" title="Suman Pokhrel">
Suman Pokhrel

Suman Pokhrel (; ur. 21 września 1967 w Biratnagar) – nepalski poeta, tłumacz i artysta.
Został uhonorowany Literacką Nagrodą SAARC w 2013 i 2015 roku.

</doc>
<doc id="3318319" url="https://pl.wikipedia.org/wiki?curid=3318319" title="Błękitna laguna">
Błękitna laguna



</doc>
<doc id="3318321" url="https://pl.wikipedia.org/wiki?curid=3318321" title="Rory Kinnear">
Rory Kinnear

Rory Kinnear (ur. 17 lutego 1978 w Londynie) – angielski aktor teatralny, filmowy, telewizyjny i głosowy.
Życiorys.
Ukończył filologię angielską w Balliol College, następnie kształcił się w szkole aktorskiej London Academy of Music and Dramatic Art. Jako aktor teatralny związany z Royal Shakespeare Company i Royal National Theatre. Grał m.in. Angela w komedii "Miarka za miarkę", wcielał się w tytułową postać w "Hamlecie" i w Jagona w tragedii "Otello".
W 2001 debiutował w produkcjach telewizyjnych, grał epizodyczne role w serialach i filmach telewizyjnych. W 2008 zagrał Billa Tannera, asystenta M, w "007 Quantum of Solace". W postać tę wcielił się także w kolejnych filmach o Jamesie Bondzie. W 2014 dołączył do obsady serialu "Dom grozy" w roli stwora Frankensteina.
Dwukrotnie otrzymał Laurence Olivier Award – w 2008 dla najlepszego aktora drugoplanowego i w 2014 dla najlepszego aktora (za rolę Jagona). Wyróżniony także m.in. nominacją do British Academy Television Awards dla najlepszego aktora drugoplanowego (w 2014 za występ w miniserialu "Southcliffe").

</doc>
<doc id="3318324" url="https://pl.wikipedia.org/wiki?curid=3318324" title="Wadley (Alabama)">
Wadley (Alabama)

Wadley – miasto w Stanach Zjednoczonych, w stanie Alabama, w hrabstwie Randolph.

</doc>
<doc id="3318326" url="https://pl.wikipedia.org/wiki?curid=3318326" title="Next to Me">
Next to Me

Next to Me – jest to trzeci singel brytyjskiej wokalistki Emeli Sandé z jej debiutanckiego albumu studyjnego "Our Version of Events", wydany 12 lutego 2012 roku w Wielkiej Brytanii. Twórcami tekstu są Emeli Sandé, Hugo Chegwin, Harry Craze, Anup Paul, natomiast za produkcję utworu byli odpowiedzialni Craze &amp; Hoax i Mojam.
Teledysk.
Teledysk miał swoją premierę 18 stycznia 2012 roku. Klip przedstawia piosenkarkę wykonującą utwór, grając na pianinie, a następnie na tamburynie w dużej sali. Poza nią w pomieszczeniu znajduje się jeszcze perkusista. Poza sceną w sali przez cały teledysk przewijają się inne ujęcia wokalistki.

</doc>
<doc id="3318330" url="https://pl.wikipedia.org/wiki?curid=3318330" title="Roanoke (Indiana)">
Roanoke (Indiana)

Roanoke – miasto w Stanach Zjednoczonych, w stanie Indiana, w hrabstwie Huntington.

</doc>
<doc id="3318331" url="https://pl.wikipedia.org/wiki?curid=3318331" title="Andělská Hora (powiat Karlowe Wary)">
Andělská Hora (powiat Karlowe Wary)

Andělská Hora – wieś i gmina w Czechach, w powiecie Karlowe Wary, w kraju karlowarskim. Według danych z dnia 1 stycznia 2013 liczyła 312 mieszkańców.

</doc>
<doc id="3318332" url="https://pl.wikipedia.org/wiki?curid=3318332" title="Roanoke (Alabama)">
Roanoke (Alabama)

Roanoke – miasto w Stanach Zjednoczonych, w stanie Alabama, w hrabstwie Monroe.

</doc>
<doc id="3318333" url="https://pl.wikipedia.org/wiki?curid=3318333" title="Černava">
Černava

Černava – wieś i gmina w Czechach, w powiecie Karlowe Wary, w kraju karlowarski. Według danych z dnia 1 stycznia 2013 liczyła 300 mieszkańców.

</doc>
<doc id="3318334" url="https://pl.wikipedia.org/wiki?curid=3318334" title="Čichalov">
Čichalov

Čichalov – wieś i gmina w Czechach, w powiecie Karlowe Wary, w kraju karlowarskim. Według danych z dnia 1 stycznia 2013 liczyła 157 mieszkańców.

</doc>
<doc id="3318337" url="https://pl.wikipedia.org/wiki?curid=3318337" title="Hory (Czechy)">
Hory (Czechy)

Hory – wieś i gmina w Czechach, w powiecie Karlowe Wary, w kraju karlowarskim. Według danych z dnia 1 stycznia 2013 liczyła 232 mieszkańców.

</doc>
<doc id="3318340" url="https://pl.wikipedia.org/wiki?curid=3318340" title="Chodov (powiat Karlowe Wary)">
Chodov (powiat Karlowe Wary)

Chodov – wieś i gmina w Czechach, w powiecie Karlowe Wary, w kraju karlowarskim. Według danych z dnia 1 stycznia 2013 liczyła 116 mieszkańców.

</doc>
<doc id="3318343" url="https://pl.wikipedia.org/wiki?curid=3318343" title="Jenišov">
Jenišov

Jenišov – wieś i gmina w Czechach, w powiecie Karlowe Wary, w kraju karlowarski. Według danych z dnia 1 stycznia 2013 liczyła 901 mieszkańców.

</doc>
<doc id="3318348" url="https://pl.wikipedia.org/wiki?curid=3318348" title="Krásný Les (kraj karlowarski)">
Krásný Les (kraj karlowarski)

Krásný Les – wieś i gmina w Czechach, w powiecie Karlowe Wary, w kraju karlowarski. Według danych z dnia 1 stycznia 2013 liczyła 308 mieszkańców.

</doc>
<doc id="3318353" url="https://pl.wikipedia.org/wiki?curid=3318353" title="Mírová">
Mírová

Mírová – wieś i gmina w Czechach, w powiecie Karlowe Wary, w kraju karlowarski. Według danych z dnia 1 stycznia 2013 liczyła 328 mieszkańców.

</doc>
<doc id="3318380" url="https://pl.wikipedia.org/wiki?curid=3318380" title="Niebostrzeż">
Niebostrzeż



</doc>
<doc id="3318381" url="https://pl.wikipedia.org/wiki?curid=3318381" title="Aleksandr Borisow (1913–1977)">
Aleksandr Borisow (1913–1977)

Aleksandr Wasiljewicz Borisow (ros. Александр Васильевич Борисов, ur. 18 października 1913 we wsi Troickoje w guberni niżnonowogrodzkiej, zm. 22 lipca 1977 w Swierdłowsku) – radziecki działacz partyjny i państwowy, przewodniczący Komitetu Wykonawczego Rady Obwodowej w Swierdłowsku (1964-1977).
1930 ukończył szkołę w Krasnoufimsku, a 1936 Gorkowski Instytut Rolniczy, po czym został głównym agronomem rejonu oktiabrskiego w obwodzie czelabińskim. Od grudnia 1936 do stycznia 1938 odbywał służbę w Armii Czerwonej, później był starszym agronomem w rejonie krasnoufimskim. Od maja 1941 do lutego 1946 ponownie w Armii Czerwonej, po demobilizacji wrócił do Krasnoufimska na stanowisko starszego agronoma. 1945 wstąpił do WKP(b). Od lutego 1953 do marca 1955 główny agronom i zastępca kierownika obwodowego zarządu gospodarki rolnej, od marca 1955 do lutego 1959 kierownik tego wydziału. 1959-1962 zastępca przewodniczącego, a 1962 I zastępca przewodniczącego Komitetu Wykonawczego Rady Obwodowej w Swierdłowsku. Od 18 grudnia 1962 do 12 stycznia 1963 przewodniczący Biura Organizacyjnego Komitetu Obwodowego KPZR ds. Produkcji Rolnej w Swierdłowsku, od 12 stycznia 1963 do 25 grudnia 1964 I sekretarz Rolniczego Komitetu Obwodowego KPZR w Swierdłowsku. Od 26 grudnia 1964 do śmierci przewodniczący Komitetu Wykonawczego Rady Obwodowej w Swierdłowsku. Deputowany do Rady Najwyższej ZSRR od 7 do 9 kadencji i do Rady Najwyższej Rosyjskiej FSRR 6 kadencji, delegat na XXIII, XXIV i XXV Zjazdy KPZR.

</doc>
<doc id="3318386" url="https://pl.wikipedia.org/wiki?curid=3318386" title="Czarna Struga (dopływ Biebrzy)">
Czarna Struga (dopływ Biebrzy)

Czarna Struga – struga, lewostronny dopływ Biebrzy o długości 8,39 km. 
Struga płynie w województwie podlaskim. Wpada do Biebrzy na 57,1 km jej biegu w okolicach miasta Goniądz.

</doc>
<doc id="3318391" url="https://pl.wikipedia.org/wiki?curid=3318391" title="Kozłowo (gromada)">
Kozłowo (gromada)

Kozłowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kozłowo z siedzibą GRN w Kozłowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Kozłowo, Zabłocie Kozłowskie i Zakrzewo ze zniesionej gminy Kozłowo w tymże powiecie. Dla gromady ustalono 10 członków gromadzkiej rady narodowej.
1 stycznia 1960 do gromady Kozłowo włączono obszar zniesionej gromady Sarnowo w tymże powiecie.
31 grudnia 1961 do gromady Kozłowo włączono wsie Pielgrzymowo, Zaborowo i Zalesie oraz PGR Cebulki ze zniesionej gromady Pielgrzymowo w tymże powiecie.
1 stycznia 1969 z gromady Kozłowo wyłączono enklawy gruntów położone u styku granic powiatów działdowskiego, nidzickiego i mławskiego, włączając je do gromad Działdowo i Narzym w powiecie działdowskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nidzickim reaktywowano gminę Kozłowo.

</doc>
<doc id="3318392" url="https://pl.wikipedia.org/wiki?curid=3318392" title="Zenon Ziaja">
Zenon Ziaja

Zenon Ziaja (ur. 1946 w Sosnowcu) − polski przedsiębiorca, z wykształcenia farmaceuta, założyciel spółki Ziaja.
Życiorys.
Jest synem stolarza i krawcowej. W młodości chciał zostać lekarzem, podczas gdy rodzice planowali mu karierę skrzypka. Po ukończeniu szkoły średniej aplikował na studia lekarskie, ale zdobył o jeden punkt za mało, by zostać przyjętym. Zdecydował się wówczas na niezbyt dla niego interesujące studia farmaceutyczne, rozważał także studia na kierunku dziennikarstwo. Studiował w Lublinie. Po studiach zaczął pracę w aptece Szpitala Marynarki Wojennej w Gdańsku, zostając z czasem jej kierownikiem w stopniu pułkownika. Podczas pracy zawodowej zainteresował się produkcją leków.
Po transformacji ustrojowej odszedł ze służby wojskowej i zaczął w 1989 roku produkować ziemniaczany klej do tapet. Receptura nie sprawdziła się, w związku z czym Ziaja postanowił produkować preparaty kosmetyczne. Za pożyczone od znajomego 2.000 dolarów kupił starą maszynę do robienia lodów i przystosował ją do produkcji kremów kosmetycznych. Początkowo produkował opracowany wraz z żoną krem oliwkowy, który produkował we własnym mieszkaniu i piwnicy. Krem stał się popularny, a z czasem został sztandarowym produktem przedsiębiorstwa.
Rosnąca sprzedaż i zyski pozwoliły Ziai przenieść produkcje do pomieszczeń po zamkniętej stołówce PGR, a z czasem do kolejnych lokalizacji. W następnych latach firma rozpoczęła eksport do krajów w Europie, oraz na Filipiny, do Chile, Japonii, Korei Południowej, Tajwanu i Wietnamu. 
W 2021 zajął 34. miejsce na liście najbogatszych Polaków magazynu „Forbes” z majątkiem wycenianym na 1,6 mld zł.
Życie prywatne.
Żonaty, ma dwoje dzieci. Żona Aleksandra i syn Bartosz są farmaceutami, a córka Barbara Biernacka lekarzem.

</doc>
<doc id="3318394" url="https://pl.wikipedia.org/wiki?curid=3318394" title="Szkotowo (gromada)">
Szkotowo (gromada)

Szkotowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szkotowo z siedzibą GRN w Szkotowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Kownatki, Michałki, Rączki, Siemianowo i Szkotowo oraz miejscowości Załuski i Łapinóż z dotychczasowej gromady Szerokopaś ze zniesionej gminy Szkotowo w powiecie nidzickim, a także obszar dotychczasowej gromady Januszkowo ze zniesionej gminy Waplewo w powiecie ostródzkim w tymże województwie. Dla gromady ustalono 13 członków gromadzkiej rady narodowej.
1 stycznia 1960 do gromady Szkotowo włączono wsie Frąknowo i Dobrzyń oraz kolonię Mogiłowa ze zniesionej gromady Dobrzyń w tymże powiecie.
31 grudnia 1961 z gromady Szkotowo wyłączono PGR Załuski, włączając je do gromady Nidzica w tymże powiecie; do gromady Szkotowo włączono natomiast wsie Gardyny, Łogdowo, Osiekowo, Turowo i Turówek oraz PGR-y Borowina i Dąbrowo ze zniesionej gromady Gardyny w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nidzickim reaktywowano gminę Szkotowo.

</doc>
<doc id="3318397" url="https://pl.wikipedia.org/wiki?curid=3318397" title="Yasunori Hayashi">
Yasunori Hayashi

, powszechnie znany jako Yasu, (ur. 27 stycznia 1975 w Hirakacie) – japoński piosenkarz muzyki rockowej, kompozytor i autor tekstów piosenek.
W latach 1997-2007 był głównym wokalistą zespołu Janne Da Arc. Najlepiej sprzedającym się albumem grupy był ostatni z nich, zatytułowany "Joker".
Po zawieszeniu działalności grupy, Yasu rozpoczął solowy projekt tworzony z różnymi artystami pod nazwą Acid Black Cherry, dzięki czemu dał się poznać szerszej publiczności w Japonii i zdobyć popularność za granicą. Debiutował singlem "Spell Magic".
Pod szyldem "ABC" wydał osiemnaście singli, cztery oryginalne albumy i trzy albumy cover, zaś z Janne Da Arc dwadzieścia osiem singli i sześć płyt. Do tej pory trzy spośród czterech studyjnych albumów Yasu z Acid Black Cherry uzyskało status złotej płyty w Japonii. Jego piosenki osiągają wysokie pozycje na liście przebojów Oricon. Za źródło inspiracji podaje twórczość wokalisty zespołu L’Arc-en-Ciel, Hyde’a. W 2012 roku nagrał wspólną piosenkę Halloween Party wraz z Hyde i innymi japońskimi artystami, do którego został nakręcony teledysk. Utwór uzyskał certyfikat złotej płyty.

</doc>
<doc id="3318401" url="https://pl.wikipedia.org/wiki?curid=3318401" title="Jedwabno (gromada)">
Jedwabno (gromada)

Jedwabno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jedwabno z siedzibą GRN w Jedwabnie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Czarny Piec, Dłużek, Jedwabno i Narty ze zniesionej gminy Jedwabno oraz obszary dotychczasowych gromad Niedźwiedź, Piduń i Szuć ze zniesionej gminy Wały w tymże powiecie. Dla gromady ustalono 15 członków gromadzkiej rady narodowej.
1 stycznia 1955 gromadę włączono do powiatu szczycieńskiego w tymże województwie.
1 stycznia 1958 do gromady Jedwabno włączono obszar zniesionej gromady Burdąg oraz wieś Rekownica ze zniesionej gromady Wesołowo w tymże powiecie.
1 stycznia 1960 do gromady Jedwabno włączono obszar zniesionej gromady Nowy Dwór w tymże powiecie.
1 stycznia 1969 do gromady Jedwabno włączono część obszaru jeziora należącego do lasów państwowych Nadleśnictwa Dłużek (0,60 ha) z gromady Butryny w powiecie olsztyńskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie szczycieńskim – reaktywowano gminę Jedwabno.

</doc>
<doc id="3318402" url="https://pl.wikipedia.org/wiki?curid=3318402" title="Gruppe der Sowjetischen Streitkräfte in Deutschland">
Gruppe der Sowjetischen Streitkräfte in Deutschland



</doc>
<doc id="3318404" url="https://pl.wikipedia.org/wiki?curid=3318404" title="Burdąg (gromada)">
Burdąg (gromada)

Burdąg – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Burdąg z siedzibą GRN w Burdągu utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Burdąg i Małszewo ze zniesionej gminy Jedwabno w powiecie nidzickim oraz obszar dotychczasowej gromady Waplewo ze zniesionej gminy Pasym w powiecie szczycieńskim w tymże województwie. Dla gromady ustalono 9 członków gromadzkiej rady narodowej.
1 stycznia 1955 gromadę włączono do powiatu szczycieńskiego w tymże województwie.
Gromadę zniesiono 1 stycznia 1958, a jej obszar włączono do gromady Jedwabno w tymże powiecie.

</doc>
<doc id="3318405" url="https://pl.wikipedia.org/wiki?curid=3318405" title="Glienicker Brücke">
Glienicker Brücke



</doc>
<doc id="3318406" url="https://pl.wikipedia.org/wiki?curid=3318406" title="Nowy Dwór (gromada w powiecie szczycieńskim)">
Nowy Dwór (gromada w powiecie szczycieńskim)

Nowy Dwór – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowy Dwór z siedzibą GRN w Nowym Dworze utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Brajniki, Nowy Dwór, Warchały, Witowo i Witówko ze zniesionej gminy Jedwabno w tymże powiecie. Dla gromady ustalono 9 członków gromadzkiej rady narodowej.
1 stycznia 1955 gromadę włączono do powiatu szczycieńskiego w tymże województwie.
Gromadę zniesiono 1 stycznia 1960, a jej obszar włączono do gromady Jedwabno w tymże powiecie.

</doc>
<doc id="3318408" url="https://pl.wikipedia.org/wiki?curid=3318408" title="Napiwoda (gromada)">
Napiwoda (gromada)

Napiwoda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Napiwoda z siedzibą GRN w Napiwodzie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Napiwoda, Radomin i Waszulki ze zniesionej gminy Napiwoda w tymże powiecie. Dla gromady ustalono 10 członków gromadzkiej rady narodowej.
1 stycznia 1960 do gromady Napiwoda włączono wieś Bartoszki ze znoszonej gromady Magdaleniec, obszar zniesionej gromady Kot, a także wsie Łyna, Orłowo i Wietrzychowo, kolonie Łyna i Wietrzychówko, PGR-y Wólka Orłowska i Wysokie, leśniczówkę Zdrężno oraz młyny Łyński Młyn i Orłowski Młyn ze zniesionej gromady Dobrzyń – w tymże powiecie.
31 grudnia 1961 z gromady Napiwoda wyłączono wsie Waszulki i Bartoszki, włączając je do gromady Nidzica w tymże powiecie; do gromady Napiwoda włączono natomiast wsie Jabłonka i Wikno ze zniesionej gromady Jabłonka w tymże powiecie.
30 czerwca 1968 do gromady Napiwoda włączono wsie Brzeźno Łyńskie, Dąb, Likusy, Natać Mała i Natać Wielka oraz leśniczówkę Smolaki ze zniesionej gromady Kurki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318410" url="https://pl.wikipedia.org/wiki?curid=3318410" title="Józef Swastek (1936–2021)">
Józef Swastek (1936–2021)

Józef Swastek (ur. 22 lipca 1936 w Tropiu, zm. 13 lipca 2021 we Wrocławiu) – polski duchowny katolicki, historyk, hagiograf, profesor nauk humanistycznych, były prorektor Papieskiego Fakultetu Teologicznego we Wrocławiu. 
Życiorys.
Urodził się 22 lipca 1936 roku w Tropiu (przysiółek Chabaliny) koło Nowego Sącza w diecezji tarnowskiej w wielodzietnej rodzinie Władysława (zm. 1971) i Ludwiki z domu Majda (zm. 1983). Szkołę podstawową w Roztoce-Tropiu ukończył w 1950 roku, a szkołę średnią we Wrocławiu – w roku 1955, składając egzamin dojrzałości.
W 1955 roku wstąpił do Arcybiskupiego Wyższego Seminarium Duchownego we Wrocławiu, podejmując tam studia filozoficzno-teologiczne. Święcenia kapłańskie przyjął 14 sierpnia 1960 roku w archikatedrze wrocławskiej z rąk sufragana wrocławskiego bpa Andrzeja Wronki.
Najpierw pracował przez nieco ponad rok jako bibliotekarz we wrocławskim seminarium, następnie pełnił posługę wikariusza i katechety w parafii św. Jana Apostoła w Oleśnicy. W latach 1962–1966 odbył specjalistyczne studia z historii Kościoła na Katolickim Uniwersytecie Lubelskim, uzyskując w 1964 roku licencjat z nauk teologicznych, a w 1966 – magisterium z teologii na podstawie pracy: "Kolofony św. Jana Kantego w rękopisach Biblioteki Jagiellońskiej w Krakowie".
W latach 1966–1967 był wikariuszem i katechetą w parafii św. Jadwigi we Wrocławiu-Leśnicy. Wkrótce jednak powrócił na KUL, ukończył tam seminarium przygotowujące do samodzielnej pracy naukowej i uzyskał 25 października 1968 roku stopień doktora na podstawie rozprawy: "Przedtrydencki kult św. Jerzego Kapadockiego w diecezji krakowskiej w świetle wezwań kościołów, fundacji prostych i ksiąg liturgicznych", którą napisał pod kierunkiem ks. prof. dra hab. Mariana Rechowicza, ówczesnego rektora KUL.
W latach 1969–1973 pełnił obowiązki sekretarza Papieskiego Fakultetu Teologicznego. Prowadził też zajęcia jako wykładowca metodyki (od 1969 roku) i historii Kościoła (od 1983) na Papieskim Fakultecie Teologicznym i w Metropolitalnym Wyższym Seminarium Duchownym we Wrocławiu, gdzie dodatkowo w latach 1970–1972 sprawował funkcję prefekta tamtejszych alumnów.
W 1971 roku odbył podróż naukową do Pragi, Wiednia i Rzymu, która zaowocowała m.in. zebraniem materiału do późniejszej pracy habilitacyjnej. W 1972 roku zamieszkał u sióstr elżbietanek we Wrocławiu przy ul. Strzeleckiej, gdzie odtąd pełnił obowiązki kapelana tamtejszego domu św. Rafała. W tym samym roku został także wykładowcąhistorii Kościoła w Studium Katechetycznym we Wrocławiu. W 1985 roku otrzymał z rąk Jana Pawła II godność kapelana honorowego ojca świętego.
W roku 1986 przeprowadził przewód habilitacyjny na KUL. Kolokwium habilitacyjne odbyło się 16 kwietnia 1986 na Wydziale Teologicznym KUL. Po obronie rozprawy habilitacyjnej, która nosiła tytuł: "Święta Brygida Szwedzka i Zakony Najświętszego Zbawiciela ze szczególnym uwzględnieniem klasztorów na ziemiach polskich", został mianowany kierownikiem Katedry Historii Kościoła w Czasach Najnowszych.
W latach 1988–1997 pełnił funkcję prorektora Papieskiego Fakultetu Teologicznego, a także członka
Kolegium Prorektorów Wyższych Uczelni Wrocławia, któremu przewodniczył przez ponad rok w latach 1995–1996. Stanowisko profesora nadzwyczajnego Papieskiego Fakultetu Teologicznego we Wrocławiu uzyskał 1 października 1991. W 1996 roku został kanonikiem gremialnym Kapituły Katedralnej św. Jana Chrzciciela we Wrocławiu. W 1999 roku otrzymał tytuł profesora nauk humanistycznych, a w 2001 – stanowisko profesora zwyczajnego Papieskiego Fakultetu Teologicznego we Wrocławiu.
W swej pracy naukowej zajmował się głównie dziejami kultu świętych na ziemiach polskich. Brał czynny udział w ogólnopolskich sympozjach naukowych, w zjazdach wykładowców historii Kościoła oraz w posiedzeniach Oddziału Polskiego Towarzystwa Teologicznego we Wrocławiu. 
Zmarł 13 lipca 2021 we Wrocławiu, pochowany na cmentarzu parafialnym we wsi Święta Katarzyna.

</doc>
<doc id="3318411" url="https://pl.wikipedia.org/wiki?curid=3318411" title="Dziurdziewo (gromada)">
Dziurdziewo (gromada)

Dziurdziewo (od 30 IX 1971 "Rogóż") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dziurdziewo z siedzibą GRN w Dziurdziewie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Dziurdziewo, Rogóż i Wierzbowo ze zniesionej gminy Szkotowo oraz obszar dotychczasowej gromady Sławka Wielka ze zniesionej gminy Kozłowo w tymże powiecie. Dla gromady ustalono 10 członków gromadzkiej rady narodowej.
1 stycznia 1960 do gromady Dziurdziewo włączono wsie Sławka Mała i Łysakowo oraz kolonię Łączki ze zniesionej gromady Łysakowo w tymże powiecie.
31 grudnia 1961 do gromady Dziurdziewo włączono wieś Kamionka ze zniesionej gromady Gardyny w tymże powiecie.
30 września 1971 gromadę Dziurdziewo zniesiono przez przeniesienie siedziby GRN z Dziurdziewa do Rogóża i zmianę nazwy jednostki na "gromada Rogóż".

</doc>
<doc id="3318415" url="https://pl.wikipedia.org/wiki?curid=3318415" title="Jagarzewo (gromada)">
Jagarzewo (gromada)

Jagarzewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jagarzewo z siedzibą GRN w Jagarzewie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Grabowo, Jagarzewo, Muszaki i Więckowo ze zniesionej gminy Muszaki w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Jagarzewo włączono wieś Módki ze znoszonej gromady Magdaleniec oraz obszar zniesionej gromady Róg w tymże powiecie.
31 grudnia 1967 z gromady Jagarzewo wyłączono odcinek rzeki Orzyc na granicy z gromadą Janowo w tymże powiecie, włączając go do tejże gromady (granicę obu gromad poprowadzono północnym brzegiem nowego koryta rzeki).
Gromadę zniesiono 22 grudnia 1971, a jej obszar włączono do gromad Janowo (sołectwa Grabowo, Jagarzewo, Muszaki, Róg, Wichrowiec i Więckowo) i Nidzica (sołectwo Módłki) w tymże powiecie.
Zobacz też: gmina Jagarzewo

</doc>
<doc id="3318416" url="https://pl.wikipedia.org/wiki?curid=3318416" title="Powierz (gromada)">
Powierz (gromada)

Powierz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Powierz z siedzibą GRN w Powierzu utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Bartki, Górowo, Krokowo, Powierz, Safronka, Szkudaj, Wiłunie i Wola ze zniesionej gminy Szkudaj w tymże powiecie. Dla gromady ustalono 12 członków gromadzkiej rady narodowej.
31 grudnia 1961 do gromady Powierz włączono wsie Kamionka, Ważyny, Szymany, Pawliki, Zabłocie i Gniadki ze zniesionej gromady Kanigowo w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3318417" url="https://pl.wikipedia.org/wiki?curid=3318417" title="Dobrzyń (gromada)">
Dobrzyń (gromada)

Dobrzyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobrzyń z siedzibą GRN w Dobrzyniu utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Dobrzyń, Frąknowo, Łyna, Orłowo i Wietrzychowo ze zniesionej gminy Napiwoda w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromad Szkotowo (wsie Frąknowo i Dobrzyń oraz kolonię Mogiłowa) i Napiwoda (wsie Łyna, Orłowo i Wietrzychowo, kolonie Łyna i Wietrzychówko, PGR-y Wólka Orłowska i Wysokie, leśniczówkę Zdrężno oraz młyny Łyński Młyn i Orłowski Młyn) w tymże powiecie.

</doc>
<doc id="3318418" url="https://pl.wikipedia.org/wiki?curid=3318418" title="Gromada Dobrzyń (ujednoznacznienie)">
Gromada Dobrzyń (ujednoznacznienie)



</doc>
<doc id="3318419" url="https://pl.wikipedia.org/wiki?curid=3318419" title="Gardyny (gromada)">
Gardyny (gromada)

Gardyny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gardyny z siedzibą GRN w Gardynach utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Browina, Gardyny, Kamionki, Łogdowo, Osiekowo i Turowo ze zniesionej gminy Szkotowo w powiecie nidzickim, a także miejscowości Turówko i Wronowo z dotychczasowej gromady Turówko ze zniesionej gminy Waplewo w powiecie ostródzkim w tymże województwie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Dziurdziewo (wieś Kamionka) i Szkotowo (wsie Gardyny, Łogdowo, Osiekowo, Turowo i Turówek oraz PGR-y Borowina i Dąbrowo) w tymże powiecie.

</doc>
<doc id="3318420" url="https://pl.wikipedia.org/wiki?curid=3318420" title="Jabłonka (gromada w powiecie nidzickim)">
Jabłonka (gromada w powiecie nidzickim)

Jabłonka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jabłonka z siedzibą GRN w Jabłonce utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Jabłonka i Likusy wraz z częścią lasów ze zniesionej gminy Napiwoda oraz obszary dotychczasowych gromad Natać Mała i Natać Wielka ze zniesionej gminy Jedwabno w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Kurki (wsie Likusy, Natać Mała i Natać Wielka) i Napiwoda (wsie Jabłonka i Wikno) w tymże powiecie.

</doc>
<doc id="3318421" url="https://pl.wikipedia.org/wiki?curid=3318421" title="Łysakowo (gromada w powiecie nidzickim)">
Łysakowo (gromada w powiecie nidzickim)

Łysakowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łysakowo z siedzibą GRN w Łysakowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Łysakowo i Szerokopaś (bez miejscowości Załuski i Łapinóż) ze zniesionej gminy Szkotowo oraz obszar dotychczasowej gromady Sławka Mała wraz z częścią obszaru miejscowości Olszewo (ograniczonego od północy i zachodu granicą gminy Kozłowo a od południa drogą Nidzica-Uzdowo) z dotychczasowej gromady Olszewo ze zniesionej gminy Kozłowo w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromad Dziurdziewo (wsie Sławka Mała i Łysakowo oraz kolonię Łączki) i Pielgrzymowo (kolonię Rozdroże) oraz do nowo utworzonej gromady Nidzica (wieś Szerokopaś) w tymże powiecie.

</doc>
<doc id="3318422" url="https://pl.wikipedia.org/wiki?curid=3318422" title="Magdaleniec (gromada)">
Magdaleniec (gromada)

Magdaleniec (od 1 I 1960 "Nidzica") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Magdaleniec z siedzibą GRN w Magdaleńcu utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Grzegórzki, Magdaleniec i Módłki ze zniesionej gminy Muszaki, obszar dotychczasowej gromady Bartoszki ze zniesionej gminy Napiwoda oraz obszar dotychczasowej gromady Piotrowice ze zniesionej gminy Szkudaj w tymże powiecie. Dla gromady ustalono 10 członków gromadzkiej rady narodowej.
1 stycznia 1960 z gromady Magdaleniec wyłączono: (a) wieś Bartoszki, włączając ją do gromady Napiwoda, oraz (b) wieś Módki, włączając ją do gromady Jagarzewo – w tymże powiecie; do gromady Magdaleniec włączono natomiast wieś Piątki z gromady Pielgrzymowo w tymże powiecie, po czym gromadę Magdaleniec zniesiono przez przeniesienie siedziby GRN z Magdaleńca do miasta Nidzicy i zmianę nazwy jednostki na "gromada Nidzica".

</doc>
<doc id="3318423" url="https://pl.wikipedia.org/wiki?curid=3318423" title="Kropiwna (dopływ Biebrzy)">
Kropiwna (dopływ Biebrzy)

Kropiwna – struga, lewostronny dopływ Biebrzy o długości 13,08 km. 
Struga płynie w województwie podlaskim. Wpada do Biebrzy w okolicy wsi Rogożynek. Jest uregulowana w całej swojej długości.

</doc>
<doc id="3318424" url="https://pl.wikipedia.org/wiki?curid=3318424" title="Pielgrzymowo (gromada)">
Pielgrzymowo (gromada)

Pielgrzymowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pielgrzymowo z siedzibą GRN w Pielgrzymowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Pielgrzymowo, Zaborowo i Zalesie oraz miejscowości Olszewo i Olszewko (obszar położony na południe od drogi Nidzica-Łysakowo) z dotychczasowej gromady Olszewo ze zniesionej gminy Kozłowo, a także obszar dotychczasowej gromady Piątki ze zniesionej gminy Szkudaj w tymże powiecie. Dla gromady ustalono 10 członków gromadzkiej rady narodowej.
1 stycznia 1960 z gromady Pielgrzymowo wyłączono wieś Piątki, włączając ją do znoszonej gromady Magdaleniec w tymże powiecie.
Gromadę zniesiono 31 grudnia 1961, a jej obszar włączono do gromad Kozłowo (wsie Pielgrzymowo, Zaborowo i Zalesie oraz PGR Cebulki) i Nidzica (wsie Olszewo i Rozdroże) w tymże powiecie.

</doc>
<doc id="3318425" url="https://pl.wikipedia.org/wiki?curid=3318425" title="Brian Doerksen">
Brian Doerksen

Brian Doerksen (ur. 1965) – kanadyjski wokalista, autor piosenek i gitarzysta grający głównie współczesną muzykę chrześcijańską.
Kariera muzyczna.
Doerksen był związany z grupą leaderów Stowarzyszenia „Winnica”, prowadząc koncerty modlitewne i pisząc teksty do śpiewanych na nich pieśniach i piosenkach religijnych. Do napisanych przez niego tekstów przebojów należą: „Refiner’s Fire” (1990), „Faithful One”, „Hope of the Nations,” (2003), „Holy God”, „Today (As For Me and My House)” oraz „Come Now is the Time to Worship” (1998). Piosenki te są w repertuarze norweskiego Oslo Gospel Choir. Po 2000 Doerksen wydawał swoje piosenki na płytach studia Hosanna! Music (Integrity Music): "You Shine" (2002), "Today" (2004), "Live In Europe" (2005), "Holy God" (2006) i "It's Time" (2008). W 2003 artysta otrzymał Gospel Music Association Dove Award. Siedmiokrotnie był nagradzany przez Gospel Music Association of Canada, które przyznawało mu swoją nagrodę „struny”. W 2008 za album "Holy God" Doerksen otrzymał Nagrodę Juno.
Piosenkarz jest żonaty i ma sześcioro dzieci.

</doc>
<doc id="3318427" url="https://pl.wikipedia.org/wiki?curid=3318427" title="Reprezentacja Kolumbii w rugby 7 mężczyzn">
Reprezentacja Kolumbii w rugby 7 mężczyzn

Reprezentacja Kolumbii w rugby 7 mężczyzn – zespół rugby 7, biorący udział w imieniu Kolumbii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Federación Colombiana de Rugby, członek Sudamérica Rugby i World Rugby.

</doc>
<doc id="3318428" url="https://pl.wikipedia.org/wiki?curid=3318428" title="Róg (gromada)">
Róg (gromada)

Róg – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Róg z siedzibą GRN w Rogu utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Puchałowo, Róg, Sadek i Wichrowiec ze zniesionej gminy Muszaki w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Jagarzewo w tymże powiecie.

</doc>
<doc id="3318429" url="https://pl.wikipedia.org/wiki?curid=3318429" title="Sarnowo (gromada w powiecie nidzickim)">
Sarnowo (gromada w powiecie nidzickim)

Sarnowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sarnowo z siedzibą GRN w Sarnowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Kadyki, Niedanowo, Sarnowo i Zakrzewko ze zniesionej gminy Kozłowo w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Kozłowo w tymże powiecie.

</doc>
<doc id="3318431" url="https://pl.wikipedia.org/wiki?curid=3318431" title="Arkadiusz Wiśniewski (samorządowiec)">
Arkadiusz Wiśniewski (samorządowiec)

Arkadiusz Wiśniewski (ur. 29 sierpnia 1978 w Opolu) – polski samorządowiec, od 2014 prezydent Opola.
Życiorys.
Syn Henryka i Henryki. Ukończył studia z zakresu administracji publicznej (licencjat) i politologii (magisterium) na Uniwersytecie Opolskim. Uzyskał także dyplom MBA na Uniwersytecie Ekonomicznym we Wrocławiu. Był nauczycielem akademickim na macierzystej uczelni, kierownikiem w Opolskim Centrum Rozwoju Gospodarki, dyrektorem i wicedyrektorem instytucji zajmujących się wspieraniem przedsiębiorczości.
W 2002 z ramienia KWW Ryszarda Zembaczyńskiego oraz w 2006 i w 2010 z listy Platformy Obywatelskiej wybierany na radnego Opola. Pełnił funkcję przewodniczącego klubu radnych PO i wiceprzewodniczącego rady miejskiej. Z mandatu zrezygnował po powołaniu w 2010 na stanowisko zastępcy prezydenta miasta. Został odwołany trzy lata później. Złożono też wówczas wniosek o jego wykluczenie z PO, zarzucając mu działania mające na celu doprowadzenie do rozłamu klubu radnych tej partii. Z członkostwa w partii zrezygnował sam w listopadzie 2013. W marcu 2014 założył stowarzyszenie Opole na Tak, w którym objął funkcję prezesa. Współtworzył także inicjatywę Gospodarne Opolskie, która wystartowała do sejmiku opolskiego.
W wyborach w 2014 jako kandydat niezależny ubiegał się o prezydenturę Opola, wygrywając w drugiej turze głosowania z wynikiem blisko 67,7% głosów. W 2018 z powodzeniem ubiegał się o reelekcję, zwyciężając w pierwszej turze (otrzymał 70,4% głosów).

</doc>
<doc id="3318432" url="https://pl.wikipedia.org/wiki?curid=3318432" title="Kanigowo (gromada)">
Kanigowo (gromada)

Kanigowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kanigowo z siedzibą GRN w Kanigowie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Gniadki, Kamionka, Kanigowo, Siemiątki, Szymany, Ważyny, Zabłocie Kanigowskie i Zagrzewo ze zniesionej gminy Szkudaj w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Nidzica (wsie Kanigowo i Siemiątki oraz PGR Zagrzewo) i Powierz (wsie Kamionka, Ważyny, Szymany, Pawliki, Zabłocie i Gniadki) w tymże powiecie.

</doc>
<doc id="3318433" url="https://pl.wikipedia.org/wiki?curid=3318433" title="Freier Deutscher Gewerkschaftsbund">
Freier Deutscher Gewerkschaftsbund



</doc>
<doc id="3318434" url="https://pl.wikipedia.org/wiki?curid=3318434" title="Złocień wieńcowy">
Złocień wieńcowy

Złocień wieńcowy ("Glebionis coronaria" (L.) Cass. ex Spach) – gatunek rośliny z rodziny astrowatych. Pochodzi z obszaru śródziemnomorskiego i Bliskiego Wschodu. Jest uprawiany i spożywany jako warzywo we wschodniej Azji.
Zasięg występowania.
Występuje naturalnie w basenie Morza Śródziemnego i w południowo-zachodniej Azji. Rośnie tutaj dziko w następujących państwach: Algieria, Egipt, Libia, Maroko, Tunezja, Cypr, Egipt (Synaj), Iran, Izrael, Jordania, Liban, Syria, Turcja, Pakistan, Bośnia i Hercegowina, Grecja, Włochy, Francja, Portugalia i Hiszpania. Rozprzestrzenił się i obecnie występuje także w innych miejscach Afryki, Europy oraz w Ameryce Północnej i Południowej. Jest też gdzieniegdzie uprawiany. W Polsce jest uprawiany i dziczejący (efemerofit).
Udział w kulturze.
Przez badaczy roślin biblijnych jest powszechnie uznawany za gatunek, do którego odnosi się werset w "Księdze Psalmów" (103,15): „"Dni człowieka są jak trawa; kwitnie jak kwiat na polu; ledwo muśnie go wiatr, a już go nie ma, i miejsce, gdzie był, już go nie rozpoznaje"”, oraz wzmianki w innych miejscach "Starego Testamentu". Na terenach biblijnych bowiem gatunek ten jest bardzo pospolity, tworzy często duże łany i gdy zakwita jest widoczny nawet z samolotu.

</doc>
<doc id="3318435" url="https://pl.wikipedia.org/wiki?curid=3318435" title="Kot (gromada)">
Kot (gromada)

Kot – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kot z siedzibą GRN w Kocie utworzono – jako jedną z 8759 gromad na obszarze Polski – w powiecie nidzickim w woj. olsztyńskim na mocy uchwały nr 19 WRN w Olsztynie z dnia 4 października 1954. W skład jednostki weszły obszary dotychczasowych gromad Kot, Wały i Zimna Woda ze zniesionej gminy Wały w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Napiwoda w tymże powiecie.

</doc>
<doc id="3318436" url="https://pl.wikipedia.org/wiki?curid=3318436" title="Glebionis coronaria">
Glebionis coronaria



</doc>
<doc id="3318437" url="https://pl.wikipedia.org/wiki?curid=3318437" title="Davide Leoni">
Davide Leoni



</doc>
<doc id="3318438" url="https://pl.wikipedia.org/wiki?curid=3318438" title="Chrysanthemum coronarium">
Chrysanthemum coronarium



</doc>
<doc id="3318441" url="https://pl.wikipedia.org/wiki?curid=3318441" title="Agata Binkowska">
Agata Binkowska

Agata Binkowska z domu Barańska (ur. 22 października 1966 w Końskich) – polska urzędniczka i samorządowiec, od 2014 do 2018 członek zarządu województwa świętokrzyskiego.
Życiorys.
Ukończyła studia z zakresu inżynierii środowiska w Wyższej Szkole Inżynierskiej w Radomiu. Podjęła pracę w starostwie powiatowym w Końskich, pełniąc przez 13 lat funkcję naczelnika wydziału rolnictwa, ochrony środowiska i leśnictwa.
Zaangażowała się w działalność samorządową w ramach Polskiego Stronnictwa Ludowego. W wyborach w 2010 z listy tej partii uzyskała mandat radnej rady gminy w Radoszycach; objęła następnie funkcję jej przewodniczącej, którą pełniła do końca kadencji. W 2014 bez powodzenia ubiegała się o urząd wójta gminy Radoszyce, nie uzyskała również reelekcji na radną. W tym samym roku została wybrana na członka zarządu województwa świętokrzyskiego. W 2018 została wybrana na radną sejmiku tego województwa i zakończyła pełnienie funkcji członka zarządu województwa.

</doc>
<doc id="3318442" url="https://pl.wikipedia.org/wiki?curid=3318442" title="World Trade Center Barcelona">
World Trade Center Barcelona

World Trade Center Barcelona (Światowe Centrum Handlu Barcelona) – park biznesu w Barcelonie, w Hiszpanii, otwarty 22 lipca 1999. 
Charakterystyka.
Położony jest na nabrzeżu w pobliżu barcelońskiego portu, w dzielnicy "Port Vell", w niewielkiej odległości od centrum miasta. Zaprojektowany został przez amerykańskiego architekta Henry'ego N. Cobba. Kompleks przypomina swoim kształtem statek żeglujący po Morzu Śródziemnym, dysponuje powierzchnią biurową 40 000 m² oraz 20 salami konferencyjnymi.
W czterech wieżach (północnej, wschodniej, południowej i zachodniej), ułożonych w formie okręgu znajdują się biura, centrum kongresowe oraz Hotel Grand Marina z 291 pokojami. Budynki tworzą centralny plac o powierzchni 2 500 m², wokół którego znajdują się restauracje, sklepy i centrum usługowe dla korzystających z parku biznesu. Centrum biznesowe ma łączną powierzchnię około 130 000 m². Znajdują się w nim biura o powierzchni sal od 30 do 816 m². W centrum istnieje możliwość zorganizowania spotkań biznesowych dla jednocześnie 8 projektów dla około 1500 uczestników. W jednym z budynków znajduje się również audytorium na 430 miejsc. Całość dysponuje także 900 miejscami parkingowymi.
Przy kompleksie znajduje się zespół kilku fontann, zaś pomiędzy budynkiem północnym i wschodnim istnieje taras widokowy z panoramą na port i miasto. W pobliżu znajduje się również stacja kolejki linowej „Port Vell” (hiszp. "Teleférico del Puerto") prowadzącej z Barcelonety na wzgórze Montjuïc.

</doc>
<doc id="3318443" url="https://pl.wikipedia.org/wiki?curid=3318443" title="Reprezentacja Kolumbii w rugby 7 kobiet">
Reprezentacja Kolumbii w rugby 7 kobiet

Reprezentacja Kolumbii w rugby 7 kobiet – zespół rugby 7, biorący udział w imieniu Kolumbii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Federación Colombiana de Rugby, członek CONSUR i World Rugby.

</doc>
<doc id="3318444" url="https://pl.wikipedia.org/wiki?curid=3318444" title="Stanisław Moszczeński">
Stanisław Moszczeński

Stanisław Moszczeński (ur. 1734 w Krakowie, zm. 11 listopada 1790 w Lipsku) – polski językoznawca doby Oświecenia
Pochodził z rodu Moszczeńskich herbu Nałęcz. Kształcił się na Akademii Krakowskiej, a następnie na Uniwersytecie w Lipsku. W 1771 roku został magistrem filozofii. 
Większość dorosłego życia spędził w Saksonii. W pracy naukowej zajmował się tłumaczeniami z języków polskiego, niemieckiego i francuskiego, opracowywaniem podręczników z zakresu gramatyki, a także edycją słowników i encyklopedii.

</doc>
<doc id="3318445" url="https://pl.wikipedia.org/wiki?curid=3318445" title="She (zespół muzyczny)">
She (zespół muzyczny)

She – polski zespół rockowy działający na przełomie lat 80 i 90 XX wieku.
Historia.
Zespół powstał w Gdańsku, w październiku 1986. Pierwszy skład tworzyli: Tomasz Lipnicki (wokal, gitara), Ireneusz Mazurek (gitara basowa) i Radosław Zblewski- perkusja. Ten skład zarejestował następujące utwory: "Życie", "Zakuty przez sumienie", "Konam" i "Ona". W styczniu 1987 dołączyli gitarzysta Mariusz Kotwicki, klawiszowiec Jacek Gryz i perkusjonista Włodzimierz Zyczer. Zespół występował na festiwalu Poza Kontrolą w Warszawie, w 1989 na festiwalach w Sopocie i Opolu oraz w ZSRR oraz trasach Krajowej Sceny Młodzieżowej . Pod koniec 1989 ukazał się debiutancki album "Miejsce, którego wszyscy szukamy", nagrany w składzie: Lipnicki, Mazurek, Zblewski, Jan Haase (gitara), Krzysztof Jarkowski (gitara) i Andrew (instrumenty klawiszowe). Inspiracją muzyczną była twórczość U2 a płyta charakteryzowała się niedopracowaniem brzmieniowym . W 1991 ukazał się anglojęzyczny album "Big City Lights", z Kotwickim w miejsce Jarkowskiego i gościnnym udziałem Marka Piekarczyka oraz wokalistek grupy No Limits Anny Bakun i Anny Męczyńskiej. Tym razem inspiracją muzyczną była twórczość The Mission i The Cult. Wkrótce po wydaniu drugiej płyty zespół zakończył działalność. Lipnicki działał później jako lider Illusion.

</doc>
<doc id="3318446" url="https://pl.wikipedia.org/wiki?curid=3318446" title="The Format">
The Format



</doc>
<doc id="3318447" url="https://pl.wikipedia.org/wiki?curid=3318447" title="Mark V">
Mark V

Czołg Mark V – ulepszona wersja brytyjskiego czołgu Mark IV. Użyty w akcji dopiero pod koniec I wojny światowej w 1918. Okazał się mniej zawodny i łatwiejszy w obsłudze niż wcześniejsze modele. Po raz pierwszy zastosowano dwustopniowe mechanizmy planetarne skrętu, dzięki którym czołgiem mogła kierować 1 osoba. Wprowadzono także wieżę obserwacyjną dla dowódcy.
Zastosowanie bojowe.
Czołgi Mark V zostały użyte w bitwie pod Hamel 4 lipca 1918, wspierając australijskie oddziały w czasie naprawy ich czołgów.
Podczas bitwy pod Amiens w sierpniu 1918, 288 czołgów przedarło się przez niemieckie fortyfikacje.
Dwa czołgi Mark V, prawdopodobnie pochodzące z pomnika w Smoleńsku, zostały zagarnięte podczas II wojny światowej przez Niemcy i weszły w skład kolekcji w Berlinie. Znane są ich zdjęcia przed Starym Muzeum po zdobyciu Berlina – według niektórych publikacji, użyto ich w walkach o miasto jako nieruchome stanowiska broni maszynowej.

</doc>
<doc id="3318448" url="https://pl.wikipedia.org/wiki?curid=3318448" title="Chuck Hayes">
Chuck Hayes

 
Charles Edward "Chuck" Hayes, Jr. (ur. 11 czerwca 1983 w San Leandro) – amerykański koszykarz, występujący na pozycjach silnego skrzydłowego lub środkowego, po zakończeniu kariery zawodniczej trener koszykarski.
Przystąpił do draftu NBA 2005, nie został jednak wybrany przez żaden z zespołów. Jeszcze tego samego roku przystąpił również do draftu D-League. Tym razem został wybrany z numerem 6 przez zespół Albuquerque Thunderbirds. W 2006 roku wziął też udział w drafcie do ligi WBA. Został wybrany z numerem 4 przez zespół Cleveland Magic. Nie rozegrał jednak w jego barwach ani jednego spotkania.
Jako zawodnik Thunderbirds notował średnio 10,8 punktu oraz 11,4 zbiórki. Średnia zbiórek okazała się drugą najwyższą w D-League, jednak Hayes nie został sklasyfikowany w tej kategorii, ze względu na rozegranie zaledwie 15 spotkań sezonu zasadniczego.
18 stycznia 2006 roku podpisał swój drugi kontrakt z Houston Rockets (10-dniowy). Po tym jak opuścił szeregi zespołu z Albuquerque zdobył on mistrzostwo D–League. 28 stycznia przedłużył umowę z Rockets do końca rozgrywek. W barwach zespołu z Houston spędził ponad pięć lat. 9 grudnia 2011 roku związał się umową z Sacramento Kings.
9 grudnia 2013 został wytransferowany wraz z Greivisem Vasquezem, Johnem Salmonsem oraz Patrickiem Pattersonem do Toronto Raptors, w zamian za Rudy'ego Gaya, Quincy'ego Acy oraz Aarona Graya.
31 sierpnia 2015 podpisał umowę z zespołem Los Angeles Clippers.

</doc>
<doc id="3318449" url="https://pl.wikipedia.org/wiki?curid=3318449" title="Starkiewicz">
Starkiewicz



</doc>
<doc id="3318450" url="https://pl.wikipedia.org/wiki?curid=3318450" title="Rafał Piech">
Rafał Piech

Rafał Marian Piech (ur. 11 lipca 1980 w Siemianowicach Śląskich) – polski samorządowiec, od 2014 prezydent Siemianowic Śląskich.
Życiorys.
Absolwent studiów menedżerskich MBA Executive w Akademii WSB oraz Wyższej Szkoły Zarządzania Marketingowego i Języków Obcych w Katowicach. Pracę zawodową rozpoczął w 2001 roku od etatu kontrolera międzyoperacyjnego w Hucie Jedność. Następnie pracował w Miejskim Przedsiębiorstwie Gospodarki Komunalnej w Katowicach, poczynając od stanowiska zamiatacza. W ciągu kolejnych lat awansował na stanowiska kierownika zespołu, mistrza zmianowego, aż do funkcji kierownika ds. gospodarki magazynowej i stacji paliw. Działania społeczno-samorządowe rozpoczął od zaangażowania się w akcje na rzecz dzieci z najbiedniejszych siemianowickich rodzin, współorganizując dla nich lokalne spotkania świąteczne.
Początkowo działał w lokalnym kole PO, z jej listy w 2006 bez powodzenia kandydował do rady miejskiej. Z listy Stowarzyszenia Mieszkańców Siemianowic w 2010 został radnym VI kadencji samorządowej. W latach 2010–2014 był członkiem Komisji Rozwoju Miasta i Inwestycji. W wyborach w 2014 jako kandydat niezależny ubiegał się o prezydenturę Siemianowic Śląskich, wygrywając w drugiej turze głosowania z wynikiem blisko 65,5% głosów i pokonując w niej dotychczas zarządzającego miastem Jacka Guzego.
W 2018 z powodzeniem ubiegał się o reelekcję (z poparciem PiS, ponownie z ramienia komitetu SMS), zwyciężając w pierwszej turze wyborów, uzyskując poparcie 83,6% głosujących, co było drugim najlepszym wynikiem wśród kandydatów na prezydentów miast na prawach powiatu w Polsce. Również w 2018 został wybrany do zarządu Związku Gmin i Powiatów Subregionu Centralnego Województwa Śląskiego.
W 2021 stanął na czele ruchu społecznego Polska Jest Jedna, sprzeciwiającego się m.in. obowiązkowym szczepieniom przeciw COVID-19 i tzw. „segregacji sanitarnej”. W lutym 2023 została zarejestrowana partia polityczna o tej nazwie, której został przewodniczącym.
Życie prywatne.
Pochodzi z rodziny od wielu pokoleń związanej z Siemianowicami Śląskimi. Od 2001 żonaty z Joanną, ma trójkę dzieci.
Odznaczenia i nagrody.
W 2017 otrzymał brązowy Medal „Za Zasługi dla Pożarnictwa”.
W rankingu dziennika „Gazeta Prawna” Perła Samorządu 2018 dostał wyróżnienie jako włodarz gminy miejskiej do 100 tys. mieszkańców.

</doc>
<doc id="3318453" url="https://pl.wikipedia.org/wiki?curid=3318453" title="Wolf 424">
Wolf 424

Wolf 424 – jedna z najbliższych Układowi Słonecznemu gwiazd podwójnych. Układ ten tworzą dwa czerwone karły. Znajduje się on w gwiazdozbiorze Panny, w odległości ok. 14 lat świetlnych od Słońca. Obserwowana wielkość gwiazdowa układu to 12,47m, nie jest widoczny gołym okiem.
Właściwości fizyczne.
Obie gwiazdy systemu Wolf 424 należą do późnego typu widmowego M; mają bardzo podobne masy, około siedem razy mniejsze niż Słońce. Składniki okrążają wspólny środek masy co około 16 lat. Jest to gwiazda rozbłyskowa, jako taka nosi oznaczenie FL Virginis.

</doc>
<doc id="3318455" url="https://pl.wikipedia.org/wiki?curid=3318455" title="W Barcelona">
W Barcelona

W Barcelona – wieżowiec położony w Barcelonie, w Hiszpanii, znany jako "Hotel W" lub "Hotel La Vela" (pol. "Żagiel") z powodu charakterystycznego kształtu budynku. 
Charakterystyka.
Wieżowiec zaprojektowany został przez architekta Ricardo Bofilla, a oddano go do użytku 1 września 2009. Koszt budowy wyniósł około 260 000 000 €. Znajduje się on w dzielnicy Barcelony - Ciutat Vella (Barceloneta) w pobliżu portu. Hotel jest zarządzany przez spółkę Starwood Hotels. Usytuowany jest w bliskiej odległości od stacji metra Barceloneta, a tuż przed obiektem znajduje się przystanek autobusowy.
Budynek wzniesiono na siedmiu hektarach terenów odzyskanych z obszaru morza, podczas budowy nowego wejścia do portu. Hotel (*****) posiada 473 pokoi i 67 apartamentów oraz zatrudnia 400 pracowników. 
Na terenie hotelu mieszczą się dwie stylowe restauracje, w tym restauracja "Bravo24". Na 26 piętrze mieści się bar "Eclipse", w którym można się delektować m.in. koktajlami, podziwiając panoramiczny widok na miasto i morze. W hotelu zlokalizowano również lokale gastronimiczne o nazwach "Wave" i "W Lounge" oraz m.in. basen otoczony tarasem z leżakami. Wieżowiec znajduje się blisko plaży. Goście mogą zrelaksować się w centrum spa "Bliss", które dysponuje wanną z hydromasażem, sauną i łaźnią parową. Spa oferuje również szeroki wybór zabiegów kosmetycznych i relaksacyjnych.
Początkowo obiekt miał liczyć aż 168 m wysokości, jednakże projekt ograniczono do wysokości 99 m.

</doc>
<doc id="3318457" url="https://pl.wikipedia.org/wiki?curid=3318457" title="Mariola Czechowska">
Mariola Czechowska

Mariola Małgorzata Czechowska (ur. 17 stycznia 1971 w Bełchatowie) – polska nauczycielka i samorządowiec, od 2014 prezydent Bełchatowa.
Życiorys.
Absolwentka Wydziału Matematyki, Fizyki i Chemii Uniwersytetu Łódzkiego. Ukończyła także studia podyplomowe z zakresu technologii informacyjnych, zarządzania oświatą i przedsiębiorczości. Przez kilkanaście lat pracowała jako nauczycielka matematyki i informatyki w szkole podstawowej, później została dyrektorem Gminnego Zespołu Obsługi Szkół w Bełchatowie.
W wyborach w 2014 jako kandydatka Prawa i Sprawiedliwości ubiegała się o prezydenturę Bełchatowa, wygrywając w drugiej turze głosowania z wynikiem 61,92% głosów i pokonując w niej dotychczas zarządzającego miastem Marka Chrzanowskiego. W wyborach w 2018 wystartowała w wyborach na prezydenta miasta z własnego komitetu wyborczego (nadal należąc do PiS, jednak konkurując z kandydatem tej partii). Uzyskała reelekcję, wygrywając w drugiej turze głosowania.
Odznaczenia.
W 2021 została odznaczona Złotym Krzyżem Zasługi.

</doc>
<doc id="3318465" url="https://pl.wikipedia.org/wiki?curid=3318465" title="Kościół Wniebowzięcia Najświętszej Maryi Panny w Parysowie">
Kościół Wniebowzięcia Najświętszej Maryi Panny w Parysowie

Kościół Wniebowzięcia Najświętszej Maryi Panny w Parysowie – rzymskokatolicki kościół parafialny należący do dekanatu Garwolin diecezji siedleckiej.
Obecna świątynia murowana została wybudowana w latach 1914-1925 w stylu neobarokowym z elementami eklektycznymi dzięki staraniom księży proboszczów: Władysława Wachowicza, Michała Beneta i Franciszka Dąbrowskiego. Zaprojektowana została przez architektów: Stefana Szyllera i Zygmunta Zdańskiego. Budowla została konsekrowana przez biskupa pomocniczego siedleckiego Czesława Sokołowskiego.
Najcenniejszy zabytek kościoła to nastawa ołtarza głównego, reprezentująca styl późnorenesansowy, pochodząca z pierwszej połowy XVII wieku. W 1947 roku gruntownie ją odrestaurowano po zniszczeniach wojennych. Ołtarz został wtedy podwyższony o cokół. Ołtarz jest pozłacany i reprezentuje typ architektoniczny. Jest ozdobiony ornamentami kaboszonowymi, okuciowymi i rewolwerkowymi. W konchowo zakończonych wnękach ołtarza są umieszczone rzeźby świętych biskupów Stanisława i Wojciecha oraz św. Jana Ewangelisty i św. Józefa z Dzieciątkiem. Z lewej i prawej strony zakończenia ołtarza, w owalnych polach, znajdują się obrazy św. Franciszka i św. Teresy Wielkiej. W ołtarzu jest umieszczony obraz Matki Bożej Parysowskiej, namalowany na desce w XVII stuleciu, posiadający późniejsze przemalowania z XVIII wieku. Obraz przedstawia Matkę Bożą z Dzieciątkiem w formie obrazu z Jasnej Góry – głowa Matki Bożej jest lekko zwrócona w stronę Dzieciątka. Obraz znajduje się w świątyni od okresu między 1629 a 1655 rokiem.

</doc>
<doc id="3318468" url="https://pl.wikipedia.org/wiki?curid=3318468" title="IRB Awards">
IRB Awards



</doc>
<doc id="3318470" url="https://pl.wikipedia.org/wiki?curid=3318470" title="Czempion narodowy">
Czempion narodowy

Czempion narodowy – podmiot gospodarczy z udziałem Skarbu Państwa o znaczącym potencjale własnym i istotnym znaczeniu dla gospodarki narodowej.
Potencjał własny analizowanego przedsiębiorstwa mierzony może być np. jego stopniem internacjonalizacji lub poziomem innowacyjności. Znaczenie dla gospodarki narodowej mierzone jest przy pomocy takich kryteriów, jak: skala działalności przedsiębiorstwa, wpływ na system bezpieczeństwa państwa (np. obecność w systemie infrastruktury krytycznej), wartość przedmiotu działalności przedsiębiorstwa z punktu widzenia ostatecznych użytkowników lub użyteczność społeczna przedmiotu działalności.
Do polskich czempionów narodowych można zaliczyć m.in.: KGHM Polska Miedź, PKN Orlen, Polskie Górnictwo Naftowe i Gazownictwo, Polska Wytwórnia Papierów Wartościowych, PKO Bank Polski, PZU.
Według PwC do czempionów gospodarczych uzyskujących szczególne sukcesy za granicą należą: KGHM Polska Miedź, Polska Wytwórnia Papierów Wartościowych.

</doc>
<doc id="3318471" url="https://pl.wikipedia.org/wiki?curid=3318471" title="Przejściowy Punkt Kontrolny Jakuszyce">
Przejściowy Punkt Kontrolny Jakuszyce



</doc>
<doc id="3318473" url="https://pl.wikipedia.org/wiki?curid=3318473" title="Sofia Henriksson">
Sofia Henriksson

Sofia Henriksson (ur. 20 lutego 1994 w Piteå) – szwedzka biegaczka narciarska, czterokrotna medalistka mistrzostw świata juniorów.
Kariera.
W styczniu 2011 roku wystartowała na mistrzostwach świata juniorów w Otepää, gdzie wzięła udział w trzech biegach i jej najlepszym osiągnięciem było 4. miejsce w biegu sztafetowym 4 x 3,3 km. W tym samym roku zdobyła trzy medale, w tym złoty w biegu na 7,5 km stylem klasycznym na Zimowym olimpijskim festiwalu młodzieży Europy w Libercu.
W sezonie 2011/2012 wzięła udział w swoich drugich mistrzostwach świata juniorów w Erzurum z których wróciła ze srebrnym medalem wywalczonym w biegu sztafetowym 4 x 3,3 km.
W styczniu 2013 roku wystartowała na mistrzostwach świata juniorów w Libercu. Została tam mistrzynią świata juniorów w biegu sztafetowym 4 x 3,3 km. A indywidualnie najlepszy wynik osiągnęła w sprincie stylem klasycznym, który ukończyła na 11 miejscu.
Po raz drugi tytuł mistrzyni świata juniorów zdobyła na mistrzostwach świata juniorów w Val di Fiemme. Podobnie jak rok wcześniej okazała się najlepsza wraz z koleżankami z drużyny w biegu sztafetowym 4 x 3,3 km. Zdobyła również srebrny medal w biegu na dystansie 5 km stylem klasycznym.
30 listopada 2014 roku zadebiutowała w Pucharze Świata zajmując 12. miejsce w biegu na dystansie 10 km stylem klasycznym rozgrywanym w fińskiej Ruce.

</doc>
<doc id="3318474" url="https://pl.wikipedia.org/wiki?curid=3318474" title="Karol Józef Migurski">
Karol Józef Migurski

Karol Józef Migurski, także jako Charles Joseph Migurski (lata życia nieznane) – polski fotograf czynny w drugiej połowie XIX wieku, właściciel zakładu w Odessie. 
Informacje na temat Migurskiego są skąpe i niepewne. Dotychczasowe badania nie dowiodły powiązań z innymi osobami o tym nazwisku, zwłaszcza z pięcioma braćmi, uczestnikami insurekcji kościuszkowskiej: Józefem, Wacławem, Aleksandrem i Wincentym. W zbiorach prywatnych odnaleziono natomiast wydany w 1857 roku w Konstantynopolu dowód tożsamości innego fotografa o nazwisku Migurski – bliżej niezidentyfikowanego Wacława. Z kolei w zbiorach Muzeum Narodowego w Warszawie zachowała się fotografia rysunku Stanisława Chlebowskiego, podpisana jako „Phot: Migurski, Schiwert et C-ie”. Nie wiadomo jednak, czy została ona wykonana przez Karola Józefa, ani kim był Schiwert.
Karol Józef Migurski zajmował się fotografią od lat 50. XIX wieku. Był autorem pierwszego w Rosji podręcznika fotografii – wydanego w 1859 roku w Odessie "Praktycznego podręcznika fotografii" ("Prakticzeskij uczebnik dla fotografiji"), który zawierał zarówno porady techniczne, jak i uwagi na temat różnych gatunków fotografii (portretowej, pejzażowej itp.). W 1863 r. wykładał technikę fotografii w Liceum Richelieu w Odessie. W kalendarzu noworosyjskim na 1864 roku zamieścił ogłoszenie swojego zakładu, w którym nauczał fotografii.
Był autorem albumów ze zdjęciami miast akermańskich (1869) i widoków portów w Odessie (1869). W 1872 roku na wystawie politechnicznej w Moskwie zdobył srebrny medal. 
W latach 1877-1878 działał jako fotograf w trakcie wojny rosyjsko-tureckiej, o czym wiadomo z listów innego fotografa, Józefa Kordysza, z którym Migurski na krótko wszedł w spółkę. Jak wynika z tych relacji, w 1878 roku Migurski zbankrutował.

</doc>
<doc id="3318484" url="https://pl.wikipedia.org/wiki?curid=3318484" title="When I Woke">
When I Woke

When I Woke (ang. "Gdy się zbudziłem") – drugi album amerykańskiego zespołu Rusted Root. Został wydany 23 września 1994 roku przez wytwórnię PolyGram. Album reprezentuje różnorodne gatunki muzyczne poczynając od blegrassowego "Send Me On My Way", czy "Martyrs", przechodząc przez balladę "Beautiful People", a kończąc na country z utworem "Rain". Cztery utwory pochodzą z wcześniejszej płyty zatytułowanej Cruel Sun. "When I Woke" w Stanach Zjednoczonych uzyskał status platynowej płyty. Największy sukces komercyjny odniósł utwór pod tytułem "Send Me On My Way".

</doc>
<doc id="3318489" url="https://pl.wikipedia.org/wiki?curid=3318489" title="Graniczna Placówka Kontrolna Gryfino">
Graniczna Placówka Kontrolna Gryfino

Graniczna Placówka Kontrolna Gryfino – nieistniejący obecnie pododdział Wojsk Ochrony Pogranicza wykonujący kontrolę graniczną osób i środków transportu bezpośrednio w przejściach granicznych na polskiej granicy zachodniej.
Formowanie i zmiany organizacyjne.
W 1947 w Gryfinie zorganizowano rzeczny przejściowy punkt kontrolny o etacie nr 7/33 o stanie 13+1.
W 1948 Graniczna Placówka Kontrolna nr 11 „Gryfin” (rzeczna) podlegała 8 Brygadzie Ochrony Pogranicza.
Jesienią 1965 roku placówka weszła w podporządkowanie Komendy Wojewódzkiej Milicji Obywatelskiej.
Dowódcy/komendanci placówki kontrolnej.
Placówką kierowali:

</doc>
<doc id="3318495" url="https://pl.wikipedia.org/wiki?curid=3318495" title="Daniel Kozdęba">
Daniel Kozdęba

Daniel Witold Kozdęba (ur. 12 listopada 1976 w Mielcu, zm. 28 lutego 2018 tamże) – polski samorządowiec, w latach 2014–2018 prezydent Mielca.
Życiorys.
Syn Stanisława i Józefy. Absolwent Wydziału Budowy Maszyn i Lotnictwa Politechniki Rzeszowskiej. Odbył studia doktoranckie na tej samej uczelni. Ukończył również studia podyplomowe z zakresu rozwoju regionalnego na Uniwersytecie Warszawskim oraz studia typu MBA we Francuskim Instytucie Zarządzania w Warszawie. Był członkiem zajmującej się sprawami młodzieży komisji przy Narodowej Radzie Integracji Europejskiej (powołał go do niej premier Jerzy Buzek), asystentem i doradcą dwóch ministrów edukacji narodowej oraz nauczycielem akademickim (od 2001 do 2003 na Politechnice Rzeszowskiej). Zatrudniony później jako wiceprezes zarządu Rzeszowskiej Agencji Rozwoju Regionalnego (od 2005 do 2007), gdzie zajmował się sprawami Podkarpackiego Parku Naukowo-Technologicznego. W 2008 ukończył w Niemczech program dla kadr kierowniczych organizowany przez Fundację im. Roberta Boscha. W następnych latach pracował w urzędzie miejskim w Rzeszowie.
Od 2012 był członkiem Sojuszu Lewicy Demokratycznej. W latach 2002–2006 i 2010–2014 był radnym powiatu mieleckiego. W 2014 kandydował z listy SLD do Parlamentu Europejskiego, jednak nie zdobył mandatu. W wyborach w 2014 jako kandydat komitetu wyborczego Razem dla Ziemi Mieleckiej ubiegał się o prezydenturę Mielca, wygrywając w drugiej turze głosowania z wynikiem blisko 61,2% głosów i pokonując w niej zarządzającego tym miastem od 20 lat Janusza Chodorowskiego.
Od lata do grudnia 2016 przez kilka miesięcy przebywał na zwolnieniu lekarskim po operacji chirurgicznej&lt;ref name="korso.pl/"&gt;&lt;/ref&gt;. Ponownie podjął leczenie szpitalne w połowie następnego roku.
W 2016 otrzymał tytuł „Mielczanina Roku 2015”, przyznany w plebiscycie organizowanym przez „Tygodnik Regionalny Korso”.
Tuż przed swoją śmiercią podpisał pismo, w którym zrzekł się stanowiska prezydenta Mielca. Pismo to stanowiło też jego list pożegnalny. Daniel Kozdęba zmarł w trakcie kadencji 28 lutego 2018. Uroczystości pogrzebowe odbyły się 3 marca 2018 w kościele parafialnym pw. Ducha Świętego w Mielcu. Daniel Kozdęba został pochowany na Cmentarzu Komunalnym przy ul. Królowej Jadwigi w Mielcu.

</doc>
<doc id="3318507" url="https://pl.wikipedia.org/wiki?curid=3318507" title="Ágnes Eperjesi">
Ágnes Eperjesi

Ágnes Eperjesi (ur. 1964) – węgierska artystka tworząca prace przy użyciu wszystkich narzędzi fotograficznych, z wyjątkiem kamery filmowej.
Tworzy kolorowe fotogramy, używając znalezionych materiałów w miejsce klasycznych negatywów, umieszczając je w powiększalniku fotograficznym tworzy ich pozytywowy na papierze fotograficznym. Używa w tym celu kolorowych opakowań z tworzyw sztucznych, włączając plastry wycięte z tych opakowań jako uzupełnienie finalnego dzieła. Od 1989 roku, gdy system polityczny na Węgrzech zmienił się, Eperjesi systematycznie zbiera obrazy i grafiki wydrukowane na plastiku, takim jak opakowania, plastikowe torby. Jej kolekcja jest nie tylko istotna jako archiwum, ale także kulturowo-historyczny zapis, który ucieleśnia stereotypy globalnego języka wizualnego ostatnich dziesięcioleci. Kolekcja działa jako specjalny bank obrazów.

</doc>
<doc id="3318508" url="https://pl.wikipedia.org/wiki?curid=3318508" title="Józef Swastek">
Józef Swastek



</doc>
<doc id="3318510" url="https://pl.wikipedia.org/wiki?curid=3318510" title="Język arikara">
Język arikara

Język arikara, także arikaree, arikari, arikaris, ree, ris – wymierający język należący do rodziny języków kaddo, używany przez Arikarów w rezerwacie Fort Berthold w Dakocie Północnej.
W 2007 roku 10 osób posługiwało się tym językiem. Język jest dobrze udokumentowany, m.in. by zachować brzmienie języka i dziedzictwo literatury ustnej, w latach 70., 80. i 90. XX wieku dokonano nagrań legend i historii plemienia opowiadanych przez starszych Arikarów. W 1996 roku opracowano program nauki języka dla szkół. Od 2014 roku dostępne są aplikacje do nauki języka arikara.

</doc>
<doc id="3318513" url="https://pl.wikipedia.org/wiki?curid=3318513" title="Village development committee">
Village development committee



</doc>
<doc id="3318515" url="https://pl.wikipedia.org/wiki?curid=3318515" title="Patrick Patterson">
Patrick Patterson

 
Patrick Davell Patterson (ur. 14 marca 1989 w Waszyngtonie) – amerykański koszykarz występujący na pozycji silnego skrzydłowego.
W 2007 wystąpił w meczu wschodzących gwiazd - Nike Hoop Summit oraz McDonald’s All-American.
10 lipca 2017 został zawodnikiem Oklahomy City Thunder.
15 sierpnia 2019 dołączył do Los Angeles Clippers. 9 września 2021 podpisał umowę na okres obozu przygotowawczego z Portland Trail Blazers. 16 października 2021 został zwolniony.

</doc>
<doc id="3318517" url="https://pl.wikipedia.org/wiki?curid=3318517" title="Dzierzbowron">
Dzierzbowron

Dzierzbowron ("Gymnorhina tibicen") – średniej wielkości czarno-biały ptak z rodziny ostrolotów, którego rodzimy zasięg obejmuje Australię i południową Nową Gwineę. Mimo że dawniej rozdzielany na trzy gatunki, obecnie przez IOC uznawany jest za jeden gatunek z dziewięcioma podgatunkami. Nazywany w języku angielskim "Australian magpie" – dosł. "australijska sroka" – ptak nie ma jednak nic wspólnego z eurazjatycką sroką, która jest przedstawicielem krukowatych. Dorosłe dzierzbowrony to dość krzepkie ptaki o długości ciała wahającej się między 37 a 43 cm i charakterystycznym czarno-białym upierzeniu, czerwonych oczach i mocnym, klinowatym, białoniebiesko-czarnym dziobie. Samiec i samica są podobne z wyglądu – można je rozróżnić po znakowaniu na grzbiecie. Ze względu na długie nogi dzierzbowron raczej chodzi zamiast skakać i większość czasu spędza na ziemi.
Dzierzbowron ma bogaty zasób skomplikowanych głosów. Jest wszystkożerny, a podstawę jego zróżnicowanej diety stanowią bezkręgowce. Na ogół to osiadły i terytorialny ptak. W obrębie zasięgu jest to szeroko rozprzestrzeniony ptak, spotykany na co dzień – dobrze przystosował się do życia w siedliskach ludzkich. Jest to charakterystyczny ptak dla parków, ogrodów i farm w Australii i Nowej Gwinei. W całym tym obszarze gatunek żeruje i dokarmiany jest w domostwach, jednak na wiosnę niewielki odsetek gniazdujących ptaków (w większości samców) staje się agresywny i po zanurkowaniu z powietrza atakuje ludzi, którzy zbliżają się do gniazd, szczególnie rowerzystów. W latach 60. XIX wieku dzierzbowrony introdukowano na Nową Zelandię, jednak potem zaczęły padać oskarżenia o zastępowanie siedlisk rodzimym gatunkom i obecnie "G. tibicen" uchodzi tam za szkodnika. Introdukcje miały miejsce również na Wyspach Salomona i Fidżi, gdzie ptaki te nie są uznawane za gatunek inwazyjny. Dzierzbowron jest maskotką kilku australijskich klubów sportowych, między innymi Collingwood Magpies.
Taksonomia i nazewnictwo lokalne.
Dzierzbowron został po raz pierwszy opisany przez angielskiego ornitologa Johna Lathama w 1802 pod nazwą "Coracias tibicen"; holotyp odłowiono w okolicy Port Jackson. Epitet gatunkowy pochodzi od łacińskiego słowa "tibicen" – „flecista” lub „dudziarz”, co odnosi się do melodyjnego głosu ptaka. Jedna z wcześniejszych odnotowanych nazw zwyczajowych to "Piping Roller", zapisana na ilustracji wykonanej między 1788 a 1792 przez Thomasa Watlinga, jednego z ilustratorów określanych razem mianem Port Jackson Painter. "Tarra-won-nang" lub "djarrawunang", "wibung" i "marriyang" były nazwami używanymi przez ludność z grup Eora i Darug zamieszkujących okolice Sydney. "Booroogong" i "garoogong" to słowa z języka Wiradjuri, zaś "carrak" ptaka nazywali ludzie Jardwadjali z Wiktorii. Wśród Kamilaroi odpowiednikiem nazwy było słowo "burrugaabu", "galalu" albo "guluu". Dzierzbowron był znany jako "Warndurla" pośród ludzi posługujących się językiem Yindjibarndi, a zamieszkujących centralną i zachodnią Pilbarę. Termin "bell-magpie" został zaproponowany celem odróżnienia dzierzbowrona od sroki w języku angielskim; nie zyskał szerszego uznania. 
Nazwa ptaka w języku angielskim nawiązuje do podobieństwa dzierzbowrona do sroki zwyczajnej (ang. "European magpie"); u wczesnych osadników powszechną praktyką było nazywanie roślin i zwierząt ze względu na podobieństwo do rodzimych odpowiedników. Jednakże sroka zwyczajna należy do rodziny krukowatych, podczas gdy jej australijski odpowiednik przynależy do rodziny ostrolotów (jednakże obie rodziny wywodzą się z linii ewolucyjnej Corvida). Podobieństwo dzierzbowrona do srokaczy i kurawong ("Strepera") zostało wcześnie dostrzeżone i wszystkie 3 rodzaje, "Strepera", "Cracticus" i "Gymnorhina" (dzierzbowrona), w 1914 umieścił w rodzinie srokaczy, Cractidae, John Albert Leach, po tym, jak zbadał umięśnienie tych ptaków. Amerykańscy ornitolodzy Charles Sibley i Jon Edward Ahlquist odkryli bliskie pokrewieństwo między ostrolotami ("Artamus") a srokaczami w 1985 i połączyli obie rodziny w klad o nazwie Cracticini, który urósł do rangi rodziny ostrolotów (Artamidae). Dzierzbowron przez większość ujęć systematycznych umieszczany jest w monotypowym rodzaju "Gymnorhina", jednak kilku autorów, m.in. Storr w 1952 i późniejsi autorzy, jak Christidis i Boles w checkliście z 2008, umieścili gatunek w rodzaju "Cracticus". Tym samym nadali mu nazwę "Cracticus tibicen", powołując się na argument, jakoby przystosowanie do naziemnego trybu życia nie było wystarczającą przesłanką do umieszczenia ptaka w osobnym rodzaju. Dowodem są opublikowane w 2013 wyniki badań molekularnych, które wykazały, że dzierzbowron to takson siostrzany wobec srokacza czarnego ("M. quoyi"). Przodek obu gatunków ostrolotów musiał oddzielić się od linii rozwojowej rodziny między 8,3 a 4,2 mln lat temu, podczas późnego miocenu/wczesnego pliocenu, podczas gdy dalsza specjacja zaszła w pliocenie (5,8–3,0 mln lat temu).
W sporej części XX-wiecznej literatury dzierzbowrona dzielono na 3 gatunki – "black-backed magpie" ("C. tibicen"), "white-backed magpie" ("C. hypoleuca") i "western magpie" ("C. dorsalis"). Później dostrzeżono, że były to hybrydy powstałe na granicach terytoriów; dość pospolicie występowały hybrydy z szarym lub pasiastym grzbietem. Ponownie jako jeden gatunek sklasyfikował te ptaki Julian Ralph Ford w 1969, a z jego klasyfikacją zgadza się większość autorów czasów dzisiejszych.
Podgatunki.
Obecnie IOC uznaje 9 podgatunków dzierzbowrona, choć istnieją duże obszary, gdzie ich zasięgi nakładają się, skutkując powstawaniem form pośrednich między tymi taksonami. U ptaków wraz ze wzrostem szerokości geograficznej wzrastają i rozmiary osobników; podgatunki z południa osiągają większe wymiary niż te z północy; nie dotyczy to podgatunku z Tasmanii, który obejmuje małe ptaki (patrz: reguła Bergmanna i karłowacenie wyspowe). Forma opisana na podstawie holotypu, znana w języku angielskim jako black-backed magpie i figurująca pod nazwą "Gymnorhina tibicen", została podzielona na 4 podgatunki o czarnych grzbietach:
Ptaki określane w języku angielskim jako white-backed magpie, opisane jako "Gymnorhina hypoleuca" przez Johna Goulda w 1837, również nie stanowią oddzielnego gatunku:
Morfologia.
Dorosłe dzierzbowrony to ptaki o zwartej, mocnej budowie mierzące od 37 do 43 cm i 65–85 cm (26–33 in) rozpiętości skrzydeł; osiągają masę ciała rzędu 220–350 g. Solidny dziób o kształcie wrzeciona przybiera barwę niebieskobiałą, a na krawędziach czarną; na końcu widać niewielki haczyk. Nogi są długie i silne, mają kolor czarny. Całość upierzenia składa się z czerni i bieli, w obu przypadkach czystej i połyskliwej; ptaki obu płci i wszystkich podgatunków posiadają czarne głowy, skrzydła i spód ciała oraz białe barkówki. Ogoń wieńczy czarny pasek. Płcie różni grzbiet – biały u samca i jasnoszary u samicy. Dorosłe osobniki mają czerwone tęczówki, inaczej niż u żółtookich kurawong i białookich kruków australijskich i wron. Główne różnice między podgatunkami dotyczą "siodła" na grzbiecie (poniżej jego górnej części) i wzorów na nim. U podgatunków o czarnym "siodle" grzbiet w górnej części porastają pióra białe; tak samo jest u podgatunków o białym "siodle". U samca "G. t. dorsalis" również dostrzec można biały grzbiet, za to ten sam obszar u samicy pokrywa czarny, przypominający łuski wzór.
Szeroko znany w Australii i łatwy do rozpoznania dzierzbowron raczej nie może być pomylony z żadnym innym ptakiem. Srokacz czarnogardły ma podobną sylwetkę i upierzenie, jednakże spód ciała porastają pióra białe. Gralina srokata to znacznie mniejszy i delikatniejszy ptak ze skomplikowanym i wysoce odmiennym upierzeniem. Kurawongi mają mocniejsze dzioby, do tego upierzenie zawiera przede wszystkim ciemne kolory.
Wymiary według podgatunku.
Wszystkie wymiary podano w milimetrach. Wszystkie przypadki, w których podano liczbę osobników, dotyczą osobników zbadanych przez Deana Amadona, amerykańskiego ornitologa.
Znak zapytania oznacza, że dany okaz był uszkodzony i niemożliwe było przeprowadzenie wiarygodnego pomiaru.
Dodatkowe wymiary, nieuwzględnione w tabeli:
Głos.
Dzierzbowron wydaje z siebie wiele różnorodnych dźwięków, niektóre z nich złożone. Zakres używanych wysokości dźwięku obejmuje aż 4 oktawy. Dzierzbowron potrafi naśladować 35 gatunków ptaków (zarówno rodzimych, jak i wprowadzonych), do tego psy i konie. Stwierdzono nawet naśladowanie ludzkiej mowy u osobników żyjących blisko człowieka. W wierszu "The Magpies" Denisa Glovera głos dorosłego ptaka został opisany jako "quardle oodle ardle wardle doodle", zaś w książce dla dzieci "Waddle Giggle Gargle" Pameli Allen jako "waddle giggle gargle paddle poodle".
Przebywający samotnie dzierzbowron może wydawać z siebie cichy, melodyjny szczebiot; ten skomplikowany szczebiot lub głos „cichy”, inaczej podśpiew (ang. "subsong") wchodzi w zakres częstotliwości rzędu 2–4 kHz i nie niesie się daleko. Odnotowano takie pieśni trwające nawet 70 minut. Są często słyszane pod koniec okresu lęgowego. Pary "G. tibicen" często razem wydają głośne, dźwięczne odgłosy znane pod nazwą "carolling" celem poinformowania o terytorium lub jego obrony; inicjuje go jeden osobnik. Często poprzedzony szczebiotem "carolling" ma częstotliwość mieszczącą się między 6 a 8 kHz i składa się z 4–5 elementów oddzielonych niezbyt charakterystycznym, bełkotliwym hałasem. Ptaki przybierają charakterystyczną pozycję, odchylając głowę do tyłu, eksponując pierś i ruszając skrzydłami w tył Krótka, powtarzająca się wersja "carollingu" jest wykonywana przez grupy ptaków tuż przed świtem ("dawn song") i o zmierzchu już po zachodzie słońca ("dusk song") zimą i latem.
Pisklęta i młodociane dzierzbowrony odzywają się powtarzanym, krótkim i głośnym (80 dB), a do tego wysokim (8 kHz) głosem żebrzącym. Ostrzegając inne gatunki, ptaki mogą kłapać dziobem. Stosują również kilka wysokich (8–10 kHz) głosów alarmowych lub zwabiających inne osobniki swojego gatunku używanych w razie zauważenia zagrożenia lub intruza. Odnotowano, że odmienne głosy są używane w razie nadejścia warana, a inne w wypadku pojawienia się orła.
Zasięg i środowisko.
Dzierzbowron występuje w ekoregionie "Trans Fly savanna and grasslands" na Nowej Gwinei pomiędzy rzeką Oriomo i Princess Marianne Strait oraz na większości obszaru Australii, z wyjątkiem krańca półwyspu Jork, Pustyni Gibsona i Wielkiej Pustyni Piaszczystej a także południowo-zachodniej części Tasmanii. Ptaki tego gatunku, złapane głównie na Tasmanii i Wiktorii, wprowadzono na Nową Zelandię dzięki działaniom Stowarzyszenia Aklimatyzacji Otago i Canterbury w latach 60. XIX i Wellington Acclimatisation Society, które w 1874 wypuściło 260 ptaków. Formy białogrzbiete rozprzestrzeniły się na obu wyspach – Północnej i Południowej w jej wschodniej części, podczas gdy osobniki o grzbietach czarnych żyją w okolicy Hawke’s Bay region. Dzierzbowrony introdukowano by redukowały liczbę szkodników niszczących uprawy i z tego powodu chroniono je prawnie aż do 1951. Ptaki uważano za mające negatywny wpływ na lokalną awifaunę, jak na przykład kędziornik i garlica maoryska, poprzez porywanie jaj i piskląt z gniazd. Badania prowadzone przez Waikato University podały w wątpliwość te pogłoski, a wiele z nich, twierdzących, jakoby winę za drapieżnictwo ponosiły dzierzbowrony, miało jedynie charakter anegdotyczny. Podjęto także próby introdukcji na Wyspy Salomona i Sri Lankę, jednak ptaki nie stworzyły stabilnej populacji. Udało im się to jednak na wyspie Taveuni (Fidżi).
Dzierzbowrony preferują obszary otwarte, jak łąki i pola, oraz tereny w pobliżu siedlisk ludzkich – parków, ogrodów, pól golfowych i ulic – z porozrzucanymi drzewami lub lasem w okolicy. Ptaki gnieżdżą się i chronią wśród drzew, jednak żerują głównie na ziemi. "G. tibicen" odnotowano również i w nasadzeniach sosen. Lasy deszczowe i podmokłe lasy twardolistne wiecznie zielone mogą być zamieszkane przez dzierzbowrony tylko wtedy, gdy przylegają do obszarów wycinki drzew. Ogółem zarówno zasięg, jak i liczebność populacji dzierzbowrona wzrasta wraz z wycinką, jednakże odnotowano i spadki populacji – na skalę lokalną w Queensland po suszy w 1902 i na Tasmanii w latach 30. XX w. Przyczyna drugiego spadku nie jest jasna; możliwe, że przyczyniło się do tego podkładanie trutek na króliki, wycinanie sosen i rozprzestrzenianie się czajki płatkolicej ("Vanellus miles").
Ekologia.
Dzierzbowron to ptak niemal wyłącznie dzienny, jednak może odzywać się także nocą. Do naturalnych wrogów dzierzbowronów należą warany i sowica szczekliwa. Ptaki często giną na drogach lub liniach wysokiego napięcia oraz w wyniku zatrucia spowodowanego zjedzeniem wróbla domowego, myszy, szczura lub królika, który uprzednio zjadł trutkę. Kruk australijski może pożreć niepilnowane pisklę.
Na ziemi "G. tibicen" chodzi, jako jedyny ptak w rodzinie ostrolotów; pozostałe skaczą z równolegle ułożonym nogami. Dzierzbowron ma krótką kość udową i długie kości niżej kolana ("tibiotarsus" i skok), przystosowane do chodzenia, nie biegania, jednakże ptaki tego gatunku potrafią krótko pobiec goniąc zdobycz.
Ogółem dzierzbowron to ptak osiadły i terytorialny, żyjący w grupach lub stadach; grupa może zajmować to samo terytorium przez kilka lat. Ptaki wkładają wiele energii w odganianie intruzów, zwłaszcza innych ptaków swojego gatunku, zaś odmienne zachowania występują w przypadku różnych wrogów. Po dostrzeżeniu szponiastego czuwające ptaki wydają odgłosy nawołujące inne osobniki i wspólnie rozpoczynają nalot na niechcianego gościa. Podlatują z dowolnej strony – jednak tak, by ostatecznie zaatakować od tyłu, w razie gdyby ptak zaatakował. Następnie przeganiają go z terytorium, nadal atakując. "Carolling" używany jest do oznajmienia terytorium i odstraszenia innych dzierzbowronów. Podczas zachowania zwanego "negotiating display" dominujące dzierzbowrony – w liczbie jednego lub dwóch – kroczą po granicy swojego terytorium, podczas gdy pozostałe ptaki przyglądają się. Ptaki mogą stroszyć pióra lub wydawać z siebie głos "carolling". Jeśli dana grupa przedstawicieli "G. tibicen" wejdzie w konflikt z drugą, a obie strony liczą mniej-więcej tyle samo osobników, ptaki wzlatują i tworzą rząd na linii terytoriów. Grupa „broniąca” może nawet uciec się do popisów w powietrzu, podczas których dominujące ptaki (niekiedy cała grupa) pikują i głosem ostrzegają grupę „atakujących”.
U omawianego gatunku można dostrzec szeroki zakres popisów, w którym przeważają te o nacechowaniu agresywnym. Kucanie połączone z cichym głosem żebrzącym to częste zachowanie okazujące uległość. Zachowaniem o identycznym przekazie jest także "manus flutter", podczas którego ptak rozkłada swoje lotki. Dzierzbowrony, a szczególnie młode, mogą również przewrócić się na grzbiet, eksponując spód ciała. Stroszenie piór po bokach ciała wyraża agresję lub zapowiada atak. Osobniki młodociane wykazują wiele zachowań o charakterze zabawy, zarówno samemu, jak i w grupie, a starsze ptaki często rozpoczynają te czynności. Mogą one obejmować przenoszenie, obracanie lub ciągnięcie różnych obiektów – takich jak patyki, kamienie czy kawałki drutu – i wręczanie ich innym ptakom. Inna zabawa polega na pochwyceniu liścia lub pióra przez dzierzbowrona, za którym ruszają kolejne, starając się ściągnąć na dół uciekiniera łapiąc go za ogon. Do tego ptaki skaczą na siebie lub udają walkę. W takiej dzierzbowroniej rozrywce mogą brać udział i inne gatunki, jak słodnik i świergotek nowozelandzki.
Pożywienie.
Dzierzbowron jest wszystkożerny. Swoje zróżnicowanie pożywienie znajduje na poziomie gruntu lub nieco wyżej niego. Zjada bezkręgowce takie jak dżdżownicowate, stonogi, ślimaki, pająki i skorpiony oraz szeroki zakres owadów – karaczany, mrówki, chrząszcze, ćmy, gąsienice i inne larwy. Scynkowate, płazy bezogonowe, myszy i inne małe zwierzęta oraz zboża, bulwy, figi i orzechy włoskie również zostały odnotowane jako składnik diety dzierzbowrona. Przystosował się nawet do bezpiecznego jedzenia ropuch ag poprzez wywracanie ich i wyjadanie spodnich części ciała. Dzierzbowrony okupują tereny otwarte, szukając w ziemi owadów i ich larw. W jednym z badań wykazano, że te ptaki potrafią znaleźć larwy Scarabaeidae na podstawie zasłyszanego dźwięku lub wibracji. Ptaki używają dzioba zarówno do wbicia się w ziemię, jak i do przewracania ściółki. Mniejszą zdobycz połykają w całości, jednak w przypadku os i pszczół najpierw usuwają żądło.
Rozród.
Dzierzbowrony mają długi okres lęgowy, którego dokładny termin zależy od miejsca występowania. W północnych częściach Australii ptaki gnieżdżą się między czerwcem a wrześniem, zaś w zimniejszych rejonach nie rozpoczynają, nim nie nadejdzie sierpień lub wrzesień; w wyższych partiach gór okres rozrodczy przeciąga się aż do stycznia. Gniazdo stanowi konstrukcja o kształcie miski sklecona z patyków, wyściełana miększym materiałem, jak trawa i kora. W okolicach siedlisk ludzkich w gniazdo mogą być wplecione także i materiały sztuczne. Gniazda budują wyłącznie samice, które umieszczają je w rozwidleniach gałęzi wysoko na drzewie, często w wyeksponowanym miejscu. Ptaki preferują eukaliptusy, ale używają także wielu innych drzew dziko rosnących lub wprowadzonych sosen, głogów i wiązów. Często na tym samym drzewie co "G. tibicen" gniazdują: buszówka żółtorzytna ("Acanthiza chrysorrhoa"), wachlarzówka smolista ("Rhipidura leucophrys"), białoczółka brązowa ("Aphelocephala leucopsis") i (rzadziej) miodożer maskowy ("Manorina melanocephala"). Pierwsze dwa gatunki mogą nawet umieścić swoje gniazdo bezpośrednio pod gniazdem wspomnianego srokacza, a drobny lamparcik strojny ("Pardalotus striatus") może zrobić zagłębienie o charakterze gniazda w podstawie gniazda dzierzbowrona. Takie „wtargnięcie” na teren gniazda jest całkowicie tolerowane przez ptaki. Żłobianka ("Scythrops novaehollandiae") we wschodniej Australii podkłada swe jaja dzierzbowronom; te wychowają młode tej kukułki, które niekiedy wygrywają w konkurencji o pokarm z pisklętami gospodarza.
W zniesieniu znajduje się od dwóch do pięciu jaj o owalnej skorupce koloru jasnoniebieskiego lub zielonawego i wymiarach blisko 30 na 40 mm. Młode klują się synchronicznie po około 20 dniach wysiadywania; w jednym z badań, prowadzonym na osobnikach zamieszkujących Queensland, wykazano, że okres inkubacji to około 20–25 dni. Młode są gniazdownikami – wykluwają się nagie, różowe, ślepe, mają duże stopy, szeroki, krótki dziób i jaskrawoczerwone gardło. Oczy otwierają im się w pełni po 10 dniach życia. W pierwszym tygodniu na głowie, grzbiecie i skrzydłach pojawia się delikatny puch, w drugim tygodniu pojawiają się zalążki piór w osłonkach. Już od tego momentu widać, że dane pisklę będzie posiadać czarno-białe upierzenie. Pisklęta karmi samica, zaś samicę – samiec. Wiadomo, że u dzierzbowrona występuje gniazdowanie kooperatywne i inne, niż para rodziców, ptaki mogą pomóc w opiece nad młodymi. To, czy gniazdowanie kooperatywne wystąpi, zależy od regionu oraz wielkości grupy, w jakiej żyje dana para.
Trzy tygodnie po opuszczeniu gniazda młodociane dzierzbowrony potrafią już same wyszukiwać pokarm, a gdy mają pół roku są w tej kwestii już niemal całkiem samodzielne. Niektóre żebrzą o pokarm mając jeszcze 8 lub 9 miesięcy, ale zwykle są wtedy ignorowane. W pierwszym roku życia osiągają rozmiary dorosłych osobników. Wiek, w jakim młodociane ptaki opuszczają rodziców, różni się w zależności od regionu; do tego zależny jest od stopnia agresji dominującego osobnika o płci odpowiadającej płci młodocianego. Zwykle samce są przeganiane w młodszym wieku. Wiele opuszcza rodziców mając około roku, ale wiek rozpoczęcia samodzielnego życia waha się od 8 miesięcy do 4 lat.
W szacie juwenalnej przeważa kolor jasnoszary i brąz, odmiennie niż u jaskrawych, czarno-białych dorosłych; dwu- i trzyletnie ptaki obu płci bardzo przypominają samice i trudno jest je odróżnić. Młode ptaki, dopóki nie osiągną wieku około dwóch lat, mają ciemnobrązowe tęczówki. Przeważnie dzierzbowrony dożywają około 25 lat, jednak zdarzały się przypadki ptaków osiągających wiek 30 lat. Wiek przystąpienia do rozrodu zależy od obszaru występowania, jednak przeważnie ptaki rozpoczynają lęgi mając od 3 do 5 lat.
Relacje z ludźmi.
Ataki lotem nurkowym.
Dzierzbowrony to wszędobylskie ptaki, które przywykły do obecności człowieka. Niewielki odsetek od późnego sierpnia do wczesnego października (okres lęgowy) staje się bardzo agresywny i niekiedy lotem nurkowym atakuje przechodniów. Odsetek takich ptaków jest trudny do oszacowania, prawdopodobnie wynosi mniej niż 9% populacji. Prawie wszystkie atakujące osobniki (blisko 99%) to samce; przeważnie atakują pieszych w promieniu 50 m od gniazda, w przypadku rowerzystów jest to 100 m. Ataki zaczynają się wraz z wykluciem się piskląt, a częstotliwość i ich siła wzrasta wraz z dorastaniem młodych; po tym, jak opuszczą gniazdo, agresja ustaje.
Agresywne osobniki mogą demonstrować serie zachowań mających na celu odstraszenie intruza. Do mniej groźnych należą głosy ostrzegawcze i loty nurkowe w odległości od ostrzeganej osoby, kiedy ptak przelatuje nie dalej niż kilka metrów obok intruza, a następnie ląduje. Następnie dzierzbowron może podlecieć na bliższą odległość, wyraźnie kłapiąc dziobem lub nawet szczypnąć lub udziobać twarz, szyję, ucho albo oko. Rzadziej ptak z wysokości spuszcza się na intruza (przeważnie rowerzystę), uderzając go swoją piersią. Nieczęsto agresywny osobnik może wylądować na ziemi, a następnie poderwać się i przysiadając na klatce piersiowej ofiary dziobać ją po twarzy.
Ataki dzierzbowrona mogą zranić, przeważnie są to rany głowy; nagle zaatakowany rowerzysta może utracić kontrolę nad pojazdem i wskutek tego doznać innych obrażeń.
Jeśli z jakiejś przyczyny dana osoba musi przejść w okolicy gniazda, zapobiegnąć konsekwencjom ataków może założenie kapelusza o szerokim rondzie lub czapki „legionówki”, lub użycie parasola; czapki typu beanie oraz kaski nie są skuteczne ze względu na możliwość zranienia szyi lub boków głowy. Dzierzbowrony najchętniej atakują od tyłu, stąd ptak, który cały czas jest w zasięgu wzroku przechodnia, nie zaatakuje chętnie. Można również przełożyć okulary przeciwsłoneczne na tył głowy, dzięki czemu ptak uzna, że tam znajdują się oczy, i może również zniechęcić się do ataku. Narysowane na nakryciu głowy, także i kasku, oczy pozwalają uniknąć ataku jedynie w przypadku pieszych
Skutecznie dzierzbowrony odstraszają przytwierdzone do rowerów giętkie kije z chorągiewką na końcu oraz przytwierdzanie do kasków opasek zaciskowych.
Ze względu na prawną ochronę dzierzbowronów nie wolno ranić ani zabijać. Mimo tego w niektórych stanach Australii zakaz nie dotyczy przypadku ataku, zezwalając na skrzywdzenie ptaka, gdy ten jest bardzo agresywny; taki wyjątek zapisany jest prawnie na przykład w sekcji 54 National Parks and Wildlife Act z Południowej Australii. Zwykle taki osobnik zostaje jednak złapany i przewieziony w wyludniony obszar. Niemal wszystkie potrafią znaleźć drogę powrotną, jeśli nie zostały wywiezione dalej niż 25 km od miejsca złapania. Usuwanie gniazda jest bezcelowe ze względu na fakt, że najpewniej ptak i tak wyprowadzi kolejny lęg, a może być wtedy jeszcze bardziej agresywny.
Jedną z propozycji zapobiegania agresji jest karmienie ptaków z ręki, co ma oswajać je z ludźmi i sprawiać, że przestaną postrzegać ich jako zagrożenie. Jak dotąd nie przeprowadzono jeszcze usystematyzowanych badań potwierdzających tę tezę.
Odniesienia w kulturze.
Dzierzbowron pojawia się w kulturze australijskich Aborygenów. Ludzie posługujący się językiem Yindjibarndi, zamieszkujący okolice Pilbary (północno-zachodnia Australia) uznawali tego ptaka za symbol wschodu słońca. Znane im były również terytorialne zachowania, co odnotowano w jednej z pieśni "Burndud" (pieśni dotyczącej zwyczajów). Wśród ludu żyjącego w regionie Illawarra (na południe od Sydney) był to ptak totemowy.
W 1901 roku dzierzbowron (pod nazwą "piping-shrike") został uznany za oficjalne godło Rządu Australii Południowej przez ówczesnego gubernatora H. Tennysona i w 1904 zaczął pojawiać się na fladze. Dzierzbowron często pojawia się w symbolach drużyn sportowych, a jego wyzywające, zbyt pewne siebie podejście zostało przyrównane do mentalności Australijczyków. Niektóre drużyny zakładają także czarno-białe stroje. Collingwood Football Club przejął dzierzbowrona jako symbol po tym, jak drużyna w 1892 spotkała się z ówczesną drużyną reprezentacyjną Australii Południowej. Port Adelaide Magpies przyjął barwy i symbol wywodzące się od ptaka w 1902. Inne przykłady to Souths Logan Magpies i Western Suburbs Magpies z Sydney. Niegdyś rozgorzały intensywne dyskusje na temat tego, która drużyna jako pierwsza obrała za symbol dzierzbowrony. Klub Glenorchy Football Club z Tasmanii musiał zmienić stroje graczy po tym, jak znalazł się w tej samej lidze, co klub Claremont Magpies.
Hawke’s Bay Rugby Union z nowozelandzkiego miasta Napier również jest znany jako "The magpies". Jeden z popularnych wierszy "The Magpies" (Denis Glover) ma refren o treści "Quardle oodle ardle wardle doodle", co ma imitować głos ptaka. W komiksie "Footrot Flats" do bohaterów należy dzierzbowron imieniem Pew.

</doc>
<doc id="3318518" url="https://pl.wikipedia.org/wiki?curid=3318518" title="Pani Zamieć (film)">
Pani Zamieć (film)

Pani Zamieć (niem. "Frau Holle") – niemiecki film familijny z 2008 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Pani Zima".
Fabuła.
Mała dziewczynka Marie mieszka z macochą i przyrodnią siostrą Louise. Louise jest bardzo leniwa i Marie wykonuje za nią wszystkie domowe obowiązki. Pewnego razu podczas pracy upuszcza do studni wrzeciono. Dziewczynka, bojąc złości swojej macochy i postanawia wskoczyć do studni. Okazuje się, że w ten sposób trafiła do magicznej krainy Pani Zamieci, w której zwierzęta i drzewa potrafią mówić ludzkim głosem. 

</doc>
<doc id="3318519" url="https://pl.wikipedia.org/wiki?curid=3318519" title="Filip IV pod Fragą">
Filip IV pod Fragą

Filip IV pod Fragą – portret olejny hiszpańskiego malarza Diega Velázqueza.
Okoliczności powstania portretu.
Od 1623 roku Diego Velázquez sprawował funkcję nadwornego malarza króla Filipa IV. Do jego obowiązków należało portretowanie władcy i członków rodziny królewskiej. W 1640 roku wybuchła rewolta w Katalonii i Aragonii, w wyniku której armia francuska zajęła te regiony. W 1644 roku armia hiszpańska rozpoczęła kampanię odbicia zajętych terenów; w czerwcu tego samego roku król Filip IV pojawił się na odbijanych terenach, m.in. w wyzwolonej Fradze. Towarzyszył mu Velázquez, który (według relacji Palomina, biografa artysty) namalował portret króla w trzy dni, by jak najszybciej wysłać go królowej Elżbiecie Burbon, do Madrytu.
Opis.
Na wszystkich wcześniejszych portretach króla wykonanych przez Velázqueza, Filip odziany był na czarno, przedstawiony na ciemnym tle, co nadawało mu poważny, majestatyczny wygląd. Na portrecie z Fragi malarz po raz pierwszy ukazał władcę w odmienny sposób. Król został sportretowany w trzech czwartych. Ma na sobie czerwony płaszcz naczelnego wodza, który nosił podczas wjazdu do odzyskanej Lleidy, w prawej ręce trzyma buławę opartą o biodro, a w lewej dłoni kapelusz. 
Portret na przestrzeni lat był kilkakrotnie kopiowany. Najlepsza i najbardziej znana kopia znajduje się w londyńskim Dulwich College. Pierwotnie portret uważano za oryginalną pracę Diega Velázqueza, dopiero w 1911 roku, hiszpański znawca i krytyk sztuki Aureliano de Beruete y Moret atrybucję dzieła przypisał zięciowi mistrza, Juanowi del Mazo.
Proweniencja.
Obraz trafił do Madrytu i 16 sierpnia 1644 roku został wystawiony pod pozłacanym baldachimem w kościele św. Marcina z Tours (San Martín). W 1748 roku, Ferdynand VI podarował go księciu Parmy. Następnie portret trafiał do różnych pomniejszych kolekcji m.in.: w Zamku Wartegg w Szwajcarii, do kolekcji w Schwarzau am Steinfelde w Austrii (1864), po 1907 roku do zamku Liechtenegg w Austrii. W 1910 roku książę Eliasz Parmeński sprzedał portret londyńskiej firmie Thomas Agnew &amp; Sons, zajmującej się handlem dzieł sztuki. W 1911 roku trafił do Nowego Jorku do zbiorów Frick Collection. W 2010 roku obraz został poddany konserwacji w waszyngtońskim Metropolitan Museum of Art.

</doc>
<doc id="3318520" url="https://pl.wikipedia.org/wiki?curid=3318520" title="Język kitsai">
Język kitsai

Język kitsai, także kichai – wymarły język należący do rodziny języków kaddo, używany przez Indian Kichai w Oklahomie.
Język dokumentował w 1929 i 1930 roku antropolog Alexander Lesser z Hofstra University. Lesser nagrywał wypowiedzi ostatnich Kichai posługujących się językiem i intensywnie pracował z Kai Kai – ostatnią osobą posługująca się płynnie językiem kitsai. Notatki i nagrania Lessera są jedynym znaczącym źródłem informacji na temat języka kichai.

</doc>
<doc id="3318523" url="https://pl.wikipedia.org/wiki?curid=3318523" title="Firelight">
Firelight

Firelight – maltański zespół muzyczny założony w 2013 roku, reprezentant Malty podczas 59. Konkursu Piosenki Eurowizji w 2014 roku.
Historia.
Powstanie zespołu.
Zespół Firelight powstał w 2013 roku z inicjatywy wokalisty i kompozytora Richarda Edwardsa Micallefa, który gra także na instrumentach perkusyjnych, gitarze akustycznej i cymbałach appallaskich. W skład formacji weszła jego siostra, Michelle Mifsud (grająca na fortepianie), dwaj bracia – chórzysta Wayne William i gitarzysta Daniel Micallef, a także kontrabasista Tony Polidano oraz Leslie Decesare grający na perkusji i harmonijce ustnej.
Od 2013: Konkurs Piosenki Eurowizji, "Backdrop of Life".
W listopadzie 2013 roku zespół zgłosił się do udziału w maltańskich eliminacjach do 59. Konkursu Piosenki Eurowizji z utworem „Coming Home”, który został zakwalifikowany do stawki półfinałowej jako jedna z dwudziestu propozycji wyłonionych spośród 210 kandydatur nadesłanych do siedziby stacji. Na początku lutego grupa wystąpiła w półfinale selekcji i awansowała do finału, ostatecznie zajmując w nim pierwsze miejsce, zostając tym samym reprezentantem Malty podczas Konkursu Piosenki Eurowizji organizowanego w 2014 roku w Kopenhadze. 
W maju Firelight otworzył stawkę półfinałową drugiego półfinału Konkursu Piosenki Eurowizji, kwalifikując się do finału z dziewiątego miejsca. Podczas koncertu finałowego widowiska, który odbył się 10 maja, zespół zajął 23. miejsce, zdobywając łącznie 32 punkty. Po opublikowaniu szczegółowych wyników głosowania telewidzów i krajowych komisji jurorskich okazało się, że maltańska propozycja uplasowała się na szóstym miejscu rankingu jurorskiego oraz na 24. lokacie w głosowaniu widzów, zdobywając tym samym jedne z najbardziej rozbieżnych rezultatów spośród wszystkich reprezentantów w konkursie, podobnie jak duet Donatan i Cleo z Polski, którzy zostali ocenieni znacznie lepiej przez publiczność (5. miejsce) niż sędziów (23. miejsce).
Pod koniec września tego samego roku zespół wydał swoją debiutancką płytę studyjną zatytułowaną "Backdrop of Life", którą promowały single „Coming Home” i „Talk Dirty”. W listopadzie formacja wystąpiła jako muzyczny gość specjalny krajowych eliminacji do 60. Konkursu Piosenki Eurowizji, natomiast w grudniu opublikowała pierwszą w dorobku świąteczną piosenkę – „Christmas Day”.

</doc>
<doc id="3318525" url="https://pl.wikipedia.org/wiki?curid=3318525" title="Parafia św. Jana Nepomucena w Opolu-Sławicach">
Parafia św. Jana Nepomucena w Opolu-Sławicach

Parafia św. Jana Nepomucena – rzymskokatolicka parafia położona przy ulicy Szczęśliwa 2A w Opolu-Sławicach. Parafia należy do dekanatu Opole-Szczepanowice w diecezji opolskiej.
Historia parafii.
Parafia została erygowana 1 stycznia 1985 roku przez wyłączenie jej z parafii św. Michała w Opolu-Półwsi. Kościół parafialny został wybudowany w 1931 roku.
Proboszczem parafii od 1 czerwca 2021 jest ks. Mateusz Buczma.
Liczebność i zasięg parafii.
Parafię zamieszkuje 938 mieszkańców, swym zasięgiem duszpasterskim obejmuje ona dzielnicę Sławice.

</doc>
<doc id="3318526" url="https://pl.wikipedia.org/wiki?curid=3318526" title="Jorinde i Joringel (film 2011)">
Jorinde i Joringel (film 2011)

Jorinde i Joringel (niem. "Jorinde und Joringel") – niemiecki film familijny z 2011 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Jorinde i Joringel".
Fabuła.
Jorinde i Joringel to dwójka młodych osób, szalenie w sobie zakochanych i planujących wspólne dalsze życie. Jednak ojcu dziewczyny nie podoba się jej wybranek i sprzeciwia się ich małżeństwu. Aby móc być dalej razem para postanawia uciec do niedalekiego lasu, w którym spotykają złą czarownicę. Jorinde zostaje porwana przez czarownicę, która zamyka ją w klatce i zamienia w słowika. Dotychczas wszelkie próby ucieczki od czarownicy przez inne osoby kończyły się klęską. Jednak Joringel nie poddaje się. Pewnego dnia chłopak kradnie baronowi zaklęte kwiaty, które mogą odczarować jego ukochaną. Gdy zły baron dowiaduje się o tym, wysyła za chłopakiem pościg. 

</doc>
<doc id="3318528" url="https://pl.wikipedia.org/wiki?curid=3318528" title="Konstantin Wałuchin">
Konstantin Wałuchin

Konstantin Nikołajewicz Wałuchin (ros. Валухин Константин Николаевич, ur. 1901 w Ałatyrze, zm. 22 czerwca 1940) – radziecki polityk i funkcjonariusz służb specjalnych, kapitan bezpieczeństwa państwowego ZSRR.
Życiorys.
1920 zmobilizowany do Armii Czerwonej, ukończył szkołę wojskową karabinów maszynowych i został dowódcą oddziału karabinów maszynowych specjalnego przeznaczenia 2 Armii Zapasowej, potem był sekretarzem Wydziału Specjalnego 4 Piotrogrodzkiej Dywizji Kawalerii. Później przeszedł do pracy w Czece/GPU, był politrukiem Politycznego Sekretariatu Wojsk GPU Północnego Kaukazu, a w 1925 pomocnikiem szefa Wydziału Specjalnego 6 Specjalnej Brygady Kawalerii, pełnomocnikiem Wydziału Specjalnego OGPU Północnokaukaskiego Okręgu Wojskowego. 1924 wstąpił do RKP(b). Od września 1925 do stycznia 1927 kursant Wyższej Szkoły Pogranicznej OGPU ZSRR, po czym do stycznia 1934 był kolejno pełnomocnikiem i pomocnikiem szefa Wydziału Specjalnego 9 Dońskiej Dywizji Kawalerii, pomocnikiem szefa Oddziału I, szefem Oddziału I i Oddziału II Wydziału Specjalnego OGPU Północnokaukaskiego Okręgu Wojskowego. Od 19 stycznia 1934 do 10 czerwca 1936 pomocnik szefa Wydziału Specjalnego Pełnomocnego Przedstawicielstwa OGPU na Północnym Kaukazie/Zarządu Bezpieczeństwa Państwowego (UGB) Zarządu NKWD w Kraju Północnokaukaskim, od 31 stycznia 1936 w stopniu starszego lejtnanta bezpieczeństwa państwowego. Od 10 czerwca do 14 grudnia 1936 zastępca szefa Wydziału Specjalnego UGB Zarządu NKWD w Kraju Północnokaukaskim, od 14 grudnia 1936 do 3 maja 1937 szef Wydziału V (Specjalnego) UGB NKWD w Kraju Północnokaukaskim, 20 grudnia 1936 mianowany kapitanem bezpieczeństwa państwowego. Od maja do sierpnia 1938 pomocnik szefa Zarządu NKWD w Kraju Ordżonikidzewskim (obecnie miasto Ordżonikidze nosi nazwę Władykaukaz), od 19 sierpnia 1937 do 30 kwietnia 1938 szef Zarządu NKWD w obwodzie omskim. Następnie na robocie partyjnej, od 27 kwietnia do 15 czerwca 1938 p.o. I sekretarza, a od 19 czerwca 1938 do 10 stycznia 1939 I sekretarz Komitetu Obwodowego WKP(b) w Swierdłowsku. Od lutego do maja 1939 zarządca zakładu przetwórstwa mięsnego. Deputowany do Rady Najwyższej ZSRR 1 kadencji. 19 grudnia 1937 odznaczony Orderem Lenina. Nagrodzony również odznaką "Honorowy Funkcjonariusz Czeki/GPU" (8 kwietnia 1934) i dwukrotnie bronią honorową (1931 i 1932). 
29 maja 1939 aresztowany, 9 maja 1940 skazany przez Kolegium Wojskowe Sądu Najwyższego ZSRR na karę śmierci, następnie rozstrzelany.

</doc>
<doc id="3318529" url="https://pl.wikipedia.org/wiki?curid=3318529" title="Kopciuszek (film 2011)">
Kopciuszek (film 2011)

Kopciuszek (niem. "Aschenputtel") – niemiecki film familijny z 2011 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni "Kopciuszek" w wersji braci Grimm.
Fabuła.
Kopciuszek mieszka wraz ze swoją okrutną macochą, która traktuje dziewczynę jak służącą. Pewnego dnia w królestwie zostaje organizowany bal, na którym młody książę ma wybrać swoją przyszłą żonę. Na liście kandydatek znajduje się jedna z córek macochy, a zarazem przyrodnia siostra Kopciuszka, Annabella. Macocha ma nadzieję, że Książę wybierze na żonę jej córkę, a Kopciuszkowi zleca bardzo dużo obowiązków, aby nie mogła pójść na bal. Dzięki swoim małym pomocnikom Kopciuszek wykonuje wszystkie zadania i udaje się na bal. Książę zakochuje się w Kopciuszku, jednak dziewczyna musi wrócić do domu przed północą. Uciekając przed macochą, dziewczyna gubi pantofelek. Książę nie poddaje się i postanawia znaleźć swoją ukochaną. Dziewczyna, na którą będzie pasował pantofelek, okaże się jego wybranką. 
Plenery.
Zdjęcia do filmu powstały w skansenie w Detmold oraz na zamku Anholt.

</doc>
<doc id="3318531" url="https://pl.wikipedia.org/wiki?curid=3318531" title="Greg Stiemsma">
Greg Stiemsma

 
Gregory "Greg" Stiemsma (ur. 26 września 1985 w Randolph) – amerykański koszykarz występujący na pozycji środkowego, obecnie współpracownik do spraw rozwoju zawodników w klubie Minnesoty Timberwolves.
12 września 2016 został zawodnikiem Portland Trail Blazers.

</doc>
<doc id="3318536" url="https://pl.wikipedia.org/wiki?curid=3318536" title="Abd al-Rahim al-Hajj Muhammad">
Abd al-Rahim al-Hajj Muhammad



</doc>
<doc id="3318538" url="https://pl.wikipedia.org/wiki?curid=3318538" title="Lucas Nogueira">
Lucas Nogueira

 
Lucas Riva Amarante "Bebe" Nogueira (ur. 26 lipca 1992 w São Gonçalo) – brazylijski koszykarz, występujący na pozycji środkowego.
4 lutego 2021 ogłosił zakończenie kariery zawodniczej.

</doc>
<doc id="3318541" url="https://pl.wikipedia.org/wiki?curid=3318541" title="Literatura bizantyńska epoki Laskarysów i Paleologów 1204-1453">
Literatura bizantyńska epoki Laskarysów i Paleologów 1204-1453



</doc>
<doc id="3318543" url="https://pl.wikipedia.org/wiki?curid=3318543" title="Abd ar-Rahim Mahmud">
Abd ar-Rahim Mahmud

Abd ar-Rahim Mahmud, arab. عبد الرحيم محمود (ur. 1913, zm. 13 lipca 1948 pod Nazaretem) - arabski poeta pochodzenia palestyńskiego, uczestnik powstania arabskiego w Palestynie w latach 1936–1939, zamachu stanu Raszida Alego al-Kilaniego w Iraku oraz I wojny izraelsko-arabskiej.
Życiorys.
Był Arabem z Palestyny. Brał udział w arabskim powstaniu w Palestynie w latach 1936–1939, walcząc w oddziale Abd ar-Rahima al-Hadżdża Muhammada. Po stłumieniu powstania zbiegł do Iraku, gdzie pozostał do 1941. Brał udział w zamachu stanu al-Kilaniego i oficerów o panarabskich poglądach. Opuścił Irak, kiedy rząd al-Kilaniego został obalony przez Brytyjczyków w operacji Sabine.
W 1947 Abd ar-Rahim Mahmud wziął udział w I wojnie izraelsko-arabskiej. 13 maja 1948 zginął w jednej z potyczek w rejonie Nazaretu.
Twórczość.
Mahmud był w poezji uczniem Ibrahima Tukana, z którym również się przyjaźnił. Najważniejszym tematem jego twórczości była walka palestyńskich Arabów o samodzielne państwo. W swoich wierszach wyrażał dumę z arabskiego pochodzenia, sławił kulturę arabską. Podkreślał, że czuje się członkiem jednego narodu arabskiego, dopiero później Palestyńczykiem. Pisał podniosłym, patetycznym stylem, równocześnie jego dzieła przepojone były pesymizmem i goryczą, co odróżnia jego dzieła od utworów Tukana. W wierszach upamiętniał śmierć Izz ad-Dina al-Kassama i Farhana as-Sadiego, pisał utwory na cześć Abd ar-Rahima al-Hadżdża Muhammada. Wzywał do świętej wojny i zapowiadał, że będzie w stanie poświęcić również własne życie; myśl tę wyłożył w elegii "Męczennik", jednym ze swoich najpopularniejszych wierszy. W swoich patriotycznych utworach odnosił się także do wydarzeń z niedawnej historii Bliskiego Wschodu, np. I wojny światowej (sugerował, że Wielka Brytania mogła pokonać Imperium Osmańskie jedynie dzięki postawie żyjących pod panowaniem tureckim Arabów).
Obok Ibrahima Tukana i Abu Salmy uważany jest za najwybitniejszego palestyńskiego poetę lat 30 i 40. XX w., tzw. „pokolenia walki”.

</doc>
<doc id="3318549" url="https://pl.wikipedia.org/wiki?curid=3318549" title="Borso d'Este">
Borso d'Este



</doc>
<doc id="3318551" url="https://pl.wikipedia.org/wiki?curid=3318551" title="Wysiedlenia Polaków z Pomorza 1939-1943">
Wysiedlenia Polaków z Pomorza 1939-1943



</doc>
<doc id="3318553" url="https://pl.wikipedia.org/wiki?curid=3318553" title="Superintendentura Chełmno Ewangelickiego Kościoła Unijnego">
Superintendentura Chełmno Ewangelickiego Kościoła Unijnego

Superintendentura Chełmno Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Chełmno.

</doc>
<doc id="3318554" url="https://pl.wikipedia.org/wiki?curid=3318554" title="Superintendentura Chojnice Ewangelickiego Kościoła Unijnego">
Superintendentura Chojnice Ewangelickiego Kościoła Unijnego

Superintendentura Chojnice Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Chojnice.

</doc>
<doc id="3318555" url="https://pl.wikipedia.org/wiki?curid=3318555" title="Superintendentura Kartuzy Ewangelickiego Kościoła Unijnego">
Superintendentura Kartuzy Ewangelickiego Kościoła Unijnego

Superintendentura Kartuzy Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Kartuzy.

</doc>
<doc id="3318556" url="https://pl.wikipedia.org/wiki?curid=3318556" title="Bruno Caboclo">
Bruno Caboclo

Bruno Correa Fernandes Caboclo (ur. 21 września 1995 w Osasco) – brazylijski koszykarz, reprezentant kraju, występujący na pozycji skrzydłowego, obecnie zawodnik CSP Limoges.
8 lutego 2018 w wyniku wymiany trafił do Sacramento Kings w zamian za Malachiego Richardsona. 20 sierpnia został zawodnikiem Houston Rockets. 13 października został zwolniony.
24 stycznia 2019 podpisał 10-dniową umowę z Memphis Grizzlies. Następnie 3 lutego podpisał kolejną taką samą umowę.
6 lutego 2020 został wytransferowany do Houston Rockets. 13 stycznia 2021 został zwolniony. 26 marca dołączył do francuskiego CSP Limoges.

</doc>
<doc id="3318557" url="https://pl.wikipedia.org/wiki?curid=3318557" title="Superintendentura Wejherowo Ewangelickiego Kościoła Unijnego">
Superintendentura Wejherowo Ewangelickiego Kościoła Unijnego

Superintendentura Wejherowo Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Wejherowo.

</doc>
<doc id="3318563" url="https://pl.wikipedia.org/wiki?curid=3318563" title="Dmitrij Abakumow">
Dmitrij Abakumow

Dmitrij Lwowicz Abakumow (; ur. , zm. 29 września 1962) – radziecki działacz wojskowy, generał major.
Wykształcenie.
W 1923 ukończył 4 Twerską Kawaleryjską Szkołę Dowódczą RChACz, w 1932 kawaleryjskie kursy podyplomowe kadry dowódczej RChACz, w 1936 Wyższą Szkołę Pograniczną LKSW ZSRR, w 1948 wyższe kursy akademickie przy Wyższej Akademii Wojskowej im. K. Woroszyłowa. 
Przebieg służby.
W styczniu 1919 rozpoczął służbę w RCHACz. W czasie wojny domowej walczył na Froncie Turkiestańskim i Zachodnim jako młodszy komisarz. Od 1920 pełnił służbę w wojskach wewnętrznych, od 1923 – w oddziale specjalnego przeznaczenia przy kolegium Zjednoczonego Państwowego Zarządu Politycznego, następnie w wojskach ZPZP w Nalczyku i Krasnodarze. Od 1926 był dowódcą plutonu 45, od 1927 adiutantem dowódcy 47 i od 1930 adiutantem dowódcy i pełniącym obowiązki dowódcy 53 Czeczeńskiego Dywizjonu Wojsk ZPZP.
Uczestniczył w karnych ekspedycjach na Zawołże i Północny Kaukaz. Od 1931 pełnił obowiązki szefa sztabu 81 kawaleryjskiego pułku wojsk ZPZP, od czerwca 1933 był szefem sztabu 5 Północno-Kaukaskiego pułku wojsk ZPZP. Od maja 1934 do maja 1935 był szefem Tamańskiej Grupy Manewrowej 32 Noworosyjskiego oddziału pogranicznego. Od grudnia 1936 do stycznia 1940 wykładał w 3 Pogranicznej Szkole Łączności i w Moskiewskiej Szkole Wojskowo-Technicznej. 
Brał udział w wojnie radziecko-fińskiej 1939–1940 jako dowódca 38 samodzielnego batalionu wojsk LKSW. Od marca 1940 dowodził 15 zmotoryzowanym pułkiem wojsk LKSW.
Po ataku Niemiec na ZSRR został w czerwcu 1941 szefem sztabu 21 Samodzielnej Zmotoryzowanej Dywizji LKSW, brał udział w bojach w Karelii. Od września 1941 był szefem sztabu, a od czerwca 1942 dowódcą 286 Dywizji Strzeleckiej pod Leningradem. Od stycznia 1943 dowodził 80 Dywizją Strzelecką. Uczestniczył w przerwaniu blokady Leningradu. Od 1944 był zastępcą dowódcy 112 Korpusu Strzeleckiego. Od marca 1944 był zastępcą dowódcy 54 Armii; uczestniczył w Operacji Pskowsko-Ostrowskiej. Od sierpnia 1944 był dowódcą 118 Korpusu Strzeleckiego, uczestniczył w Operacji Tartuskiej i Ryżskiej. 
W końcu września 1944 został ciężko ranny. Od października 1945 dowodził korpusami – 22 Gwardyjskim, a od lipca 1947 – 53. 
Od maja 1948 do maja 1949 był Komendantem Wojskowym Wiednia. W maju 1950 został przeniesiony do rezerwy.
Został pochowany na Cmentarzu Wwiedieńskim w Moskwie.

</doc>
<doc id="3318564" url="https://pl.wikipedia.org/wiki?curid=3318564" title="Victor Hlolo Phalana">
Victor Hlolo Phalana

Victor Hlolo Phalana (ur. 3 kwietnia 1961 w Erasmus w Afryce Południowej) – południowoafrykański duchowny katolicki, biskup Klerksdorp od 2015.
Życiorys.
Prezbiterat.
Święcenia kapłańskie przyjął 14 maja 1988 i został inkardynowany do archidiecezji Pretorii. Pracował głównie jako duszpasterz parafialny oraz jako wykładowca wielu południowoafrykańskich seminariów duchownych i instytutów. W 2011 mianowany wikariuszem generalnym archidiecezji.
Episkopat.
24 listopada 2014 papież Franciszek mianował go biskupem diecezji Klerksdorp. Sakry udzielił mu 25 stycznia 2015 metropolita Pretorii - arcybiskup William Slattery.

</doc>
<doc id="3318565" url="https://pl.wikipedia.org/wiki?curid=3318565" title="Superintendentura Świecie Ewangelickiego Kościoła Unijnego">
Superintendentura Świecie Ewangelickiego Kościoła Unijnego

Superintendentura Świecie Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Świecie.

</doc>
<doc id="3318566" url="https://pl.wikipedia.org/wiki?curid=3318566" title="Superintendentura Toruń Ewangelickiego Kościoła Unijnego">
Superintendentura Toruń Ewangelickiego Kościoła Unijnego

Superintendentura Toruń Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie od 1920 (formalnie) do końca II Rzeczypospolitej. Wcześniej w okresie od 1815 do 1920 była jednostką organizacyjną Ewangelickiego Kościoła Unii Staropruskiej. Obejmowała grupę gmin kościelnych (zborów) czyli parafii tego Kościoła, skupionych wokół miasta Toruń.
Historia.
Po przyłączeniu Torunia w ramach II-go rozbioru Polski w 1793 diametralnie zmieniała się pozycja Kościoła ewangelickiego w mieście i okolicach. Przede wszystkim wiązało się to z utratą dotychczasowej autonomii i zlikwidowaniem urzędu do spraw kościelnych (Kirchenamt) oraz tzw. "Konwentu Duchownych", działających od 1605. Do Kirchenamtu należały kwestie kościelne w Toruniu i jego terytorium, m.in. egzaminowanie kandydatów na pastorów, przygotowanie ich do ordynacji, stanie na straży czystości doktryny luterańskiej, nadzór nad dyscypliną kościelną czy nadzór nad wszystkimi duchownymi i nauczycielami.
W ciągu XIX w. kilkakrotnej reorganizacji podlegała organizacja i zasięg terytorialny konsystorza oraz władz państwowych. Superintendentura toruńska podlegała od 1816 pod konsystorz w Gdańsku, w latach 1832-1886 w Królewcu, następnie do 1920 ponownie w Gdańsku. Od tej daty czyli roku przyłączenia miasta do Polski diecezja toruńska podlegała pod konsystorz ewangelicki w Poznaniu. W 1818 w skład okręgu kościelnego wchodziło 5 parafii: Staromiejska, Nowomiejska i św. Jerzego w Toruniu, oraz parafie w Górsku i Grębocinie, w skład której wchodziły również kościoły w Rogowie i Lubiczu. W następnych latach do diecezji toruńskiej wchodziły kolejne parafie ewangelickie. W 1844 włączono parafię w Chełmży, a w 1853 parafię w Kowalewie (później weszła w skład nowo powstałej superintendentury wąbrzeskiej). Około 1866 do superintendentury należało 298 miejscowości, podzielonych na 7 parafii. W kolejnych latach wobec napływu na ziemie osadników niemieckich tworzono nowe parafie m.in. na Podgórzu w 1898. W 1897 część parafii utworzyła nową diecezję ewangelicką z siedzibą w Wąbrzeźnie (Superintendentura Wąbrzeźno Ewangelickiego Kościoła Unijnego) m.in. parafia w Kowalewie.
Powstała w czasach zaboru pruskiego do 1920 sieć parafialna praktycznie przetrwała bez zmian (jednak znaczny odpływ Niemców spowodował sytuacje, iż jeden pastor obsługiwał kilka parafii) aż do roku 1945, kiedy to wszystkie parafie zostały zlikwidowane (całkowita ucieczka i wysiedlenie osób wyznania ewangelickiego). Schedę po nich przejęła polska parafia ewangwelicko-augsburska w Toruniu istniejąca od 1921. W większości przypadków pozostałe po parafiach świątynie przejął Kościół rzymskokatolicki, część zaś uległa zniszczeniu m.in. kościoły w Gostkowie, Zelgnie, Rzęczkowie, nowy kościół w Grębocinie (stary kościół - gotycki po okresie znacznego zniszczenia odbudowywany został w latach 1998-2004 i obecnie mieści Muzeum Piśmiennictwa i Drukarstwa) czy Lubiczu.

</doc>
<doc id="3318567" url="https://pl.wikipedia.org/wiki?curid=3318567" title="Superintendentura Działdowo Ewangelickiego Kościoła Unijnego">
Superintendentura Działdowo Ewangelickiego Kościoła Unijnego

Superintendentura Działdowo Ewangelickiego Kościoła Unijnego – jednostka organizacyjna Ewangelickiego Kościoła Unijnego w Polsce istniejąca w okresie II Rzeczypospolitej i obejmująca grupę gmin kościelnych (zborów) czyli parafii tego Kościoła, skupionych wokół miasta Działdowo.

</doc>
<doc id="3318570" url="https://pl.wikipedia.org/wiki?curid=3318570" title="Jezus malusieńki">
Jezus malusieńki

Jezus malusieńki − popularna polska pieśń religijna, pastorałka anonimowego autorstwa, śpiewana w kościelnym okresie Bożego Narodzenia.
Historia.
Pochodzenie utworu jest trudne do ustalenia ze względu na dużą liczbę wariantów tekstu. Tekstu brak w drukowanych zbiorach pieśni z XVIII wieku. Pojawia się w XVIII-wiecznych rękopisach z klasztorów karmelitanek z Krakowa ("Kantyczki Karmelitańskie") i benedyktynek ze Staniątek. Tekst niedrukowany nosi tytuł "Kommizeracyja" i liczy 12-13 strof. Tekst drukowany w śpiewniku "Pastorałki i kolędy" Michała Mioduszewskiego z 1843 prawie nie różni się od współcześnie wykonywanej kolędy.
Znane jest łacińskie tłumaczenie kolędy "Jezus malusieńki" autorstwa polskiego latynisty Ryszarda Ganszyńca − "Jesus minimulus".
Tekst.
Tekst używany współcześnie w świątyniach katolickich:
1 Jezus malusieńki, leży wśród stajenki,
Płacze z zimna, nie dała mu Matula sukienki.
2 Bo uboga była, rąbek z głowy zdjęła,
W który Dziecię uwinąwszy, siankiem Go okryła.
3 Nie ma kolebeczki, ani poduszeczki,
We żłobie Mu położyła siana pod główeczki.
4 Dziecina się kwili, Malusieńka lili,
W nóżki zimno, żłóbek twardy, stajenka się chyli.
5 Matusia truchleje, serdeczne łzy leje,
O mój Synu! Wola Twoja, nie moja się dzieje.
6 Przestań płakać, proszę, bo żalu nie zniosę,
Dosyć go mam z męki Twojej, którą w sercu noszę.
7 O najwyższy Panie! Waleczny Hetmanie!
Zwyciężonyś, mając rączki miłością związane.
8 Pójdź do serca mego, Tobie otwartego,
Przysposób je do mieszkania i w czasu, swojego.
9 Albo mi daj swoje, wyrzuciwszy moje,
Tak będziesz miał piękny pałac, na mieszkanie Twoje.
Wykonania.
Kolęda znajduje się w repertuarze wielu polskich wokalistów, którzy wydali ją na swoich albumach z muzyką świąteczną.

</doc>
<doc id="3318571" url="https://pl.wikipedia.org/wiki?curid=3318571" title="Genesis Servania">
Genesis Servania

Genesis Llasos Servania (ur. 15 sierpnia 1991 w Bacolod City) – filipiński bokser kategorii superkoguciej.
Kariera zawodowa.
Na zawodowym ringu Servania zadebiutował w 2009 r. Do 2011 r. wygrał kilkanaście pojedynków, pokonując m.in. byłego pretendenta do Mistrzostwa Świata, Meksykanina Gersona Guerrero. 2 czerwca 2012 r., Servania zdobył pas WBC International Silver w kategorii superkoguciej, pokonując przez techniczny nokaut Genaro Garcíę. Bardzo wyrównana walka została przerwana w ostatniej, 12. rundzie, po kolejnym liczeniu Meksykanina. Po kilku obronach pasa WBO Asia Pacific, Filipińczyk 1 marca 2014 r. zmierzył się z byłym mistrzem świata kategorii supermuszej Alexandrem Muñozem. Servania zwyciężył przez techniczny nokaut w ostatniej, 12. rundzie. Walka została przerwana po kolejnym nokdaunie rywala. Servania dzięki zwycięstwu zdobył pas WBO Inter-Continental, który obronił w kolejnym występie, nokautując byłego pretendenta do tytułu, Jose Cabrerę.

</doc>
<doc id="3318573" url="https://pl.wikipedia.org/wiki?curid=3318573" title="Spectre (film)">
Spectre (film)

Spectre – brytyjski film szpiegowski z 2015 roku o przygodach Jamesa Bonda wyprodukowany przez Eon Productions. Za reżyserię odpowiada Sam Mendes, a za scenariusz Neal Purvis i Robert Wade, John Logan i Jez Butterworth. W rolę agenta 007 po raz czwarty wcielił się Daniel Craig, a obok niego w rolach głównych wystąpili: Christoph Waltz, Léa Seydoux, Ben Whishaw, Naomie Harris, Dave Bautista, Monica Bellucci oraz Ralph Fiennes. Jest to dwudziesta czwarta produkcja wchodząca w skład serii filmów o Bondzie.
Bond musi zmierzyć się z globalną organizacją terrorystyczną Spectre i jej enigmatycznym przywódcą Ernstem Stavro Blofeldem, który planuje uruchomić krajową sieć nadzoru, w celu opanowania działalności przestępczej na całym świecie. Zarówno organizacja, jak i jej przywódca ostatni raz pojawili się w serii w filmie "Diamenty są wieczne" w 1971. Postać przypominająca Blofelda pojawiła się także w filmie "Tylko dla twoich oczu" w 1981, ale z powodu sporów prawnych nie została nazwana, ani nie pokazano jej twarzy.
Zdjęcia do filmu miały miejsce w Austrii, Wielkiej Brytanii, Włoszech, Maroku i Meksyku. Szacuje się, że budżet filmu wyniósł 250-275 milionów dolarów, co czyni go najdroższym filmem o Bondzie i jednym z najdroższych filmów w historii.
"Spectre" miał premierę w londyńskim Royal Albert Hall 26 października 2015. W Stanach Zjednoczonych, Kanadzie, a także w Polsce zadebiutował 6 listopada. Film otrzymał mieszane recenzje od krytyków, którzy chwalili sekwencje akcji, zdjęcia, aktorstwo i muzyczną ścieżkę dźwiękową filmu, ale krytykowali długość, tempo i decyzje narracyjne. Piosenkę przewodnią „Writing’s on the Wall” zaśpiewał Sam Smith. Zdobyła ona Oscara i Złoty Glob dla najlepszej piosenki oryginalnej. Film zarobił ponad 880 milionów dolarów na całym świecie, co czyni go szóstym najlepiej zarabiającym filmem 2015 roku i drugim najlepiej zarabiającym filmem serii, po "Skyfall".
W 2021 roku pojawił się kolejny film z serii, "Nie czas umierać".
Fabuła.
Agent MI6 James Bond przeprowadza samodzielną misję w Meksyku, gdzie zatrzymuje terrorystyczny atak bombowy. Bond zabija Marco Sciarrę, przywódcę terrorystów i bierze jego pierścień, a następnie ucieka helikopterem.
Po powrocie do Londynu Bond zostaje zawieszony w obowiązkach służbowych przez Garetha Mallory’ego, nowego M, który jest zaangażowany w walkę o władzę z Maxem Denbighem (Bond nazywa go „C”), dyrektorem generalnym nowej, prywatnie wspieranej Służby Wywiadowczej, powstałej z połączenia MI5 i MI6. C prowadzi kampanię na rzecz przyłączenia się Wielkiej Brytanii do globalnej inicjatywy nadzoru i wywiadu „Nine Eyes” i wykorzystuje swoje wpływy, aby zlikwidować sekcję agentów „00”, która jego zdaniem jest przestarzała. Na osobności Bond mówi Moneypenny, że po otrzymaniu nagrania od poprzedniej M dostarczonego mu po jej śmierci, pojechał do Meksyku, by namierzyć Sciarrę. Moneypenny zgadza się pomóc Bondowi za plecami M.
Bond nie stosując się do poleceń M podróżuje do Rzymu, by wziąć udział w pogrzebie Sciarry. Ratuje, a następnie uwodzi wdowę po nim, Lucię, która zdradza mu, że Sciarra należał do organizacji biznesmenów, mających powiązania z przestępcami i terrorystami. Bond dzięki zdobytemu wcześniej pierścieniowi wchodzi na spotkanie, na którym ma być wybrany następca Sciarry. Identyfikuje lidera organizacji, Franza Oberhausera. Po wysłuchaniu Oberhausera, który wydaje rozkaz zamordowania „Bladego Króla”, Bond jest ścigany przez miasto przez Hinxa, jednego z zabójców. Moneypenny informuje Bonda, że „Bladym Królem” jest pan White, były członek organizacji Quantum, który wpadł w sidła Oberhausera. Bond prosi ją o znalezienie informacji o Oberhauserze, który został uznany za zmarłego 20 lat wcześniej.
Bond odnajduje White’a w Altaussee, w Austrii. Ten mówi Bondowi, aby znalazł i chronił jego córkę, doktor Madeleine Swann, która zabierze go do L’Américain w celu zlokalizowania Oberhausera. White następnie popełnia samobójstwo. Bond odnajduje Swann i ratuje ją przed Hinxem. Para spotyka Q, który przedstawia im połączenie Oberhausera z poprzednimi misjami Bonda i mówi, że Le Chiffre, Dominic Greene i Raoul Silva byli agentami tej samej organizacji, którą Swann identyfikuje jako Spectre.
Swann zabiera Bonda do L’Américain, hotelu w Tangerze, gdzie odkrywają, że White zostawił wskazówki, kierujące ich do bazy Oberhausera w kraterze na Saharze. Jadąc tam pociągiem, Bond i Swann spotykają Hinxa, który zostaje wyrzucony z pociągu. Oberhauser ujawnia, że organizacja sfinansowała Joint Intelligence Service podczas inscenizacji ataków terrorystycznych na całym świecie, tworząc sztuczną potrzebę istnienia programu „Nine Eyes”. W zamian, C ma dać im nieograniczony dostęp do danych, zebranych przez „Nine Eyes”, co ułatwi im organizowanie wszelkich ataków i misji. Bond zostaje złapany i torturowany, a Oberhauser opowiada ich wspólną historię. Po tym, jak Bond został osierocony, ojciec Oberhausera, Hannes, został jego tymczasowym opiekunem. Zazdrosny o uczucia ojca do Bonda, Oberhauser zabił ojca, sfingował własną śmierć i przyjął nazwisko Ernst Stavro Blofeld. Następnie utworzył Spectre i obrał sobie za cel Bonda. Okazuje się, że jest odpowiedzialny za kilka tragedii w życiu Bonda, w tym śmierci Vesper Lynd i poprzedniej M. Bond i Swann ogłuszają Blofelda dzięki zegarkowi Bonda przygotowanemu przez Q i uciekają do Londynu, aby zapobiec uruchomieniu programu „Nine Eyes”.
W Londynie Bond i Swann spotykają M, Q, Billa Tannera i Moneypenny i chcą aresztować C. Swann i Bond zostają uprowadzeni przez Spectre, natomiast reszta grupy postępuje zgodnie z planem. Dzięki Q udaje się zapobiec uruchomieniu „Nine Eyes”, natomiast M pokonuje C w walce i zabija, zrzucając z okna. Bond zostaje zabrany do ruin dawnej siedziby MI6, przeznaczonej do rozbiórki po zbombardowaniu przez Silvę. Blofeld mówi Bondowi, że uruchomił bomby, które zostaną zdetonowane w ciągu trzech minut i może on uciec lub umrzeć próbując uratować Swann. Bond odnajduje Madeleine i uciekają łodzią, natomiast budynek się zawala. Bond zestrzeliwuje helikopter Blofelda, który rozbija się na Moście Westminsterskim. Blofeldowi udaje się wyczołgać z wraku i każe Bondowi, by go zabił, ale ten odmawia, pozwalając M go aresztować. Następnie wraz ze Swann przybywają do Q, od którego odbierają naprawionego Aston Martina DB5 i odjeżdżają.
Obsada.
Ponadto w filmie wystąpili również: Andrew Scott jako C (Max Denbigh), szef prywatnej Służby Wywiadowczej i agent Spectre mocno zaangażowany w plan połączenia dziewięciu krajowych agencji wywiadowczych w „Nine Eyes”, Rory Kinnear jako Bill Tanner, szef sztabu MI6 i doradca M, Jesper Christensen jako Pan White, agent oddziału organizacji Spectre, Quantum, przedstawiony w "Casino Royale" i "007 Quantum of Solace""," Stephanie Sigman jako Estrella, meksykańska agentka towarzysząca Bondowi w misji, której celem jest zamordowanie Marco Sciarry oraz Alessandro Cremona jako Marco Sciarra, włoski agent Spectre, którego Bond zabija w sekwencji przedtytułowej filmu.
W nagraniach archiwalnych pojawiła się także Judi Dench jako poprzedniczka Mallory’ego – M, która pośmiertnie zleca Bondowi jego misję.
Produkcja.
Rozwój projektu.
W marcu 2013 roku Sam Mendes powiedział, że nie wyreżyseruje kolejnego filmu z serii; później jednak wycofał się z tego i ogłosił, że wróci, ponieważ spodobał mu się scenariusz i plany dotyczące przyszłości franczyzy. Nicolas Winding Refn ujawnił, że dostał propozycję wyreżyserowania filmu, ale ją odrzucił. Pracując przy "Skyfall" i "Spectre", Mendes stał się pierwszym reżyserem, który nadzorował dwa kolejne filmy o Bondzie od czasu, gdy John Glen wyreżyserował pięć kolejnych filmów z serii zaczynając od "Tylko dla twoich oczu" (1981) i kończąc na "Licencji na zabijanie" (1989). W lipcu 2015 roku Mendes zauważył, że cała ekipa pracująca przy "Spectre" liczyła ponad tysiąc osób, co czyni film większą produkcją niż "Skyfall".
Kiedy film został ogłoszony w czerwcu 2013 roku nie ustalono jeszcze budżetu, jednak miał być wyższy niż przy "Skyfall" ze względu na zagraniczne lokalizacje i większe pensje dla Mendesa i Craiga. W listopadzie 2014 roku Sony padło ofiarą ataku hakerów, którzy ujawnili szczegóły poufnych e-maili między kierownictwem firmy dotyczących kilku głośnych projektów filmowych. Wśród nich były uwagi związane z produkcją "Spectre" według których film przekroczył budżet, a także wczesne szkice scenariusza napisane przez Johna Logana. Eon Productions wydało później oświadczenie potwierdzające wyciek „wczesnej wersji scenariusza”. Eon w odpowiedzi na prośby Sony i MGM zgodziło się ograniczyć sceny kaskaderskie i prace lokalizacyjne w celu zmniejszenia kosztów produkcji. Ostateczny budżet filmu szacowany jest na 250–275 milionów dolarów.
W "Spectre" powróciło wiele osób, które pracowały przy poprzednich filmach o Bondzie, w tym scenarzysta "Skyfall" John Logan, Neal Purvis i Robert Wade, znani z pięciu poprzednich filmach o Bondzie oraz Jez Butterworth, który wcześniej przyczynił się do powstawania "Skyfall", jednak nie uwzględniono go w napisach. Butterworth został poproszony o dopracowanie scenariusza, w czym pomagali mu Mendes i Craig. Pomimo stworzenia nowej historii dla grupy Spectre, scenarzyści inspirowali się materiałami Iana Fleminga głównie ze zbioru opowiadań "Ośmiorniczka", przede wszystkim przy postaci Franza Oberhausera i jego ojca Hannesa.
Casting.
Główna obsada została ujawniona w grudniu 2014 roku na 007 Stage w Pinewood Studios. Ogłoszono, że Daniel Craig powróci po raz czwarty jako James Bond, natomiast Ralph Fiennes, Naomie Harris i Ben Whishaw powtórzą swoje role ze "Skyfall", jako odpowiednio M, Eve Moneypenny i Q. Rory Kinnear po raz trzeci wcielił się w Billa Tannera.
Christoph Waltz został obsadzony w roli Franza Oberhausera, choć odmówił komentarza na temat charakteru tej roli. Wraz z premierą filmu, okazało się, że jest to Ernst Stavro Blofeld. Został on ostatni raz pokazany w filmie "Diamenty są wieczne" w 1971. Postać przypominająca Blofelda pojawiła się jeszcze w filmie "Tylko dla twoich oczu" w 1981, ale z powodu sporów prawnych nie została nazwana, ani nie pokazano jej twarzy. Waltz zainteresował się filmem ze względu na poruszanie tematu masowej inwigilacji wspomaganej technologią i zaprzeczył pogłoskom, że rola została napisana specjalnie dla niego. Początkowo reżyser Sam Mendes chciał, by M stał się Blofeldem, jednak Fiennes odwiódł go od tego pomysłu zagrażając, że zrezygnuje z roli, ponieważ „M nigdy nie jest czarnym charakterem”.
Producenci do roli Hinxa szukali aktora, który w przeszłości miał kontakt ze sportami kontaktowymi. Ostatecznie rolę tę powierzono Dave’owi Bautiście. Postać w całym filmie wypowiada tylko jedno słowo. Sam Mendes myślał początkowo, że milcząca natura postaci odstraszy Bautistę, jednak tak się nie stało. Bautista zainspirował się głównie Oddjobem z "Goldfingera" i powiedział, że brak mówienia stworzył aktorskie wyzwanie. Po obsadzeniu Bérénice Marlohe w roli Sévérine w "Skyfall", dla której był to jeden z pierwszych filmów, Mendes szukał bardziej doświadczonej aktorki do roli Madeleine Swann, ostatecznie obsadzając w niej Léę Seydoux. Monica Bellucci dołączyła do obsady jako Lucia Sciarra, stając się w wieku pięćdziesięciu lat najstarszą aktorką obsadzoną w roli dziewczyny Bonda. Wcześniej brała udział w przesłuchaniu do roli Paris Carver w "Jutro nie umiera nigdy", ale została pominięta, a rolę powierzono Teri Hatcher. W wywiadzie dla duńskiego portalu Euroman, Jesper Christensen ujawnił, że powtórzy swoją rolę jako Pan White z "Casino Royale" i "Quantum of Solace". Postać Christensena została podobno uśmiercona w scenie, która miała być wykorzystana jako epilog do "Quantum of Solace", jednak usunięto ją z ostatecznej wersji, umożliwiając jego powrót w "Spectre".
W lutym 2015 roku zatrudniono ponad 1500 statystów do sekwencji przedtytułowej, rozgrywającej się w Meksyku. W postprodukcji zostali oni powieleni, co dało efekt około dziesięciu tysięcy statystów.
Zdjęcia.
Mendes ujawnił, że prace na planie rozpoczną się 8 grudnia 2014 w Pinewood Studios i potrwają siedem miesięcy. Ujawnił również kilka lokalizacji filmowych, w tym Londyn, Meksyk i Rzym. Dennis Gassner powrócił jako scenograf filmu, natomiast autor zdjęć Hoyte van Hoytema zastąpił Rogera Deakinsa. Za kostiumy odpowiadała Jany Temine.
Od grudnia 2014 do lutego 2015 filmowano w Austrii. Sceny tam kręcone koncentrowały się na restauracji Ice Q, która na potrzeby filmu została przekształcona w Hoffler Klinik, prywatną klinikę medyczną w austriackich Alpach. Nakręcono tam również sceny z samolotami. Produkcja została tymczasowo wstrzymana najpierw przez kontuzję Craiga, który skręcił kolano podczas kręcenia scen walki, a następnie przez wypadek z udziałem jednego z pojazdów filmowych, w którym rannych zostało trzech członków ekipy.
Ekipa filmowa tymczasowo powróciła do Anglii, aby nakręcić sceny w Blenheim Palace w Oxfordshire. Następnie ekipa przeniosła się do Rzymu, gdzie zdjęcia trwały pięć tygodni. Sceny były kręcone m.in. na moście Ponte Sisto i Forum Romanum. Produkcja spotkała się ze sprzeciwem ze strony władz miasta, które obawiały się potencjalnego zniszczenia historycznych miejsc oraz problemów z graffiti i śmieciami, pojawiającymi się w filmie. Z tego powodu wszystkie sceny musiały być dokładnie zaplanowane przed rozpoczęciem zdjęć, by uniknąć jakichkolwiek wypadków. W scenie pościgu samochodowego wzdłuż brzegów Tybru i ulicami Rzymu użyto samochód Aston Martin DB10, opracowany specjalnie na potrzeby filmu (wyprodukowano tylko 10 egzemplarzy) oraz Jaguar C-X75. Według Gary’ego Powella kręcenie scen pościgu wiązało się z „ryzykiem wpadnięcia w poślizg w Watykanie” i doprowadziło do rozbicia siedmiu Aston Martinów; wydatki na samochody w filmie oszacowano na 48 milionów dolarów.
Po zakończeniu zdjęć w Rzymie produkcja przeniosła się do Meksyku, gdzie nakręcono sekwencję otwierającą film. Jest to scena, która składa się z sześciu ujęć i była jedną z niewielu, które wymagały wcześniejszej wizualizacji. Dzięki dokładnemu zaplanowaniu, nakręcenie nie wymagało użycia kamer motion control. Sceny wymagały zamknięcia rynku miejskiego na czas kręcenia sekwencji walki na pokładzie helikoptera Messerschmitt-Bölkow-Blohm Bo 105CBS, w której wzięło udział 1500 statystów. Po zakończeniu zdjęć w Meksyku, podczas zaplanowanej przerwy, Craig został przewieziony do Nowego Jorku, gdzie przeszedł operację kolana mającą na celu wyleczenie urazu. Poinformowano, że nie miało to wpływu na filmowanie, a on sam powrócił na plan w Pinewood Studios zgodnie z planem 22 kwietnia. Niektóre ujęcia w Meksyku zostały wykonane przy użyciu dublerów, których twarze zostały cyfrowo zastąpione twarzą Craiga.
Media spekulowały, że scenariusz został zmieniony, by dostosować się do żądań władz meksykańskich, które chciały zmodyfikowania scenariusza, by przedstawić kraj w pozytywnym świetle w zamian za wsparcie finansowe w wysokości 20 milionów dolarów. Zostało to zdementowane przez producenta Michaela G. Wilsona, który stwierdził, że ta scena od samego początku miała być kręcona w Meksyku z uwagi na tradycję związaną z Dniem Zmarłych, która była do niej inspiracją. Na podobne problemy napotkała wcześniej produkcja "Skyfall" podczas próby uzyskania pozwolenia na nakręcenie sekwencji przedtytułowej w Indiach, którą ostatecznie zrealizowano w Stambule.
17 maja 2015 roku nakręcono kilka ujęć na Tamizie w Londynie. Na czas filmowania scen kaskaderskich z udziałem Craiga i Seydoux na motorówce tymczasowo zamknięto niektóre mosty. Zdjęcia wykonano również na rzece w pobliżu siedziby MI6 przy Vauxhall Cross. Ekipa powróciła nad rzekę niecały tydzień później, by nakręcić sceny rozgrywające się na Moście Westminsterskim. Na planie obecna była londyńska straż pożarna, która symulowała deszcz, a także nadzorowała dym używany do niektórych scen. Budynek MI6, który w filmie został przeznaczony do rozbiórki po ataku terrorystycznym w "Skyfall", został zastąpiony cyfrową rekonstrukcją. Podczas jego detonacji użyto wersji miniaturowej oraz cyfrowej.
W czerwcu, po zakończeniu prac w Anglii, produkcja udała się do Maroka. Siedziba Spectre została zlokalizowana w kraterze Gara Medouar. Nakręcona tam eksplozja trafiła do Księgi Rekordów Guinnessa jako największa scena wybuchu w historii kinematografii. Wykorzystano w niej 8140 litrów nafty i 24 ładunki, z których każdy zawierał kilogram materiałów wybuchowych.
Zdjęcia zakończyły się 5 lipca 2015 roku, 128 dni po ich rozpoczęciu.
Efekty specjalne.
Nad efektami specjalnymi pracowały studia Industrial Light &amp; Magic, Double Negative, Moving Picture Company, Cinesite i Peerless, a całość nadzorował Steve Begg.
ILM pracowało nad zniszczeniami budynków i eksplozjami w scenie pościgu w Meksyku. Dodatkowo przyczyniło się do nałożenia głowy Craiga na ciała kaskaderów, gdy ten doznał urazu kolana, a także do dodania tłumu i korekcji twarzy podczas parady na początku filmu. Firma Double Negative przygotowała cyfrową wersję siedziby MI6 oraz scenę jej eksplozji. Dodatkowo pracowała nad ujęciami na Tamizie, zmieniając scenerię z letniej na zimową z racji na porę roku, w której kręcono te sceny. Przyczyniła się również do sceny eksplozji helikoptera oraz stworzenia jego zniszczeń. Studio MPC pracowało łącznie nad ponad 300 ujęciami. Były to m.in. sceny w Alpach, w ramach których opracowało ono siedzibę Blofelda oraz samolot Bonda, który faktycznie zbudowano na planie i ciągnięto przez las na linach, kołach i nartach. Oprócz tego firma opracowała cyfrowo przyrządy, którymi Blofeld torturował Bonda. Studio Cinesite pracowało m.in. nad sekwencjami w Rzymie. W scenach pościgu dodało ono lufy karabinów do Aston Martina oraz wykonało wnętrze Alfy Romeo, stworzyło także efekty kolizji i wydłużyło długość ulicy. Firma stworzyła także mysz, która zdradziła Bondowi lokalizację tajnego pokoju w L’Americain. Firma Peerless pracowała nad kilkoma sekwencjami w filmie, w tym nad spotkaniem Nine Eyes w Tokio, scenami Bonda z M w Londynie oraz końcową sceną, podczas której Bond i Swann jadą ulicą Whitehall. Z racji na kręcenie ujęć latem, studio musiało także zmienić w niektórych ujęciach scenerię na zimową.
Ponadto studio Framestore zajęło się sekwencją tytułową, zaprojektowaną przez Daniela Kleinmana. Prace nad nią trwały cztery miesiące i skupiały się na motywie ośmiornicy, co miało przypominać logo Spectre, a także na motywie miłości.
Muzyka.
Na stanowisku kompozytora, podobnie jak w poprzednich filmach, powrócił Thomas Newman. Zamiast komponować ścieżkę dźwiękową dopiero w momencie przejścia filmu do etapu postprodukcji, Newman pracował podczas kręcenia filmu. Zwiastun wydany w lipcu 2015 roku zawierał motyw "W tajnej służbie Jej Królewskiej Mości" Johna Barry’ego. Mendes ujawnił, że ostateczna wersja filmu będzie miała ponad 100 minut ścieżki dźwiękowej. Album został wydany 23 października 2015 roku w Wielkiej Brytanii.
Angielski zespół Radiohead otrzymał zlecenie na napisanie tytułowej piosenki do filmu. Zaproponował utwór „Man of War”, napisany w latach 90., jednak nigdy nie wydany. Został on odrzucony, ponieważ nie napisano go dla filmu, a więc nie kwalifikował się do Oscara dla najlepszej piosenki oryginalnej. Zespół nagrał kolejną piosenkę, „Spectre”, ale tej również nie przyjęto, bo uznano ją za zbyt melancholijną.
We wrześniu 2015 roku Eon ogłosiło, że Sam Smith nagrał tytułowy utwór, „Writing’s on the Wall”. Smith poinformował, że napisał piosenkę podczas jednego spotkania ze stałym współpracownikiem, Jimmym Napesem, w mniej niż pół godziny. Utwór został wydany 25 września 2015. Otrzymał mieszane recenzje od krytyków i fanów, szczególnie w porównaniu do „Skyfall” Adele. Pomimo mieszanego przyjęcia, stał się pierwszym motywem muzycznym z filmów o Bondzie, który stał się numerem jeden na UK Singles Chart, drugim, który zdobył Oscara za najlepszą piosenkę oryginalną i piątym, który był do tej nagrody nominowany. Zdobył również Złoty Glob za najlepszą piosenkę oryginalną.
Marketing.
Podczas konferencji prasowej zapowiadającej rozpoczęcie zdjęć w grudniu 2014 firmy Aston Martin i Eon zaprezentowały nowy model DB10 jako oficjalny samochód do filmu. Został zaprojektowany we współpracy Aston Martina z twórcami filmu. Wyprodukowano tylko 10 egzemplarzy, specjalnie na potrzeby "Spectre," jako uczczenie 50. rocznicy współpracy firmy z franczyzą. W filmie wykorzystano tylko osiem z nich, a pozostałe dwa użyto do celów promocyjnych. Po zmodyfikowaniu Jaguara C-X75 na potrzeby filmu, Williams F1 umieścił logo 007 na swoich bolidach podczas Grand Prix Meksyku w 2015 roku.
13 marca 2015 roku kilku członków obsady i ekipy, w tym Craig, Whishaw, Wilson i Mendes, a także poprzedni odtwórca roli Jamesa Bonda, Roger Moore, wystąpiło w skeczu napisanym przez Davida Walliamsa i braci Dawson z okazji Comic Relief’s Red Nose Day na BBC One. Przedstawiono tam też kulisy kręcenia "Spectre".
Pierwszy zwiastun filmu został opublikowany w marcu 2015 roku, następnie w lipcu pojawił się drugi, a w październiku trzeci.
Wydanie.
Światowa premiera filmu miała miejsce w Royal Albert Hall w Londynie 26 października 2015. Tego samego dnia film zadebiutował dla szerszej publiczności w Wielkiej Brytanii i Irlandii. 5 listopada 2015 premiera odbyła się m.in. w Polsce, Argentynie, Portugalii, Brazylii, Chile, Niemczech i we Włoszech. Dzień później film zadebiutował m.in. w USA, Kanadzie, Austrii, Meksyku i Hiszpanii. 11 listopada odbyła się premiera we Francji i części Szwajcarii, a w ciągu dwóch następnych dni m.in. w Chinach, Grecji i Australii. W marcu 2015 roku IMAX ogłosiło, że w związku z wcześniejszym sukcesem "Skyfall" film będzie wyświetlany w obsługiwanym przez nich formacie. W Wielkiej Brytanii "Spectre" miał szerszą premierę niż jego poprzednik – 647 kin, w tym 40 ekranów IMAX (w przypadku "Skyfall" było to 587 kin w tym 21 ekranów IMAX).
W wersji HD film został wydany 22 stycznia 2016, a na nośniki DVD i Blu-ray w USA i Wielkiej Brytanii odpowiednio 9 i 22 lutego 2016. W obu krajach był to jeden z najchętniej kupowanych tytułów i ostatecznie w Wielkiej Brytanii sprzedano 1,5 miliona egzemplarzy, co było drugim najlepiej sprzedającym się tytułem roku (za ""), a w USA ponad 2 miliony egzemplarzy, dzięki czemu film uplasował się tam na 13. pozycji.
22 października 2019 produkcja została wydana w wersji Ultra HD Blu-ray przez 20th Century Fox Home Entertainment wraz z poprzednimi trzema filmami, a także samodzielnie: 25 lutego 2020 w USA i 23 marca 2020 w Wielkiej Brytanii.
Odbiór.
Box office.
"Spectre" zarobił na całym świecie 880,7 miliona dolarów, z czego 135,5 miliona dolarów pochodziło z rynku brytyjskiego, a 200,1 miliona dolarów z Ameryki Północnej. Stał się drugim po "Skyfall" najlepiej zarabiającym filmem o Jamesie Bondzie i szóstym najlepiej zarabiającym filmem 2015 roku na świecie.
W Wielkiej Brytanii film zarobił 6,4 miliona dolarów podczas pokazów przedpremierowych oraz 9,2 miliona dolarów w dniu premiery, a 8,8 miliona dolarów następnego dnia, ustanawiając rekordy brytyjskie dla obu dni. W ciągu pierwszych siedmiu dni film zarobił 63,8 miliona dolarów bijąc tym samym rekord najlepszego otwarcia w pierwszym tygodniu w Wielkiej Brytanii ustanowiony w 2004 roku przez film "Harry Potter i więzień Azkabanu" (36,9 miliona dolarów). Film miał również najlepsze otwarcie średnie w przeliczeniu na kino w tym kraju (110 000 dolarów), bijąc tym samym "Mrocznego Rycerza" (100 200 dolarów). Prześcignął też "Avatara" i stał się najlepiej zarabiającym filmem IMAX w historii tego państwa (10,09 mln dolarów).
W Stanach Zjednoczonych i Kanadzie pierwotnie przewidywano, że w weekend otwarcia film zarobi 70-75 milionów dolarów z 3927 kin, co byłoby największą premierą filmu o Bondzie. Jednak gdy film zarobił 5,3 miliona dolarów z pokazów przedpremierowych i 28 milionów dolarów w dniu otwarcia, prognozy zostały zwiększone do 75-80 milionów dolarów. Ostatecznie produkcja zarobiła 70,4 miliona dolarów w weekend otwarcia (około 20 milionów dolarów mniej niż "Skyfall", który zarobił 90,6 miliona dolarów uwzględniając pokazy przedpremierowe w kinach IMAX), ale mimo to zajął pierwsze miejsce w tamtejszym box office. Przychód z kin IMAX wyniósł tam 9,1 miliona dolarów z 374 kin.
W Niemczech "Spectre" zarobił w dniu otwarcia 22,5 mln dolarów (wliczając w to pokazy przedpremierowe), co ustanowiło nowy rekord wszech czasów, w Australii 8,7 mln dolarów (wliczając w to pokazy przedpremierowe), a w Korei Południowej 8,2 mln dolarów (wliczając w to pokazy przedpremierowe). Pomimo zamachów w Paryżu 13 listopada, które doprowadziły do zamknięcia wielu kin, film zarobił we Francji 14 mln dolarów. W Meksyku, gdzie kręcono część filmu, zadebiutował z ponad dwukrotnie wyższym wynikiem niż "Skyfall" (4,5 mln dolarów). Film osiągnął również lepsze wyniki niż jego poprzednik w różnych regionach Skandynawii, m.in. w Finlandii (2,7 mln dolarów) i Norwegii (2,9 mln dolarów) oraz na innych rynkach, takich jak Dania (4,2 miliona dolarów), Holandia (3,4 miliona dolarów) i Szwecja (3,1 miliona dolarów). W Indiach film w dniu otwarcia zarobił 4,8 miliona dolarów, co stanowi 4% więcej niż w przypadku "Skyfall". Przez cztery tygodnie utrzymywał się na szczycie box office w niemieckojęzycznej części Szwajcarii, a także przez siedem tygodni w Holandii wyprzedzając tym samym "Minionki" i stając się najlepszym filmem roku. W Polsce film zarobił łącznie prawie 9 milionów dolarów.
W Chinach film zarobił w dniu otwarcia 15 milionów dolarów, co stanowi drugi co do wielkości jednodniowy przychód brutto dla filmu hollywoodzkiego w 2D (po "", które zarobiło 18,5 miliona dolarów), w tym 790 000 dolarów z nocnych pokazów przedpremierowych. W weekend otwarcia film zarobił 48,1 mln dolarów z 14 700 kin, co stanowi przewagę 198% nad "Skyfall" i nowy rekord otwarcia hollywoodzkiego filmu w 2D. W kinach IMAX w tamtym kraju przychód wyniósł 4,6 miliona dolarów z 246 kin.
Reakcje krytyków.
Film spotkał się z mieszanymi recenzjami krytyków. W serwisie Rotten Tomatoes 63% z 366 recenzji uznano za pozytywne, a średnia ocen wystawionych na ich podstawie wyniosła 6,4/10. Na agregatorze Metacritic średnia ważona ocen z 48 recenzji wyniosła 60 punktów na 100 punktów. Natomiast według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę „A-” w skali od A+ do F.
Krytyk filmowy Mark Kermode z „The Observer” przyznał filmowi cztery z pięciu gwiazdek zauważając, że nie dorównał on standardom wyznaczonym przez "Skyfall", ale udało mu się trafić w oczekiwania widzów. Peter Bradshaw z magazynu „The Guardian” ocenił film na wszystkie pięć gwiazdek uznając go za „pomysłowy, inteligentny i złożony” i wyróżniając występ Craiga jako najważniejszy punkt filmu. Robbie Collin z „The Daily Telegraph” także przyznał filmowi najwyższą, pięciogwiazdkową ocenę i opisał "Spectre" jako „oszałamiający pokaz pewności siebie” chwaląc go jako „wyczyn czystej filmowej nekromancji”. Chris Tilly z IGN ocenił film na 7,2 punktu na 10 uznając "Spectre" za „solidny, ale niespektakularny” i stwierdzając, że „filmowi brakuje do doskonałości”.
Kenneth Turan na łamach „Los Angeles Times” stwierdził, że "Spectre" „sprawia wrażenie wyczerpanego i pozbawionego inspiracji”. Manohla Dargis z „The New York Times” skrytykowała film jako nie mający w sobie „nic zaskakującego” i poświęcający swoją oryginalność na rzecz zysków kasowych. Scott Mendelson z czasopisma „Forbes” również ostro skrytykował film, uznając "Spectre" za „najgorszy film o Bondzie od 30 lat”. Guy Lodge z „Variety”, w swojej recenzji narzekał, że w filmie „brakuje niespodziewanej emocjonalności ze "Skyfall", ponieważ film podtrzymuje nostalgiczny kop poprzednika z mniej sentymentalnym zacięciem”. Stephen Dalton z „The Hollywood Reporter” określił film jako „dwa kroki do przodu, jeden krok do tyłu” i uznał, że „ulubiona broń brytyjskiego wywiadu służąca do masowego uwodzenia wydaje się trochę zardzewiała w tej nierównej kontynuacji "Skyfall"”. Darren Franich z „Entertainment Weekly” zauważył, że „nic, co dzieje się w "Spectre", nie wytrzymuje nawet drobnej logicznej kontroli”; stwierdził też, że „ostatni akt filmu jest tak dziwny, tak rozmyślnie niezrozumiały, że zasługuje na dodatkową uwagę”.
Ludwika Mastalerz z portalu Filmweb przyznała filmowi ocenę 7 na 10 pisząc, że „Sam Mendes potwierdza, że jest szaleńcem, który wsiada do cysterny wypełnionej nitrogliceryną i obiera najbardziej niebezpieczną trasę, aby udowodnić wszystkim – i przede wszystkim sobie – że potrafi dowieźć ładunek 007 na miejsce”. Jakub Demiańczuk z portalu Dziennik.pl stwierdził, że „"Spectre" to świetne, perfekcyjnie zrealizowane kino akcji, ale zmiany w serii wydają się nieuniknione” i uznał, że film to „błyskotliwie zrealizowane widowisko, któremu jednak brakuje ekstrawagancji dawnych filmów o Jamesie Bondzie”. Marcin Andrys z portalu paradoks.net.pl wystawił filmowi ocenę 5,5 na 10 mówiąc, że „formuła serii, która z lepszym lub gorszym skutkiem funkcjonuje od pięćdziesięciu trzech lat, właśnie osiągnęła swój kres”. Kamil Śmiałkowski z naEkranie.pl ocenił film na 8 punktów z 10 chwaląc obsadę filmu, ale zaznaczając, że „"Spectre" stoi na drugim końcu skali w porównaniu z "Casino Royale". Tam mieliśmy mocne, brutalne urealnienie Bonda; tu mamy równie mocne wzięcie wszystkiego w nawias”. Janusz Wróblewski z magazynu „Polityka” wystawił trzy gwiazdki z sześciu stwierdzając, że „zmiana konwencji na bardziej realistyczną obnażyła tym razem same niedostatki: ciężką rękę reżysera, schematyzm i niewybaczalny brak poczucia humoru”.

</doc>
<doc id="3318574" url="https://pl.wikipedia.org/wiki?curid=3318574" title="Przerośliny">
Przerośliny

Przerośliny – niestandaryzowana część osady Bolesławice w Polsce położona w województwie zachodniopomorskim, w powiecie goleniowskim, w gminie Goleniów.
Obecnie miejscowość stanowi wschodnią część Bolesławic.

</doc>
<doc id="3318575" url="https://pl.wikipedia.org/wiki?curid=3318575" title="Patrick O’Regan">
Patrick O’Regan

Patrick Michael O’Regan (ur. 8 października 1958 w Bathurst) – australijski biskup rzymskokatolicki, arcybiskup metropolita Adelaidy od 2020.
Życiorys.
Święcenia kapłańskie otrzymał 2 września 1983 i został inkardynowany do diecezji Bathurst. Przez wiele lat pracował jako duszpasterz parafialny. W latach 2008–2009 pełnił funkcję tymczasowego administratora diecezji, a w kolejnych latach był kanclerzem kurii i (od 2012) wikariuszem generalnym.
4 grudnia 2014 papież Franciszek mianował go biskupem diecezjalnym diecezji Sale. Sakry udzielił mu 26 lutego 2015 metropolita Melbourne - arcybiskup Denis Hart.
19 marca 2020 został mianowany arcybiskupem metropolitą Adelaidy, zaś 25 maja 2020 kanonicznie objął urząd.

</doc>
<doc id="3318576" url="https://pl.wikipedia.org/wiki?curid=3318576" title="Iwan Kabakow">
Iwan Kabakow

Iwan Dmitrijewicz Kabakow (ros. Иван Дмитриевич Кабаков, ur. we wsi Kniaże-Pawłowo w guberni niżnonowogrodzkiej, zm. 3 października 1937 w Moskwie) – radziecki polityk, członek KC WKP(b) (1925-1937).
Skończył 6 klas szkoły cerkiewnej, 1908-1917 pracował w fabryce w Niżnym Nowogrodzie. Od 1912 członek SDPRR(b), po rewolucji lutowej członek rady delegatów robotniczych, 1918 przewodniczący Komitetu Powiatowego RKP(b) w Siemionowie i przewodniczący powiatowego komitetu wykonawczego, od lipca 1918 zastępca przewodniczącego komitetu wykonawczego guberni niżnonowogrodzkiej. Od października 1918 w Armii Czerwonej, uczestnik obrony Woroneża, przewodniczący komitetu wykonawczego rady miejskiej w Woroneżu. Od kwietnia do sierpnia 1919 kierownik miejskiego wydziału finansowego w Niżnym Nowogrodzie, od sierpnia do października 1919 kierownik wydziału agitacji gubernialnego komitetu RKP(b) w Niżnym Nowogrodzie, następnie instruktor gubernialnego komitetu RKP(b) w Woroneżu. Od stycznia 1920 do lipca 1921 ponownie przewodniczący komitetu wykonawczego w Woroneżu, od lipca 1921 do grudnia 1922 przewodniczący komisji przeglądu, weryfikacji i oczyszczania szeregów partii Baszkirskiej ASRR. Od grudnia 1922 do lutego 1924 sekretarz odpowiedzialny gubernialnego komitetu RKP(b) w Jarosławiu, od lutego do czerwca 1924 kierownik Wydziału Organizacyjnego Gubernialnego Komitetu RKP(b) w Tule, od czerwca 1924 do kwietnia 1928 sekretarz odpowiedzialny gubernialnego komitetu RKP(b)/WKP(b) w Tule, od 31 maja 1924 do 18 grudnia 1925 zastępca członka, a od 31 grudnia 1925 do 19 maja 1937 członek KC WKP(b). Od kwietnia 1928 do kwietnia 1929 przewodniczący komitetu wykonawczego Uralskiej Rady Obwodowej, od stycznia 1929 do 22 stycznia 1934 I sekretarz Uralskiego Komitetu Obwodowego WKP(b), a od 22 stycznia 1934 do 22 maja 1937 I sekretarz Komitetu Obwodowego WKP(b) w Swierdłowsku. 20 grudnia 1935 odznaczony Orderem Lenina. 24 kwietnia 1937 aresztowany, następnie rozstrzelany. 1956 pośmiertnie zrehabilitowany na XX Zjeździe KPZR.

</doc>
<doc id="3318579" url="https://pl.wikipedia.org/wiki?curid=3318579" title="Leopold III (książę Anhalt-Dessau)">
Leopold III (książę Anhalt-Dessau)

Leopold Friedrich (ur. 10 sierpnia 1740 w Dessau, zm. 9 sierpnia 1817 w pałacu Luisium) – od 1751 książę Anhaltu-Dessau z dynastii askańskiej. Od 1812 regent księstwa Anhalt-Köthen w imieniu małoletniego księcia Ludwika.
Urodził się jako syn księcia Anhalt-Dessau Leopolda II i jego żony księżnej Gizeli Agnieszki. Na tron wstąpił po śmierci ojca 16 grudnia 1751. Do 1758 regencję w jego imieniu sprawował stryj książę Dietrich.
W chwili kiedy został monarchą jego władztwo było częścią Świętego Cesarstwo Rzymskiego Narodu Niemieckiego. Pozostawało nią do 1806. W latach 1807-1813 wchodziło w skład Związku Reńskiego. Państwa należące do Związku były formalnie suwerenne – mogły prowadzić politykę zagraniczną, w praktyce znajdowały się jednak pod przemożnym wpływem cesarza Francuzów Napoleona I. W 1815 Anhalt-Bernburg zostało członkiem Związku Niemieckiego, będącego luźną konfederacją państw. W 1807 podniesiono je do rangi księstwa udzielnego ("Herzogtum") (na temat różnicy pomiędzy "Fürst" i "Herzog" zobacz hasło: książę).
25 lipca 1767 w poślubił margrabiankę Luise von Brandenburg-Schwedt. Para miała dwoje dzieci:
Ponadto miał dziesięcioro nieślubnych dzieci:
z Friederike Wilhelmine Schultz:
Po śmierci księcia Leopolda III jego następcą został wnuk Leopold IV.

</doc>
<doc id="3318580" url="https://pl.wikipedia.org/wiki?curid=3318580" title="54 Armia (ZSRR)">
54 Armia (ZSRR)

54 Armia () – związek operacyjny Armii Czerwonej podczas II wojny światowej. 
Została sformowana w sierpniu i na początku września 1941 w Moskiewskim Okręgu Wojskowym na bazie 44 Korpusu Strzeleckiego z podporządkowaniem bezpośrednio Stawce Naczelnego Dowództwa.
Skład 54 Armii.
W skład 54 Armii wchodziły:
Szlak bojowy.
Armia została przedyslokowana na kierunek północno-zachodni i zajęła pozycje obronne na prawym brzegu Wołchowa. Od 26 września 1941 w składzie Frontu Leningradzkiego (od 9 czerwca 1942 do 14 lutego 1944 Front Wołchowski) uczestniczyła w Bitwie Leningradzkiej. W końcu kwietnia 1944 została włączona w 3 Front Nadbałtycki i uczestniczyła w operacjach zaczepnych Pskowsko-Ostrowskiej i Ryżskiej. W październiku 1944 jej wojska zostały przekazane innym armiom, dowództwo w grudniu rozformowano. 

</doc>
<doc id="3318581" url="https://pl.wikipedia.org/wiki?curid=3318581" title="Gondorczycy">
Gondorczycy



</doc>
<doc id="3318582" url="https://pl.wikipedia.org/wiki?curid=3318582" title="Gondor">
Gondor

Gondor (sin. "Kamienny Kraj") – kraina i państwo ze stworzonej przez J.R.R. Tolkiena mitologii Śródziemia.
Królestwo Gondoru zostało założone razem z królestwem Arnoru przez Elendila w 3320 Drugiej Ery po zatopieniu Númenoru. W czasie Wojny o Pierścień Gondor leżał na południe od Rohanu i na zachód od Mordoru, nad Zatoką Belfalas, jednak w czasach swojej największej świetności, które przypadają na jedenasty wiek Trzeciej Ery, rozciągał się od Pól Celebrantu na północy do Umbaru na południu i od Morza Rhûn na wschodzie po Gwathló na zachodzie.
Władza w Gondorze.
Królowie z rodu Anáriona władali Gondorem do roku 2050 Trzeciej Ery, kiedy to zaginął ostatni potomek tej linii, Eärnur. Od tego czasu krajem rządziła dynastia Namiestników. Pod koniec Trzeciej Ery, w czasach, w których toczy się akcja "Władcy Pierścieni" Namiestnikiem Gondoru był Denethor II. Po jego śmierci władzę w Gondorze przejął król Elessar, dziedzic Isildura, który ponownie zjednoczył oba królestwa Dúnedainów na wygnaniu. Kolejnym namiestnikiem, na usługach króla Elessara, został Faramir, syn Denethora II.
Ciałem doradczym była Rada Gondoru.
Składała się z wysokich dostojników oraz władców poszczególnych lenn na ziemiach królestwa. Niewątpliwie również każdy namiestnik był członkiem tej rady. Miała ona głos doradczy i mogła sugerować monarsze sposób podjęcia jakiejś decyzji (pełniła rolę analogiczną jak Rada Berła w Númenorze czy Rada Królestwa Północy w Arnorze).
Jednak w latach 1944–1945 Trzeciej Ery znaczenie Rady wzrosło: kiedy bowiem w bitwie zginął król Ondoher i jego synowie (Artamir oraz Faramir), to właśnie Rada zadecydowała o objęciu tronu przez Eärnila II i odrzuceniu roszczeń księcia Arvedui z Arthedainu.
Za czasów namiestników rządzących Gondorem (od 2050 do 3019 roku Trzeciej Ery) Rada istniała nadal. Odgrywała taką samą rolę, jak za panowania monarchów. Namiestnik jednak nie musiał postępować zgodnie z tymi "wskazówkami". Szczególnie znany z tego był Denethor II: "(...) zazwyczaj narzucał swoją wolę Radzie, (...) słuchał rad, ale potem robił zawsze wszystko wedle własnej myśli" (tak było podczas narad w trakcie oblężenia Minas Tirith).
Król Elessar, przywróciwszy monarsze rządy w Gondorze, również miał u swego boku radę. Zwano ją Wielką Radą Gondoru. Miała ona prawo wypowiadać się we wszystkich ważnych kwestiach, dotyczących zarówno kraju, jak i zagranicy. W jej skład wchodzili dowódcy wojskowi, władcy lenn oraz (jako główny doradca) namiestnik.
Kultura.
Mieszkańcy tego państwa (Gondorczycy, Gondorianie) nie byli jednorodni pod względem pochodzenia, w związku z czym dzieli się ich pod tym względem na trzy grupy.
Pierwszą z nich, stosunkowo najmniej liczną, stanowili czystej krwi Dúnedainowie. Wśród nich byli przedstawiciele dynastii królewskiej (Linii Południowej) oraz najmożniejszych rodów szlacheckich, takich jak książęta Dol Amrothu czy Ród Húrina, dynastia namiestników Gondoru. Jednak z biegiem czasu długość życia tych Dúnedainów uległa pewnemu skróceniu, w porównaniu do ich pobratymców z dawnego Arnoru.
Drugą grupę stanowili ci mieszkańcy Gondoru, którzy pochodzili od dawnej ludności zamieszkującej te obszary w Drugiej Erze, lecz w swoich żyłach mieli również krew Númenorejczyków. Byli oni szczególnie liczni w Minas Tirith i okolicach tego miasta oraz w Belfalas.
Trzecia grupa to Gondorczycy pochodzący tylko od dawnych mieszkańców dolin w Ered Nimrais. Zaliczano do nich ludzi z Lossarnach czy też górali z Lamedonu. Sporo mieszkańców królestwa było też potomkami Nortów, którzy osiedlali się w Gondorze zwłaszcza po wojnie domowej z XV wieku Trzeciej Ery (tzw. Waśń Rodzinna).
Podczas Wojny o Pierścień, w końcu Trzeciej Ery, językiem większości mieszkańców Gondoru była Wspólna Mowa. Zresztą właśnie w Gondorze "przetrwał w najczystszym starym stylu i najpiękniejszym brzmieniu". Niektórzy spośród Gondorczyków znali i posługiwali się sindarinem.
Geografia.
Miasta.
Calembel.
Pojawia się w "Powrocie króla", trzeciej części "Władcy Pierścieni". Jest zaznaczone i podpisane na mapie Gondoru dołączonej (nie we wszystkich wydaniach) do trzeciego tomu powieści.
Było położone u brodu na rzece Ciril. Było głównym ośrodkiem Lamedonu i najpewniej tam rezydował władca tego lenna (pod koniec Trzeciej Ery był nim Angbor).
Podczas Wojny o Pierścień, 9 marca 3019 roku Trzeciej Ery, przez miasto, z którego uciekli mieszkańcy, przemaszerował Aragorn na czele Szarej Drużyny i Armii Umarłych.
Nazwa Calembel pochodzi z sindarinu i znaczy w tej mowie "Zielony gród". W przekładzie "Władcy Pierścieni" Jerzego Łozińskiego oraz w starych wydaniach (sprzed 1996) w przekładzie Marii Skibniewskiej występuje pisownia "Kalembel".
Dol Amroth.
Zamek i port, główne miasto Belfalasu w Gondorze nad północnymi brzegami zatoki Belfalas. Herbem książąt Dol Amroth był Statek i Srebrny Łabędź, sztandary zaś miały barwę błękitną. W czasie Wojny o Pierścień władcą tej krainy był Imrahil, syn Adrahila.
W mieście wznosiła się Morska Wieża (ang. Sea-ward Tower, sin. Tirith Aear).
Edhellond.
Edhellond (sin., "Przystań elfów") – elficka przystań w Belfalas, położona u zbiegu rzek Morthond i Ringló. Założona została przez grupę elfów, którym na trzech statkach udało się uciec (w 474 roku Pierwszej Ery) ze zniszczonych przez wojska Morgotha portów Brithombar i Eglarest w Beleriandzie. W późniejszych latach przystań rozbudowali elfowie przybywający głównie z Lothlórien. Stamtąd odpływały ich statki kierujące się na Zachód. Ostatecznie Edhellond (zwany też Przystanią Amrotha) został opuszczony w 1981 roku Trzeciej Ery.
Ethring.
Ethring było głównym miejscem przeprawy przez Ringló, usytuowane w pobliżu wejścia do doliny Ringló, pięćdziesiąt mil poniżej źródła rzeki w Ered Nimrais. Miasto przecinał gościniec zaczynający się w Górach Białych, później przechodzący przez Calembel, a dalej prowadzący do portowego Linhir. Z tego wynika, że Aragorn wraz z Szarą Drużyną musiał przechodzić przez Ethring dążąc do Minas Tirith na Wojnę o Pierścień.
Harlond.
Pojawia się w "Powrocie króla".
Była to przystań położona nad Anduiną naprzeciw Emyn Arnen, w odległości około jednej stai od Minas Tirith. Była portem tego miasta (włączonym w obręb fortyfikacji Rammas Echor) dla pełnomorskich statków przypływających z południa Gondoru.
W czasie bitwy na polach Pelennoru właśnie tam przybiła flota Aragorna II.
Nazwa Harlond pochodzi z sindarinu i znaczy w tej mowie "Południowa przystań".
Przystań Harlond pokazana została w ekranizacji powieści (w reżyserii Petera Jacksona), w filmie "", w scenie przybicia floty Aragorna.
Linhir.
Jest zaznaczone i podpisane na mapie Gondoru dołączonej (nie we wszystkich wydaniach) do trzeciego tomu powieści.
Było to miasto portowe położone u zbiegu rzek Gilrainy i Serni. Znajdowało się w granicach Lebenninu. Podczas Wojny o Pierścień doszło tam do bitwy pomiędzy Gondorczykami a Korsarzami z Umbaru.
Nazwa Linhir pochodzi z sindarinu i znaczy w tej mowie "Dźwięczna rzeka".
Krainy.
Andrast.
Był to półwysep wyznaczający granicę między Zatoką Belfalas a Wielkim Morzem Belegaër. Zakończony był przylądkiem o tej samej nazwie.
Nazwa przylądka pochodzi z sindarinu i znaczy "Długie wybrzeże".
Anfalas.
Informacje na jej temat znajdują się w "Powrocie króla", trzeciej części " Władcy Pierścieni". Anfalas jest zaznaczone i podpisane na mapach Środziemia dołączonych do powieści.
Była to nadmorska prowincja Gondoru położona na południe od Pinnath Gelin, pomiędzy ujściami rzek Lefnui i Morthond. Do Gondoru ziemie te włączono zapewne za rządów Królów Żeglarzy. W późniejszych wiekach ustanowiono tam lenno. Podczas Wojny o Pierścień władcą Anfalas był Golasgil.
Jak się zdaje, pod koniec Trzeciej Ery była to niezbyt bogata prowincja, zamieszkana w większości przez myśliwych, rybaków i pasterzy.
Nazwa w języku westron, Długie Wybrzeże, jest dosłownym tłumaczeniem sindarińskiej nazwy Anfalas.
Anórien.
Położone na północ od Minas Tirith i Ered Nimrais, było jedyną krainą Calenardhonu nie oddaną pod kontrolę Rohirrimów. Mering i Las Firien były jego zachodnią granicą, a ujście Rzeki Entów – północną. Jego wschodnią granicę tworzyła Anduina. Na północnym wschodzie znajdowała się ufortyfikowana wyspa Cair Andros ze stałą załogą. Nie było tam większych miast.
Podczas Wojny o Pierścień do Anórien wtargnęła armia Mordoru, która miała zablokować drogę idącym z odsieczą Gondorowi Rohirrimom. Armia króla Théodena wyminęła ową armię przeprawiając się przez Las Druadan porastający północne zbocza Białych Gór. Przez leśne ostępy prowadzili ich Dzicy Ludzie.
Belfalas.
Informacje na jej temat znajdują się w trzecim tomie "Władcy Pierścieni" oraz w "Niedokończonych opowieściach". Belfalas jest zaznaczone i podpisane na mapach Śródziemia dołączonych do powieści.
Była to nadmorska prowincja położona pomiędzy rzekami Morthondą i Gilrainą. Jej głównym ośrodkiem było Dol Amroth. Do Gondoru obszar ten należał już od początku jego istnienia (3320 rok Drugiej Ery).
Dużo wcześniej, jeszcze przed Upadkiem Númenoru, osiedlały się w Belfalas liczne grupy Dúnedainów ze stronnictwa Wiernych. Dlatego też w żyłach mieszkających tam Gondorczyków płynęło więcej czystej krwi númenorejskiej niż wśród ludności innych regionów. Ich codzienną mową był sindarin. Wyróżniali się wysokim wzrostem, ciemnymi włosami i siwą barwą oczu. Z tej prowincji pochodzili znakomici harfiarze, najlepsi muzycy Gondoru.
Całe Belfalas było lennem książąt Dol Amrothu. Podczas Wojny o Pierścień przedstawicielem tego rodu był książę Imrahil.
Do 1981 roku Trzeciej Ery istniała w Belfalas przystań elfów zwana Edhellond. Częściami tej prowincji było również Harfalas i Dor-en-Ernil.
Nazwa Belfalas pochodzi z sindarinu i znaczy w tej mowie "Wybrzeże Bel". Słowo "Bel" wywodzi się z języka ludzi z czasów przed przybyciem Númenorejczyków do Śródziemia. Jego znaczenie zostało z czasem zapomniane.
Calenardhon.
Był to region równin i niewielkich wzgórz, położony w północnej części Gondoru, między Anduiną a Iseną; być może także na zachód od Iseny. Za czasów panowania króla Telemnara mieszkańcy tego regionu zostali zdziesiątkowani przez Wielki Mór. Następne najechany przez Balków w 2510 roku Trzeciej Ery, którzy wymordowali lub wzięli w niewolę i uprowadzili pozostałą ludność.
Po bitwie na polach Celebrantu, w podzięce za odsiecz Éothéodów, namiestnik Cirion dał im Calenardhon, by tam zamieszkali, w zamian za wieczyste zobowiązanie sojuszu. Po osiedleniu się tam Éothéodów kraj został nazwany Rohanem.
Harondor.
Informacje na jej temat znajdują się w "Dodatkach" do trzeciego tomu "Władcy Pierścieni". Harondor jest zaznaczony i podpisany na mapach Śródziemia dołączonych do powieści.
Była to prowincja położona pomiędzy rzekami Poros i Harnen. Przez jej obszar biegła droga z Pelargiru do Haradu. Ziemie te włączono do Gondoru najpewniej za rządów Królów Żeglarzy (ostatecznie zapewne około 1050 roku Trzeciej Ery). Od 1448 roku toczyły się tam ustawiczne walki Gondorczyków z Korsarzami i Haradrimami. Ci ostatni zajęli tę prowincję dopiero za rządów namiestnika Túrina II (około 2885 roku). Później zapewne dalej miały tam miejsca starcia i pod koniec Trzeciej Ery określano Harondor jako "kraj opustoszały i sporny". Niewątpliwie król Elessar włączył tę prowincję do Zjednoczonego Królestwa Arnoru i Gondoru.
Nazwa Harondor pochodzi z sindarinu i znaczy w tej mowie "Południowy Gondor". W westronie zwano ten obszar Gondorem Południowym.
Lamedon.
Informacje na jej temat znajdują się w "Powrocie króla", trzeciej części "Władcy Pierścieni". Lamedon jest zaznaczony i podpisany na mapach Śródziemia dołączonych do powieści.
Była to prowincja położona u podnóży Ered Nimrais, między górnym biegiem rzek Ciril i Ringló. Jej głównym ośrodkiem było miasto Calembel. Do Gondoru włączono te ziemie w bliżej nieznanym czasie i ustanowiono tam lenno. Podczas Wojny o Pierścień władcą Lamedonu był Angbor.
Jak się zdaje znaczną część ludności tej prowincji stanowili bitni górale.
Nazwa Lamedon pochodzi z sindarinu i (prawdopodobnie) znaczy w tej mowie "Szeroki, podmokły kraj".
Lebennin.
Kraina ta leżała w południowym Gondorze, mniej więcej w dorzeczu Gilrainy, Serni, Celosu, Sirith i Erui, słynnych pięciu rzek Lebennin. Jej mieszkańcy byli spokrewnieni z Dúnedainami i pomniejszymi plemionami. Stolicą Lebenninu był Pelargir. Podczas Wojny o Pierścień zostało zaatakowane przez Korsarzy z Umbaru, ocalili je Aragorn z Umarłymi podczas marszu do oblężonego Minas Tirith.
Lossarnach.
Informacje na jej temat znajdują się w "Powrocie króla", trzeciego tomu powieści "Władca Pierścieni". Lossarnach jest zaznaczone i podpisane na mapie Gondoru dołączonej (nie we wszystkich wydaniach) do tej książki.
Była to prowincja położona na północ od Lebennin, u źródeł rzeki Erui i podnóży Ered Nimrais. Obejmowała głównie górskie doliny. Do Gondoru należała zapewne od początku istnienia tego państwa (rok 3320 Drugiej Ery). Ustanowiono tam lenno. Pod koniec Trzeciej Ery władcą Lossarnach był Forlong.
W większości mieszkańcy Lossarnach byli potomkami dawnej ludności Ered Nimrais, żyjącej tam przed założeniem królestwa Gondoru. W porównaniu do mieszkańców Minas Tirith byli oni niżsi i mieli bardziej ciemną cerę. W tej prowincji żyło też sporo, jak się zdaje, rodzin dawnych mieszkańców Ithilien.
Przed Wojną o Pierscień przywożono stąd zioła lecznicze do Minas Tirith.
Nazwa Lossarnach pochodzi z sindarinu i znaczy w tej mowie "Kwietny Arnach". Słowo "Arnach" pochodzi z języka ludzi z czasów przed przybycia Númenorejczyków. Z biegiem czasu jego znaczenie zostało zapomniane.
Pinnath Gelin.
Informacje na jej temat znajdują się w "Powrocie króla". Pinnath Gelin jest zaznaczone i podpisane na mapach Śródziemia dołączonych do "Władcy Pierścieni".
Było to pasmo wzgórz położone na północ od Anfalas. Do Południowego Królestwa włączono te ziemie zapewne za rządów Królów Żeglarzy. W bliżej nieznanym czasie ustanowiono tam lenno. Podczas Wojny o Pierścień władcą Pinnath Gelin był Hirluin.
Nazwa Pinnath Gelin pochodzi z sindarinu i znaczy w tej mowie "Zielone grzbiety". W westronie zwano tę prowincję Zielonymi Wzgórzami.
Tumladen.
Była to dolina, znajdująca się w południowym Gondorze, blisko Arnach. Tumladen jest zaznaczone przez Tolkiena na mapie należącej do Pauline Baynes.
Podczas Wojny o Pierścień Tumladen było schroniskiem dla kobiet, dzieci i starców z Minas Tirith.
Imloth Melui.
Informacje na jej temat znajdują się w "Powrocie króla". Opowiada o niej Ioreth, uzdrowicielka z Domów Uzdrowień w Minas Tirith.
Była to kraina, w której rosły niezwykle aromatyczne róże, zapachem przypominające mielony athelas.
Rzeki.
Ciril.
Płynęła przez Lamedon, stanowiła dopływ Ringló.
Erui.
Pewne wzmianki na jej temat znajdują się w "Dodatkach" do trzeciego tomu "Władcy Pierścieni". Rzeka ta jest zaznaczona i podpisana na mapach Śródziemia dołączonych do powieści.
Jej źródła znajdowały się w Ered Nimrais, wśród górskich dolin Lossarnach. Płynęła w kierunku południowym i wpadała do Anduiny. Erui stanowiła granicę pomiędzy prowincjami Lebennin i Anórien. Rzekę, w miejscu gdzie znajdowały się brody, przecinał Gościniec Południowy z Minas Tirith do Pelargiru.
Nazwa Erui pochodzi z sindarinu i znaczy w tej mowie "Pierwszy". Rzeka nosiła takie miano, bowiem była pierwszą (licząc od wschodu) z rzek Gondoru, które wpadały bądź do Anduiny, bądź do Zatoki Belfalas.
Mering.
Graniczna rzeka między Rohanem a Gondorem. Strumień ten tworzył granicę między Wschodnią Bruzdą, prowincją Rohanu, a Anórien, prowincją Gondoru. Przepływał przez Las Firien rosnący wokół wzgórza Halifirien.
Morthond.
Inaczej zwana Czarnym Korzeniem. Morthond był długą, zimną rzeką biorącą początek w Ered Nimrais. Źródło znajdowało się blisko południowego wyjścia ze Ścieżki Umarłych i tworzyła serię kaskad wodnych wpływając do Doliny Czarnego Korzenia. Droga od Ścieżki do Głazu Isildura w Erech prowadziła wzdłuż strumienia, a później go przekraczała.
Po minięciu Erech rzeka płynęła w kierunku południowo-zachodnim, a następnie na południowy wschód wymijając Pinnath Gelin. Następnie wpadała do Ringló i uchodziła niedaleko Edhellondu do Morza.
Poros.
Wspominana w tekście " Władcy Pierścieni". Jest zaznaczona i podpisana na mapach Śródziemia załączonych do powieści.
Jej źródła znajdują się w południowej części Gór Cienia, na granicy Mordoru. Płynie na zachód, przez Ithilien i Harondor, i wpada do Anduiny od wschodu, tuż przed jej ujściem do morza. Poros oddziela Gondor właściwy (północny), od opustoszałego Gondoru Południowego. Jego długość to w przybliżeniu 400 númenorejskich mil. W jej górnym biegu położone były brody, przez które prowadził trakt do Haradwaith. W pobliżu Brodu znajdował się grobowiec Haudh in Gwanûr.
Nazwa Poros pochodzi zapewne z sindarinu.
Ringló.
Był to największy dopływ Morthondu. Płynęła przez Lamedon, gdzie dołączała do niej Ciril.
Serni.
Płynęła przez Lebennin, wpływała do Gilrainy w pobliżu Linhiru. Jej nazwę zapisywano także jako Sernui.
Jej nazwa pochodzi z sindarinu i znaczy "Kamienny".
Lefnui.
Była najbardziej wysuniętą na zachód rzeką Gondoru. Źródło znajdowało się w Białych Górach. Dalej płynęła wzdłuż Andrastu i przy Pinnath Gelin.
Jej nazwa pochodzi z sindarinu i znaczy „Piąty”.
Sirith.
Wspominana jest w tekście " Władcy Pierścieni" oraz w "Dodatkach" do trzeciego tomu tej powieści. Sirith jest zaznaczona i podpisana na mapach Śródziemia dołączonych do "Władcy Pierścieni".
Jej źródła znajdowały się w górach Ered Nimrais. Płynęła w kierunku południowym i do Anduiny wpadała w Pelargirze.
Jej nazwa pochodzi z sindarinu i znaczy w tej mowie "Płynący strumień".

</doc>
<doc id="3318583" url="https://pl.wikipedia.org/wiki?curid=3318583" title="P.J. Hairston">
P.J. Hairston

Samuel Peterson „P.J.” Hairston Jr. (ur. 24 grudnia 1992 w Greensboro) – amerykański koszykarz, obrońca.
W 2011 wystąpił w meczu gwiazd amerykańskich szkół średnich - McDonald’s All-American.
Hairston został wybrany z numerem 26 draftu 2014 przez Miami Heat, jednak w dniu draftu został wymieniony do Charlotte Hornets. 16 lutego 2016 w ramach wymiany między trzema klubami trafił do Memphis Grizzlies.

</doc>
<doc id="3318585" url="https://pl.wikipedia.org/wiki?curid=3318585" title="Samuel Arroyo">
Samuel Arroyo

Samuel Arroyo (ur. 1983) – panamski zapaśnik walczący w stylu klasycznym. Zajął ósme miejsce na igrzyskach panamerykańskich w 2003 i szóste na mistrzostwach panamerykańskich w 2003. Brązowy medalista igrzysk Ameryki Południowej, igrzysk Ameryki Środkowej i Karaibów, a także igrzysk Ameryki Środkowej w 2006 roku.

</doc>
<doc id="3318587" url="https://pl.wikipedia.org/wiki?curid=3318587" title="Alexis Rodríguez (zapaśnik portorykański)">
Alexis Rodríguez (zapaśnik portorykański)

Alexis Rodríguez – portorykański zapaśnik walczący w stylu klasycznym. Zajął piąte miejsce na mistrzostwach panamerykańskich w 2007. Brązowy medalista igrzysk Ameryki Środkowej i Karaibów w 2006 roku.

</doc>
<doc id="3318588" url="https://pl.wikipedia.org/wiki?curid=3318588" title="Linia kolejowa nr 202 (Czechy)">
Linia kolejowa nr 202 (Czechy)



</doc>
<doc id="3318589" url="https://pl.wikipedia.org/wiki?curid=3318589" title="Lil Canales">
Lil Canales

Lil Azucena Canales (ur. 11 kwietnia 1991) – salwadorska zapaśniczka walcząca w stylu wolnym. Zajęła 24 miejsce na mistrzostwach świata w 2003. Piąta na igrzyskach panamerykańskich w 2007 i szósta w 2003. Brązowa medalistka mistrzostw panamerykańskich w 2005 i 2010. Wicemistrzyni igrzysk Ameryki Środkowej i Karaibów w 2002 i trzecia w 2006. Mistrzyni igrzysk Ameryki Środkowej w 2010 i 2013 roku.

</doc>
<doc id="3318590" url="https://pl.wikipedia.org/wiki?curid=3318590" title="Linia kolejowa nr 278 (Czechy)">
Linia kolejowa nr 278 (Czechy)



</doc>
<doc id="3318591" url="https://pl.wikipedia.org/wiki?curid=3318591" title="Verónica Lazo">
Verónica Lazo

Verónica Lazo – salwadorska zapaśniczka walcząca w stylu wolnym. Brązowa medalistka mistrzostw panamerykańskich w 2005, a także igrzysk Ameryki Środkowej i Karaibów w 2006 roku.

</doc>
<doc id="3318592" url="https://pl.wikipedia.org/wiki?curid=3318592" title="Veronica Lazo">
Veronica Lazo



</doc>
<doc id="3318593" url="https://pl.wikipedia.org/wiki?curid=3318593" title="Linia kolejowa nr 294 (Czechy)">
Linia kolejowa nr 294 (Czechy)



</doc>
<doc id="3318594" url="https://pl.wikipedia.org/wiki?curid=3318594" title="Orthank">
Orthank



</doc>
<doc id="3318595" url="https://pl.wikipedia.org/wiki?curid=3318595" title="Isengard">
Isengard

Isengard (roh. "Żelazo-ogrodzenie", sin. "Angrenost") – forteca ze stworzonej przez J.R.R. Tolkiena mitologii Śródziemia.
Opis.
Była to skalna twierdza zbudowana w Drugiej Erze przez Númenorejczyków z Gondoru. Została wzniesiona, by strzec Brodów na Isenie. Położona była u podnóży Gór Mglistych, nieopodal góry Methedras, w dolinie nazwanej później "Nan Curunír".
Forteca składała się z kamiennego kręgu o średnicy około jednej mili, wewnątrz którego znajdowała się czarna wieża Orthank. Żadna ze znanych broni stworzonych w Śródziemiu nie mogła zniszczyć, czy nawet uszkodzić, tej budowli. Wznosiła się ponad 500 stóp ponad równinę Isengardu, a jej szczyt zakończony był poczwórnym czubkiem. Od Orthanku rozchodziły się promieniście drogi aż do murów obronnych. Jedyna brama wiodła na południe. Początkowo Isengard był porośnięty trawą i drzewami dzięki nawadniającej te tereny Isenie, która miała swoje źródła w północnej części doliny. W wieży znajdował się jeden z palantírów Gondoru.
Nazwa Orthank (w oryginale Orthanc), jak pisał Tolkien, miała podwójne znaczenie. W języku Rohirrimów nazwa tej wieży oznacza tyle co "Chytra Głowa", a w języku elfów – "Góra-Kieł".
Historia.
Trzecia Era.
W imieniu Gondoru pieczę nad twierdzą trzymała dynastia namiestników, która za panowania rohańskiego króla Deora wygasła, a panowanie nad Isengardem przekazano nowej dynastii, wywodzącej się z zapomnianego miejscowego plemienia. Byli przyjaźnie nastawieni do Dunlendingów, ignorowali natomiast sprawy Minas Tirith. Za ich panowania mieszkańcy Dunlandu zaczęli wdzierać się do północnej Zachodniej Bruzdy, zakładając osady u podnóży gór w okolicach Angrenostu, a także na południu Fangornu. Jak się okazało, zamieszkali także w samym Isengardzie, wkrótce sami zagarniając władzę nad fortecą, wybijając tych niedobitków ludu strażników, którzy nie chcieli się z nimi zmieszać.
W roku 2759 Trzeciej Ery, po długiej wojnie, król Fréaláf wypędził Dunlendingów z Isengardu. Twierdza została oddana pod opiekę Sarumanowi. Pod koniec Trzeciej Ery odkrył on znajdujący się w Orthanku palantir i zaczął go wykorzystywać. W 2963 roku rozpoczął militaryzację swojej siedziby, szykując się do napaści na Rohan. Wyciął drzewa rosnące we wnętrzu kręgu murów. W ich miejsce powstały młyny, kuźnie i kopalnie.
Czwarta Era.
W czasie Wojny o Pierścień, toczącej się w dwóch ostatnich latach Trzeciej Ery, entowie dokonali odwetu za niszczenie drzew w Fangornie: zaatakowali Isengard, zniszczyli umocnienia wokół Orthanku i zalali dolinę wodą z zatamowanej rzeki. Wtedy władzę w Isengardzie przejął Drzewiec.
Gdy woda Iseny opadła, entowie i huornowie posadzili w Nan Curunír las nazwany "Lasem Strażników". Jego nazwa nawiązywała do tego, że Drzewiec miał za zadanie pilnować Sarumana uwięzionego w Orthanku.
W Czwartej Erze Isengard należał do Zjednoczonego Królestwa Gondoru i Arnoru, i miał czuwać nad bezpieczeństwem północy.
Ekranizacja Petera Jacksona.
W adaptacji filmowej "Władcy Pierścieni" Petera Jacksona Isengard pojawia się we wszystkich trzech filmach. Według ekranizacji w jaskiniach Isengardu istniały również wylęgarnie orków.

</doc>
<doc id="3318596" url="https://pl.wikipedia.org/wiki?curid=3318596" title="Sheila Espinosa">
Sheila Espinosa

Sheila María Espinosa Abreu (ur. 20 czerwca 1987) – kubańska zapaśniczka i judoczka. Srebrna medalistka igrzysk Ameryki Środkowej i Karaibów w 2006 w zapasach. Zdobyła złoty medal na mistrzostwach i igrzyskach panamerykańskich w judo w 2007 roku.

</doc>
<doc id="3318597" url="https://pl.wikipedia.org/wiki?curid=3318597" title="Linia kolejowa nr 298 (Czechy)">
Linia kolejowa nr 298 (Czechy)



</doc>
<doc id="3318600" url="https://pl.wikipedia.org/wiki?curid=3318600" title="Yangelis Mestre">
Yangelis Mestre

Yangelis C. Mestre Ramos (ur. 24 października 1983) – kubańska zapaśniczka i judoczka. Brązowa medalistka igrzysk Ameryki Środkowej i Karaibów w 2006 w zapasach. Zdobyła brązowy medal na mistrzostwach i igrzyskach panamerykańskich w judo w 2007 roku.

</doc>
<doc id="3318601" url="https://pl.wikipedia.org/wiki?curid=3318601" title="Yaritza Abel">
Yaritza Abel

Yaritza Abel Rojas (ur. 28 sierpnia 1983) – kubańska zapaśniczka i judoczka. Srebrna medalistka igrzysk Ameryki Środkowej i Karaibów w 2006 w zapasach. Na zawodach w judo zdobyła brązowy medal mistrzostw świata w 2010, cztery złote medale na mistrzostwach panamerykańskich w latach 2006, 2010-2012, a także wygrała igrzyska panamerykańskie w 2011 roku.

</doc>
<doc id="3318603" url="https://pl.wikipedia.org/wiki?curid=3318603" title="Christian Mari">
Christian Mari

Christian Mari (ur. 14 stycznia 1945 w pobliżu Paryża) – francuski brydżysta, World Grand Master i Seniors International Master (WBF) a także European Grand Master oraz European Champion w kategoriach Seniors i Mixed (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3318607" url="https://pl.wikipedia.org/wiki?curid=3318607" title="John Sansom">
John Sansom

John Sansom – angielski brydżysta.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3318629" url="https://pl.wikipedia.org/wiki?curid=3318629" title="Olguín Sabúa">
Olguín Sabúa

Olguín Sabúa Montero (ur. 23 maja 1975) – dominikański zapaśnik walczący w obu stylach. Zajął czwarte miejsce na igrzyskach panamerykańskich w 1999 i szóste w 2003. Czwarty na mistrzostwach panamerykańskich w 1997, 1998 i 2001. Trzykrotny medalista igrzysk Ameryki Środkowej i Karaibów, srebro w 1998 roku.

</doc>
<doc id="3318630" url="https://pl.wikipedia.org/wiki?curid=3318630" title="Olguin Sabua">
Olguin Sabua



</doc>
<doc id="3318633" url="https://pl.wikipedia.org/wiki?curid=3318633" title="Język kakauhua">
Język kakauhua

Język kakauhua, także: cacahue, kaukaue – niesklasyfikowany język, o możliwej przynależności do języków alakaluf, którego istnienie nie zostało jednoznacznie potwierdzone.

</doc>
<doc id="3318634" url="https://pl.wikipedia.org/wiki?curid=3318634" title="Ángel Paulino">
Ángel Paulino

Ángel Ismael Paulino Medina – dominikański zapaśnik walczący w stylu wolnym. Zajął siódme miejsce na mistrzostwach panamerykańskich w 2003. Brązowy medalista igrzysk Ameryki Środkowej i Karaibów w 2002 roku.

</doc>
<doc id="3318636" url="https://pl.wikipedia.org/wiki?curid=3318636" title="Angel Paulino">
Angel Paulino



</doc>
<doc id="3318637" url="https://pl.wikipedia.org/wiki?curid=3318637" title="Spectre">
Spectre



</doc>
<doc id="3318639" url="https://pl.wikipedia.org/wiki?curid=3318639" title="Darwin Guzmán">
Darwin Guzmán

Darwin Guzmán (ur. 10 października 1975) – dominikański zapaśnik walczący w stylu wolnym. Zajmował czwarte miejsce na mistrzostwach panamerykańskich w latach 1998-2002. Brązowy medalista igrzysk Ameryki Środkowej i Karaibów w 2002 roku.

</doc>
<doc id="3318640" url="https://pl.wikipedia.org/wiki?curid=3318640" title="Henry Quezada">
Henry Quezada

Henry Quezada – dominikański zapaśnik walczący w stylu wolnym. Zajął piąte miejsce na mistrzostwach panamerykańskich w 2002 i szósty w 2001. Brązowy medalista igrzysk Ameryki Środkowej i Karaibów w 2002 roku.

</doc>
<doc id="3318641" url="https://pl.wikipedia.org/wiki?curid=3318641" title="Sara Bonilla">
Sara Bonilla

Sara Bonilla – salwadorska zapaśniczka walcząca w stylu wolnym. Brązowa medalistka igrzysk Ameryki Środkowej i Karaibów w 2002 roku.

</doc>
<doc id="3318644" url="https://pl.wikipedia.org/wiki?curid=3318644" title="Izba Muzealna Polskiego Radia w Katowicach">
Izba Muzealna Polskiego Radia w Katowicach

Izba Muzealna Polskiego Radia w Katowicach – muzeum działające przy rozgłośni Polskiego Radia Katowice w budynku przy ul. J. Ligonia 29 w Katowicach.
Izba muzealna została otwarta 27 lipca 2009 z okazji 130. rocznicy urodzin patrona katowickiej stacji Stanisława Ligonia. Z czasem, wobec powiększania się kolekcji, zaistniała potrzeba znalezienia nowego pomieszczenia dla placówki. Na potrzeby izby wyremontowano poddasze budynku, a jej ponowne otwarcie miało miejsce 8 maja 2014 roku. W uroczystości uczestniczyli m.in. Karol Lipowczan – współtwórca kolekcji i jeden z najstarszych katowickich radiowców oraz Jan Dworak – przewodniczący Krajowej Rady Radiofonii i Telewizji.
Eksponowane są przedmioty związane z historią katowickiej radiofonii: radioodbiorniki, magnetofony, mikrofony, miksery oraz inne wyposażenie studia radiowego, a także pamiątki po Stanisławie Ligoniu oraz katowickich radiowcach.

</doc>
<doc id="3318645" url="https://pl.wikipedia.org/wiki?curid=3318645" title="Nelson Crisanto">
Nelson Crisanto

Nelson René Crisanto Casildo (ur. 1976) – honduraski zapaśnik walczący w stylu wolnym. Szósty na igrzyskach panamerykańskich w 2003. Złoty medalista igrzysk Ameryki Środkowej i Karaibów w 2002. Mistrz igrzysk Ameryki Centralnej w 2001 roku.

</doc>
<doc id="3318650" url="https://pl.wikipedia.org/wiki?curid=3318650" title="Nagroda Campbella (nowy pisarz)">
Nagroda Campbella (nowy pisarz)



</doc>
<doc id="3318651" url="https://pl.wikipedia.org/wiki?curid=3318651" title="Nagroda Campbella (powieść)">
Nagroda Campbella (powieść)



</doc>
<doc id="3318657" url="https://pl.wikipedia.org/wiki?curid=3318657" title="Hurtsboro">
Hurtsboro

Hurtsboro – miasto w Stanach Zjednoczonych, w stanie Alabama, w hrabstwie Russell.

</doc>
<doc id="3318660" url="https://pl.wikipedia.org/wiki?curid=3318660" title="Agnes Eperjesi">
Agnes Eperjesi



</doc>
<doc id="3318661" url="https://pl.wikipedia.org/wiki?curid=3318661" title="Diogenes w kontuszu">
Diogenes w kontuszu

Diogenes w kontuszu – tom szkiców literackich Wacława Berenta z 1937.
Tom składa się z dwóch części: cz. I: "Diogenes w kontuszu. Opowieść o narodzinach literatów polskich" oraz cz. II: "Zabawy przyjemne i pożyteczne. Opowieść z zarania inteligencji krajowej". Eseje, klasyfikowane również jako gawędy, dotyczą epoki oświecenia. Tytułowa postać, określona imieniem starożytnego filozofa Diogenesa, to Franciszek Salezy Jezierski, związany z Kuźnicą Kołłątajowską. Teksty odnoszą się nie tylko bezpośrednio do oświecenia, ale są też głosem Berenta w sprawach jemu współczesnych. Tom stanowi pewnego rodzaju kontynuację opowieści biograficznych pt. "Nurt" (1934).

</doc>
<doc id="3318662" url="https://pl.wikipedia.org/wiki?curid=3318662" title="Abd al-Rahim al-Hadżdż Muhammad">
Abd al-Rahim al-Hadżdż Muhammad



</doc>
<doc id="3318665" url="https://pl.wikipedia.org/wiki?curid=3318665" title="Bogdan Dolnicki">
Bogdan Dolnicki

Bogdan Dolnicki (ur. 5 sierpnia 1956 w Zabrzu) – polski prawnik, nauczyciel akademicki, profesor nauk prawnych, radca prawny, profesor zwyczajny na Wydziale Prawa i Administracji Uniwersytetu Śląskiego (WPiA UŚ), członek Centralnej Komisji do Spraw Stopni i Tytułów, specjalista w zakresie prawa administracyjnego i prawa samorządu terytorialnego.
Życiorys.
W 1979 ukończył studia na kierunku prawo na WPiA UŚ. Na tym samym Wydziale w 1985 na podstawie napisanej pod kierunkiem Karola Podgórskiego rozprawy pt. "Sprawność i demokratyzm w strukturze i działaniu polskiej administracji terenowej" uzyskał stopień naukowy doktora nauk prawnych w zakresie prawa. W 1994 na podstawie dorobku naukowego oraz rozprawy pt. "Nadzór nad samorządem terytorialnym" Rada Wydziału Prawa i Administracji UŚ nadała mu stopień naukowy doktora habilitowanego nauk prawnych. W 2000 uzyskał tytuł naukowy profesora nauk prawnych.
Został kierownikiem Katedry Prawa Samorządu Terytorialnego WPiA UŚ. Podjął wykłady w Beskidzkiej Wyższej Szkole Umiejętności w Żywcu i w Wyższej Szkole Biznesu w Dąbrowie Górniczej.
W kadencji 2013–2016 był członkiem Centralnej Komisji do Spraw Stopni i Tytułów w Sekcji I – Nauk Humanistycznych i Społecznych. W 2016 został ponownie wybrany w skład tego gremium na kadencję 2017–2020.
Pod jego kierunkiem stopień naukowy doktora uzyskali m.in. Grzegorz Łaszczyca (1999) i Anna Wierzbica (2005).
Od 1984 jest radcą prawnym. Prowadzi kancelarię w Bielsku-Białej.

</doc>
<doc id="3318666" url="https://pl.wikipedia.org/wiki?curid=3318666" title="Szlaki amfiboliczne">
Szlaki amfiboliczne

Szlaki amfiboliczne, reakcje amfiboliczne, amfibolizm – grupa szlaków metabolicznych, które pełnią funkcję zarówno w anabolizmie, jak i katabolizmie. Szlakami amfibolicznymi są na przykład glikoliza, cykl Krebsa, glukoneogeneza, szlak monofosforanów heksoz. Związki powstające w tego typu przemianach mogą być rozłożone w celu pozyskania energii lub też służyć jako szkielety węglowe do kolejnych syntez.
Termin został zaproponowany przez B.D. Davisa w roku 1961, uznając że klasyfikacja wyłącznie na katabolizm i anabolizm nie jest wystarczająca.
Pełnienie zróżnicowanych funkcji przez szlaki metaboliczne wymaga precyzyjnej regulacji na poziomie molekularnym. Odbywa się ona poprzez zmiany aktywności enzymów katalizujących kluczowe reakcje. Enzymy te pełnią jednocześnie funkcję receptora odbierającego sygnał, którym jest ligand. Inną formą regulacji szlaków amfibolicznych są zmiany ilości poszczególnych enzymów poprzez ich syntezę "de novo". W wyniku ewolucji z jednego szlaku metabolicznego mogą powstać dwie oddzielne grupy reakcji. U roślin funkcjonuje cykl Calvina w chloroplastach, zapewniając syntezę cukrów z CO2. W cytozolu zachodzą reakcje odwrotne umożliwiające pozyskanie energii określane jako oksydacyjny szlak pentozofosforanowy. U szpinaku enzym 3-epimeraza D-rybulozo-5-fosforanu (R5P3E) (EC 5.1.3.1) jest enzymem amfibolicznym występującym wyłącznie w chloroplastach.

</doc>
<doc id="3318667" url="https://pl.wikipedia.org/wiki?curid=3318667" title="Zbigniew Banaszak">
Zbigniew Banaszak

Zbigniew Banaszak (ur. 15 lutego 1948 w Łodzi) – polski naukowiec, twórca szkoły naukowej "deklaratywnych modeli dyskretnych systemów zdarzeniowych". Od 2009 r. jest redaktorem naczelnym czasopisma "Manufacturing and Production Engineering Review" – jednego z najważniejszych krajowych czasopism z zakresu inżynierii produkcji. Jako autor lub współautor opublikował 16 książek oraz ponad 400 artykułów naukowych. Profesor na Politechnice Koszalińskiej.
Życiorys.
Zbigniew Banaszak urodził się 15 lutego 1948 roku w Łodzi. Studia wyższe odbył w latach 1968–1973 na Wydziale Elektroniki Politechniki Wrocławskiej. Stopień doktora nauk technicznych nadała mu w 1977 roku Rada Naukowa Instytutu Cybernetyki Technicznej (ICT) Politechniki Wrocławskiej, a stopień naukowy doktora habilitowanego w 1988 roku Rada Naukowa Instytutu Spawalnictwa Ukraińskiej Akademii Nauk. Pracę naukowo-dydaktyczną rozpoczął na stanowisku asystenta stażysty w ICT PWr. Od 1977 do 1988 roku pracował na stanowisku adiunkta, a od 1989 do 1994 roku na stanowisku docenta w ICT PWr. Tytuł profesora otrzymał w 1997 roku.
Od 1991 roku pracował na drugim etacie, a od lipca 1994 do czerwca 2003 na pierwszym etacie w WSInż. w Zielonej Górze (przemianowanej na Politechnikę Zielonogórską w 1997 r., a obecnie Uniwersytet Zielonogórski). Pracując na stanowisku profesora zwyczajnego Uniwersytetu Zielonogórskiego w latach 1998–2000 pracował (na drugim etacie) w Instytucie Sterowania i Techniki Systemów Politechniki Wrocławskiej, a w latach 2000–2006 (na drugim etacie) w Instytucie Badań Systemowych PAN. Od października 2004 roku pracuje na Wydziale Elektroniki i Informatyki Politechniki Koszalińskiej, gdzie do chwili obecnej pełni funkcję kierownika utworzonej przez siebie Katedry Podstaw Informatyki i Zarządzania. Od roku 2009, zatrudniony na pierwszym etacie, pracuje na Wydziale Zarządzania Politechniki Warszawskiej, w Zakładzie Informatyki Gospodarczej.
Prof. Zbigniew Banaszak cieszy się uznaniem w świecie naukowym jako twórca szkoły naukowej „deklaratywnych modeli dyskretnych systemów zdarzeniowych”, która łączy w sposób twórczy badania operacyjne, informatykę, automatykę, a także inżynierię produkcji. Wypromował 15 doktorów (w tym 6 z wyróżnieniem), z których 5 jest po habilitacji. Wielokrotnie przebywał za granicą jako profesor wizytujący w uczelniach Kanady, USA, Ukrainy, Japonii i Kuwejtu, m.in. Dept. of Science, Tokyo Institute of Technology, Dept. of Control Engineering, Tokyo Institute of Technology, Dept. of Automated Control Systems Engineering Technical University of Kiev, Dept. of Informatics, Hull University, Quebec, Dept. of Mathematics, Kuwait University, Dept. of Electrical and Computer Engineering Carnegie Mellon University, USA.
W publikowanych pracach dominują zagadnienia związane z modelowaniem dynamicznych, dyskretnych systemów zdarzeniowych, a w szczególności dyskretnych procesów produkcyjnych. Na główne wyniki tych prac składają się: wyprowadzone na gruncie teorii sieci Petriego warunki wystarczające unikania blokad w systemach procesów współbieżnych, leżące u podstaw budowy procedur sterowania rozproszonego elastycznych systemów produkcyjnych, oparte na formalizmie (max,+) algebry, metody algebraicznej syntezy systemów procesów cyklicznych spełniających zadane, jakościowe i ilościowe ograniczenia narzucone na ich zachowanie, metody wykorzystywane np. w procesach wariantowania systemów logistycznych, implementowane w systemach programowania z ograniczeniami, metody budowy interakcyjnych, zadaniowo zorientowanych systemów wspomagania decyzji wykorzystywanych w zadaniach zarządzania przez projekt, w szczególności systemów występujących w małych i średnich przedsiębiorstwach, implementowane na gruncie teorii dyskretnych systemów zdarzeniowych, metody deklaratywnego modelowania sieci i procesów multimodalnych, w szczególności dyskretnych multimodalnych procesów cyklicznych.
Ważne publikacje.
Ważniejsze artykuły:

</doc>
<doc id="3318669" url="https://pl.wikipedia.org/wiki?curid=3318669" title="Marne Szanse">
Marne Szanse

Marne Szanse – warszawski zespół rockowy założony w 2008 roku z inicjatywy Piotra Olczyka (wcześniej Voldenberg). W swojej muzyce zespół łączy elementy punk rocka oraz muzyki elektronicznej, sami muzycy określali swój gatunek jako dance-punk. W grudniu 2014 roku Marne Szanse zaprezentowały swój debiutancki album pt. „Killerdisco” wydany przez Czas na Muzykę. W 2019 roku zespół zmienił stylistykę i z okazji dziesięciolecia zespołu przedstawił album „Cofamy do przodu” utrzymany w stylistyce kalifornijskiego punk-rocka. Krążek ukazał się nakładem wytwórni Jimmy Jazz Records. 
Osiągnięcia.
Zespół zagrał ponad 200 koncertów i wystąpił u boku m.in. Pidżama Porno, Strachy na Lachy, Brodka, Muchy, Łąki Łan, Dawid Podsiadło, Komety, Hurt, IRA, Sorry Boys, Zespół Reprezentacyjny, Smolik. Zdobył miano Debiutanta Roku stacji rbl.tv i 4fun.tv, wygraną na przeglądzie Czas Na Ciebie, wygraną na festiwalu MuzzFest oraz drugie miejsce na Przeglądzie Kapel Studenckich w Krakowie. Utwór „Więcej” można było usłyszeć na falach Roxy FM (obecnie Rock Radio) oraz Radio Dla Ciebie. Utwór „Oceany” prezentował Krzysztof „Grabaż” Grabowski podczas swojej audycji „Grabaż wieczorową porą”. Teledysk do piosenki „Cisza” emitowano na kanale rbl.tv. Podczas SevenFest w Węgorzewie zespół zajął pierwsze miejsce w konkursie na najlepszy cover Republiki wykonując utwór „Mamona”. Dorobek artystyczny do grudnia 2014 roku to dwa single („Cisza/Więcej/Oceany” i „Hadrony”) oraz dwie EP-ki: „Kiedyś Było Lepiej” oraz „Już Nigdy Więcej”. W sierpniu 2014 roku zespół zarejestrował w studiu „Czas na Muzykę” materiał na swój debiutancki album pt. "Killerdisco". Realizatorem nagrań był Mirosław Gil, muzyk zespołów Collage i Believe. Premiera płyty odbyła się 6 grudnia 2014 roku. Tego samego dnia zespół zagrał koncert promocyjny w klubie Hybrydy. W 2015 roku grupa zaprezentowała nową EP-kę pt. "Dziś Na Ulicach". 31 sierpnia 2017 roku, po kampanii teaserowej w serwisach Facebook, YouTube i Instagram, grupa zaprezentowała drugi album długogrający pt. "Cztery Akordy". Krążek promowany był przez wideoklip do utworu tytułowego. W 2018 roku zespół wszedł do studia Heinrich House Studio, by wraz z realizatorem Filipem "Heinrichem" Hałuchą zarejestrować materiał na trzeci album pt. "Cofamy do przodu". Grupa zrezygnowała z elektronicznych brzmień i zaprezentowała krążek w całości wypełniony muzyką zainspirowaną dokonaniami takich zespołów, jak Rancid, The Offspring i Green Day. W nagraniach wzięli również udział Maciej Uba oraz Jan Krawczyński, którzy wzbogacili swoimi głosami chórki w piosenkach (Maciej również wystąpił w roli konferansjera). Z uwagi na punkową otoczkę album wydany został przez kultową szczecińską wytwórnię Jimmy Jazz Records. "Cofamy do przodu" promowane jest przez singiel "Plaże Santa Monica" oraz wideoklipy do piosenek "Plaże Santa Monica" oraz "Zbombardować je*ane Mazowsze" (wersja utworu "Antennas" zespołu Rancid z polskim tekstem). Album swą premierę miał 24 września 2019 roku i był promowany m.in. podczas koncertów wraz z Armią 16 listopada w warszawskim Remoncie oraz 7 grudnia z Pidżamą Porno w Palladium podczas 32. urodzin zespołu. Na koncercie w Palladium z zespołem wystąpił Maciej Uba w roli wokalisty wspomagającego oraz Łukasz Paziewski na basie w zastępstwie za Jerrego, który z prywatnych powodów nie mógł wystąpić tego dnia.

</doc>
<doc id="3318671" url="https://pl.wikipedia.org/wiki?curid=3318671" title="Michael Cichy">
Michael Cichy

Michael „Mike” Cichy (ur. 8 lipca 1990 w New Hartford, Connecticut) – amerykański hokeista pochodzenia polskiego. Reprezentant Polski.
Jest synem Polki. Posiada polskie pochodzenie, którego potwierdzenie otrzymał w marcu 2015.
Kariera.
Przez dwa sezony grał w juniorskiej drużynie klubu Boston Bruins, następnie w ligach NAHL i USHL. W drafcie NHL z 2009 został wybrany przez kanadyjski klub Montreal Canadiens i od tego roku przez pięć lat w amerykańskich akademickich rozgrywkach NCAA (dwa lata w drużynie uczelni University of North Dakota, po czym trzy lata w ramach Western Michigan University). Od końca października 2014 zawodnik Ciarko PBS Bank KH Sanok w rozgrywkach PHL. Od lipca 2015 do stycznia 2016 zawodnik Orlika Opole. Od 31 stycznia 2016 zawodnik STS Sanok. Od lipca 2016 ponownie zawodnik Orlika Opole. Od maja 2017 zawodnik GKS Tychy. W maju 2022 ogłoszono jego angaż w Re-Plast Unii Oświęcim (wraz z nim do tego klubu przeszedł wtedy Kanadyjczyk pochodzenia polskiego Alexander Szczechura, z którym wspólnie występował w kolejnych klubach w Polsce od 2015).
W sezonie 2006/2007 występował w drużynie ligowej reprezentacji USA do lat 17. W barwach USA brał udział w turniejach World Junior A Challenge w 2007 i 2008; w 2008 zdobył złoty medal i został najlepszym zawodnikiem turnieju. W połowie października 2015 otrzymał od selekcjonera Jacka Płachty powołanie do reprezentacji Polski. 6 listopada 2015 zadebiutował w kadrze Polski w turnieju z cyklu EIHC. Na początku września 2016 uczestniczył w turnieju kwalifikacji do Zimowych Igrzyskach Olimpijskich 2018 – Grupa D w Mińsku.

</doc>
<doc id="3318679" url="https://pl.wikipedia.org/wiki?curid=3318679" title="Sokółka (Pasmo Lesistej)">
Sokółka (Pasmo Lesistej)

Sokółka (niem. "Der schlimme Berg", 801 m n.p.m.) – szczyt w Masywie Dzikowca i Lesistej Wielkiej, w Górach Kamiennych. 
Położenie.
Znajduje się na grzbiecie łączącym Dzikowiec z Wysoką i Stachoniem. Z północno-wschodniego zbocza wystaje Brzozówka. Południowo-zachodnia przełęcz oddzielająca go od grzbietu nazywa się Polanka. Rozdziela zlewnie Bobru (dopływy Grzędzkiego Potoku) i Nysy Kłodzkiej (dopływy Ścinawki). Po północno-zachodniej stronie istnieją niewielkie skałki (ścianki).
Geologia i przyroda.
Szczyt zbudowany z latytów (porfirów), w których występuje baryt i oligoklaz. Na zboczu po stronie wschodniej położone są mułowce i iłowce czerwonego spągowca z żyłami trachybazaltów. Sokółka porośnięta jest lasem iglastym (świerk regla dolnego). W niższych partiach występują domieszki drzew liściastych. 
Turystyka.
Przez szczyt przechodzi niebieski szlak turystyczny z Dzikowca na Lesistą Wielką. Północno-zachodnim zboczem trawersuje szlak zielony z Unisławia Śląskiego na Dzikowiec.

</doc>
<doc id="3318680" url="https://pl.wikipedia.org/wiki?curid=3318680" title="Picato">
Picato

Picato – brytyjska firma produkująca struny przede wszystkim do różnego rodzaju gitar: klasycznych, akustycznych, elektrycznych, basowych, a także do innych instrumentów strunowych, takich jak: ukulele, mandolina, banjo. W przeciwieństwie do większości innych europejskich firm, które swoją produkcje przeniosły do krajów azjatyckich, Picato produkuje struny nieprzerwanie od 1960 roku w Wielkiej Brytanii. Kiedy Tony Iommi (gitarzysta Black Sabbath stracił w wypadku opuszki palców i nie mógł używać typowych strun do gitary elektrycznej, firma Picato specjalnie dla niego wprowadziła na rynek struny o bardzo małej średnicy (.008 - .032)- wyjątkowo miękkie. Picato używali m.in.: Ritchie Blackmore, Roger Glover oraz Eric Clapton.
Obecnie, do grona oficjalnych użytkowników należą:

</doc>
<doc id="3318684" url="https://pl.wikipedia.org/wiki?curid=3318684" title="Herkules II d'Este">
Herkules II d'Este



</doc>
<doc id="3318685" url="https://pl.wikipedia.org/wiki?curid=3318685" title="Alfons II d'Este">
Alfons II d'Este



</doc>
<doc id="3318686" url="https://pl.wikipedia.org/wiki?curid=3318686" title="Vincent (Alabama)">
Vincent (Alabama)

Vincent – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318690" url="https://pl.wikipedia.org/wiki?curid=3318690" title="Ballinrobe">
Ballinrobe

Ballinrobe (irl. "Baile an Róba") – miasto w hrabstwie Mayo w prowincji Connacht w Irlandii, położone nad rzeką Robe. W 2011 roku liczba mieszkańców wynosiła 2704 osoby.

</doc>
<doc id="3318691" url="https://pl.wikipedia.org/wiki?curid=3318691" title="Wilsonville (Oregon)">
Wilsonville (Oregon)

Wilsonville – miasto w Stanach Zjednoczonych, w stanie Oregon, w hrabstwie Clackamas.

</doc>
<doc id="3318692" url="https://pl.wikipedia.org/wiki?curid=3318692" title="Utrofina">
Utrofina

Utrofina - białko o podobnej strukturze jak dystrofina. Syntetyzowana w wieku płodowym, po porodzie zastępowana przez dystrofinę. Wówczas utrofina jest obecna tylko w złączu nerwowo-mięśniowym, mięśniowo-ścięgnistym oraz mięśniach gładkich. Wykrywana jest jedynie w mięśniach regenerujących się.
Ze względu na podobieństwo do dystrofiny uważa się, że może mieć kliniczne zastosowanie w leczeniu dystofii mięśniowej

</doc>
<doc id="3318693" url="https://pl.wikipedia.org/wiki?curid=3318693" title="Saint of the Pit">
Saint of the Pit

Saint of the Pit – wydany w 1986 roku przez Mute Records czwarty album studyjny amerykańskiej artystki awangardowej Diamandy Galás, a jednocześnie druga odsłona stworzonej przez nią trylogii "Masque of the Red Death".
Pierwotnie album ukazał się na płycie gramofonowej. Wznawiano go na płycie kompaktowej wraz z wydaną w czerwcu 1986 roku "The Divine Punishment", pierwszą częścią wspomnianego cyklu, który traktuje o AIDS, a swoim mianem nawiązuje do tytułu napisanej przez Edgara Allana Poego noweli "Maska śmierci szkarłatnej".
Lista utworów.
Opracowano na podstawie materiału źródłowego.
Muzykę napisała i wykonała Diamanda Galás. Gościnnie udzielił się F.M. Einheit, perkusista Einstürzende Neubauten. Syntezatory do "La Trezième Revient" dograł Paul Kendall. Słowa zostały zapożyczone z twórczości żyjących w XIX wieku : Charlesa Baudelaire’a ("L'Héautontimorouménos"), Gérarda de Nervala ("Artémis") i Tristana Corbière’a ("Cris d’aveugle"). Utwory: "ΕΞελόυμε", "Artémis" i "Cris d’aveugle" artystka zadedykowała pamięci swojego brata, dramaturga Philipa-Dimitriego Galása (1954-1986), który zmarł na AIDS.
Strona A:
Strona B:
Twórcy.
Opracowano na podstawie materiału źródłowego.
Muzycy:
Dodatkowi muzycy:
Produkcja:

</doc>
<doc id="3318694" url="https://pl.wikipedia.org/wiki?curid=3318694" title="Wilsonville (Alabama)">
Wilsonville (Alabama)

Wilsonville – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318695" url="https://pl.wikipedia.org/wiki?curid=3318695" title="Oranmore">
Oranmore

Oranmore (irl. "Órán Mór") – miasto w zachodniej części hrabstwa Galway w prowincji Connacht w Irlandii, położone nad zatoką Galway. W 2011 roku liczba mieszkańców wynosiła 4799 osób.

</doc>
<doc id="3318697" url="https://pl.wikipedia.org/wiki?curid=3318697" title="Westover (Wirginia Zachodnia)">
Westover (Wirginia Zachodnia)

Westover – miasto w Stanach Zjednoczonych, w stanie Wirginia Zachodnia, w hrabstwie Monongalia.

</doc>
<doc id="3318698" url="https://pl.wikipedia.org/wiki?curid=3318698" title="Krwawnik tarczowaty">
Krwawnik tarczowaty

Krwawnik tarczowaty ("Achillea clypeolata" Sm.) – gatunek rośliny wieloletniej z rodziny astrowatych. Rośnie dziko w południowo-wschodniej Europie (Albania, Bułgaria, Grecja, Macedonia, Rumunia, Serbia) oraz w Turcji. Jest uprawiany w wielu krajach świata.
Zastosowanie i uprawa.
Roślina ozdobna uprawiana na rabatach. Nadaje się na kwietniki i na kwiat cięty. Zasuszone kwiaty długo utrzymują swoją barwę. Jest rośliną miododajną. Może rosnąć na jałowych glebach, preferuje miejsca słoneczne i raczej suche. Zalecany odczyn gleby (pH) pomiędzy 6,5 a 7,5. Rozmnaża się przez siew nasion wprost do gruntu, przez podział bryły korzeniowej lub przez sadzonki. Zalecany odstęp między sadzonkami 35 cm. Zimą wytrzymuje temperatury do -230C. Po przekwitnięciu należy usuwać kwiatostany. Pędy można zostawić na zimę, ale wiosną należy je silnie przyciąć. W ogrodzie za pomocą kłączy szybko się rozrasta i może zagłuszyć inne rośliny, należy więc kontrolować rozrastanie.

</doc>
<doc id="3318699" url="https://pl.wikipedia.org/wiki?curid=3318699" title="Achillea clypeolata">
Achillea clypeolata



</doc>
<doc id="3318700" url="https://pl.wikipedia.org/wiki?curid=3318700" title="Westover (Alabama)">
Westover (Alabama)

Westover – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318701" url="https://pl.wikipedia.org/wiki?curid=3318701" title="Gort">
Gort

Gort (irl. "Gort Inse Guaire") – miasto w południowo-zachodniej części hrabstwa Galway w prowincji Connacht w Irlandii. W 2011 roku liczba mieszkańców wynosiła 2644 osoby.

</doc>
<doc id="3318702" url="https://pl.wikipedia.org/wiki?curid=3318702" title="Waldorf-Astoria Hotel">
Waldorf-Astoria Hotel



</doc>
<doc id="3318703" url="https://pl.wikipedia.org/wiki?curid=3318703" title="Sweet Child O' Mine">
Sweet Child O' Mine



</doc>
<doc id="3318705" url="https://pl.wikipedia.org/wiki?curid=3318705" title="Hanna Mina">
Hanna Mina

Hanna Mina (arab. حنا مينه; ur. 16 kwietnia 1924 w Latakii, zm. 21 sierpnia 2018 w Damaszku) – syryjski pisarz, prekursor realizmu w literaturze syryjskiej.
Życiorys.
Pochodzi z bardzo biednej chrześcijańskiej rodziny z Latakii. Jego ojciec pracował w miejscowym porcie przy przeładowywaniu towarów. Ukończył jedynie szkołę podstawową w Arsuzie w 1939. Z powodu sytuacji materialnej rodziny nigdy nie podjął nauki w szkole średniej, chociaż jego matka bardzo sobie tego życzyła. Od młodości zarabiał na życie naprawiając rowery, pracując w salonie fryzjerskim, następnie jako marynarz. Jako nastolatek wstąpił do Komunistycznej Partii Syrii. Za swoją działalność w jej strukturach był kilkakrotnie aresztowany.
W 1947 przeprowadził się do Damaszku i znalazł pracę w gazecie „Al-Insza”. Cztery lata później był już jej redaktorem naczelnym. Razem z Fatihem al-Mudarrisem założył w 1951 Stowarzyszenie Pisarzy Syryjskich. W latach 50. XX wieku, pod wrażeniem rewolucji egipskiej został naserystą.
Dwukrotnie wyjeżdżał za granicę – był lektorem języka arabskiego w Pekinie, a następnie w Budapeszcie. Następnie do odejścia na emeryturę w 2000 pracował w syryjskim Ministerstwie Kultury. Mieszkał w Damaszku.
W pierwszym okresie twórczości literackiej Mina długo pracował nad kolejnymi utworami, do 1978 napisał ich jedynie cztery. W okresie drugim wydał dwadzieścia sześć powieści, jednak w ocenie krytyków stały one na niższym poziomie artystycznym.
Twórczość.
Był pierwszym syryjskim pisarzem realistycznym i jednym z wybitniejszych przedstawicieli tego kierunku w piśmiennictwie arabskim. Inspirację do swoich utworów czerpał z własnych doświadczeń, opisując życie najuboższych warstw społecznych w Latakii. Szeroki rezonans w całym świecie arabskim wywołała już jego pierwsza powieść "Niebieskie lampy" wydana w 1954. Akcja tego utworu toczy się w Latakii w czasie II wojny światowej, a jej bohaterami są Faris i Randa, para zakochanych biedaków. Z powodu ubóstwa ich miłość kończy się tragicznie – Faris nie wraca z wojny, na którą zgłosił się ochotniczo, by zarobić na ślubny dar dla ukochanej, Randa zaś umiera na gruźlicę. Podobną tematykę Hanna Mina poruszył w drugiej, wydanej w 1966 powieści "Żagle i burza", uznając, że poprzedni utwór nie ukazywał całej jej złożoności. Bohaterami drugiej powieści Miny są robotnicy portowi z Latakii, a centralnym miejscem akcji – kawiarnia Abu Zuhdiego at-Turusiego, niegdyś kapitana parowca, który zatonął podczas sztormu. Opisując spotkania robotników i marynarzy w kawiarni, powieść przedstawia atmosferę panującą wśród ubogich Syryjczyków podczas II wojny światowej, protesty i strajki robotnicze. Na tym tle ukazane zostały przeżycia i problemy głównego bohatera, który najpierw walczy o to, by jego kawiarnia utrzymała się na rynku, a później o to, by móc wrócić do dawnego życia. Przekonuje się bowiem, że chociaż jest szanowany i lubiany przez swoich gości, tak naprawdę żyje tylko wspomnieniami lat, gdy był kapitanem statku.
Pod wpływem literatury radzieckiej zaczął zbliżać się w swojej twórczości do socrealizmu i sam się z nim identyfikował, podkreślając jednak, że jego celem jest pisanie realistyczne, wykorzystujące osiągnięcia innych stylów, także surrealistycznego czy ekspresjonistycznego. Nieco inny charakter miały kolejne dwa dzieła, "Śnieg wieje od okna" (1969) oraz "Słońce w pochmurny dzień" (1973). Obserwując trendy w literaturze zachodnioeuropejskiej, zmienił sposób konstruowania swoich utworów, skupiając się bardziej na wewnętrznych przeżyciach postaci i charakteryzując je za pomocą monologów wewnętrznych. Tematyka dzieł pozostała jednak nadal bliska poprzednim tekstom. Bohaterem powieści "Śnieg wieje od okna" jest Fajjad, syryjski nauczyciel sympatyzujący z lewicą, który ucieka z kraju do Bejrutu przed represjami politycznymi (akcja utworu rozgrywa się w niepodległej Syrii tuż po II wojnie światowej). Na emigracji podejmuje pracę w restauracji, jednak porzuca ją z powodu poniżającego traktowania przez zamożnych klientów. Zostaje robotnikiem w fabryce gwoździ i przyłącza się do ruchu socjalistycznego. Zostaje aresztowany i odbywa karę więzienia, po czym powraca do Syrii, przekonany, że popełnił błąd, wyjeżdżając: powinien był zostać w kraju i tam walczyć o sprawiedliwość społeczną. Powieść ukazuje rozterki i poszukiwania ideowe bohatera, jak również tęsknotę za rodzinnym krajem. "Słońce w pochmurny dzień" ukazuje historię osiemnastoletniego Syryjczyka z zamożnej i zwesternizowanej rodziny, który (chociaż ukończył wcześniej francuską szkołę średnią) odmawia nauki gry na fortepianie u Włocha i woli podjąć u ubogiego krawca naukę ludowego tańca z kindżałem. Nowe zajęcie wyzwala w nim intensywne przeżycia wewnętrzne i daje szczęście. Pewnego dnia jednak podczas ćwiczeń osiemnastolatek rani się kindżałem, a jego ojciec nakazuje zabić nauczyciela. Wydarzenie to doprowadza młodzieńca do zerwania z rodziną i wygodnym życiem.
Także wydana w 1975 powieść "Kotwica" napisana została w formie monologu wewnętrznego głównego bohatera, marynarza Zakarijji al-Marsinlego. Zmuszony do odejścia z pracy, zamieszkuje w samotności w lesie i zaczyna poświęcać się rozważaniom filozoficznych nad życiem i własną tożsamością. Interpretacja tej postaci budziła duże spory wśród krytyków arabskich. Marynarz był porównywany do Hajja ibn Jakzana z traktatu Ibn Tufajla, Robinsona Cruzoe czy Greka Zorby.
W 1975 i 1977 Mina publikował powieści o charakterze autobiograficznym, "Resztki obrazów" oraz "Bagno". W 1986 pisarz dopełnił cykl autobiograficzny utworem "Zbiór owoców".
Szczególne znaczenie dla literatury syryjskiej mają powieści Miny opublikowane do końca lat 70. W kolejnych utworach pisarz wielokrotnie powtarzał wykorzystane już formy i motywy, co było źle oceniane przez krytykę.
W 1980 opublikował "Punkt obserwacyjny", powieść poświęconą wojnie Jom Kipur, sławiącą patriotyzm i bohaterstwo żołnierzy syryjskich. Pięć lat później wydał socrealistyczną powieść "Wiosna i jesień". Jej bohater, Syryjczyk Karam, lektor języka arabskiego w Pekinie i Budapeszcie, uważany jest za "alter ego" twórcy. Krytykuje ustrój panujący w Chinach, zachwycając się równocześnie socjalizmem radzieckim, potępia powstanie na Węgrzech w 1956. Wyjeżdża z Węgier dopiero w 1967, by wziąć udział w wojnie z Izraelem, w poczuciu, że jest to jego obowiązek wobec ojczyzny, której nie można porzucić. Powieść ta powiela przesłanie "Śnieg wieje od okna", a z powodu podporządkowania fabuły przesłaniu politycznemu (które Mina ukazywał z pełnym przekonaniem) jest artystycznie słaba. Również z lat 80. XX wieku pochodzi trylogia "Opowieść marynarza". Jej bohater pragnie wydobyć z morza ciało tragicznie zmarłego ojca, jednak zamiast niego odnajduje zwłoki marynarza francuskiego. Mina przedstawił w utworze życie marynarzy syryjskich w latach 40. i 50. XX wieku. W płaszczyźnie symbolicznej utwór opowiada o poszukiwaniu zaginionej tożsamości arabskiej w niepodległej Syrii. Również w tym tekście powraca tematyka polityczna, a pisarz daje wyraz swoim poglądom, jednak nie przekreśla to walorów utworu, napisanego płynnym i bogatym językiem.
W 2001 wydał powieść "Najpiękniejsza"

</doc>
<doc id="3318706" url="https://pl.wikipedia.org/wiki?curid=3318706" title="Pelham (Massachusetts)">
Pelham (Massachusetts)

Pelham – miasto w Stanach Zjednoczonych, w stanie Massachusetts, w hrabstwie Hampshire.

</doc>
<doc id="3318709" url="https://pl.wikipedia.org/wiki?curid=3318709" title="Portumna">
Portumna

Portumna (irl. "Port Omna") – miasto w południowo-wschodniej części hrabstwa Galway w prowincji Connacht w Irlandii, położone przy dopływie rzeki Shannon do Lough Derg. W 2011 roku liczba mieszkańców wynosiła 1530 osób.

</doc>
<doc id="3318712" url="https://pl.wikipedia.org/wiki?curid=3318712" title="Pelham (New Hampshire)">
Pelham (New Hampshire)

Pelham – miasto w Stanach Zjednoczonych, w stanie New Hampshire, w hrabstwie Hillsborough.

</doc>
<doc id="3318713" url="https://pl.wikipedia.org/wiki?curid=3318713" title="Fore (Irlandia)">
Fore (Irlandia)

Fore (irl. "Baile Fhobhair") – wieś w hrabstwie Westmeath w prowincji Leinster w Irlandii, położone na północ od Lough Lene. We wsi znajdowało się opactwo benedyktyńskie Fore Abbey. W 2011 roku liczba mieszkańców wynosiła 808 osób.

</doc>
<doc id="3318715" url="https://pl.wikipedia.org/wiki?curid=3318715" title="Jae Crowder">
Jae Crowder

Corey Jae Crowder (ur. 6 lipca 1990 w Villa Rica) – amerykański koszykarz, występujący na pozycji skrzydłowego, aktualnie zawodnik Milwaukee Bucks.
W NCAA reprezentował barwy drużyny Marquette Golden Eagles. Podczas draftu 2012 został wybrany z 34. numerem przez Cleveland Cavaliers, jednak w ramach wymiany w ten sam dzień trafił do Dallas Mavericks. 18 grudnia 2014 w ramach wymiany przeszedł do Boston Celtics.
Jest synem byłego zawodnika Utah Jazz oraz San Antonio Spurs - Coreya Crowdera.
22 sierpnia 2017 trafił w wyniku wymiany do Cleveland Cavaliers. 8 lutego 2018 trafił do Utah Jazz w wyniku wymiany z udziałem trzech drużyn (Jazz, Cavaliers, Kings).
6 lipca 2019 trafił w wyniku wymiany do Memphis Grizzlies.
6 lutego 2020 został wytransferowany do Miami Heat. 28 listopada 2020 zawarł umowę z Phoenix Suns. 9 lutego 2023 trafił do Milwaukee Bucks w wyniku wymiany.

</doc>
<doc id="3318723" url="https://pl.wikipedia.org/wiki?curid=3318723" title="Pelham (Georgia)">
Pelham (Georgia)

Pelham – miasto w Stanach Zjednoczonych, w stanie Georgia, w hrabstwie Mitchell.

</doc>
<doc id="3318724" url="https://pl.wikipedia.org/wiki?curid=3318724" title="Krwawnik wełnisty">
Krwawnik wełnisty

Krwawnik wełnisty ("Achillea tomentosa" L.) – gatunek rośliny wieloletniej z rodziny astrowatych. Rośnie dziko w Europie (Szwajcaria, Chorwacja, Włochy, Francja, Hiszpania, Anglia, Norwegia, Irlandia i Czechy). Jest uprawiany w wielu krajach świata.
Zastosowanie i uprawa.
Roślina ozdobna uprawiana na rabatach. Ma ozdobne kwiatostany, ale ozdobne są również jej pokryte kutnerem pędy i liście. Nadaje się na kwietniki i na kwiat cięty, a także do ogrody skalnego. Zasuszone kwiaty długo utrzymują swoją barwę. Może rosnąć na glebach jałowych, piaszczystych lub kamienistych, preferuje miejsca suche i słoneczne. Rozmnaża się przez siew nasion wprost do gruntu, przez podział bryły korzeniowej lub przez sadzonki. Zalecany odstęp między sadzonkami 35 cm. Zimą wytrzymuje temperatury do -230C. Po przekwitnięciu należy usuwać kwiatostany. Pędy można zostawić na zimę, ale wiosną należy je silnie przyciąć. W ogrodzie za pomocą kłączy szybko się rozrasta i może zagłuszyć inne rośliny, należy więc kontrolować rozrastanie. Po 3-4 latach uprawy należy roślinę wykopać i odmłodzić, gdyż jej kłącza i korzenie nadmiernie się zagęszczą.

</doc>
<doc id="3318725" url="https://pl.wikipedia.org/wiki?curid=3318725" title="Achillea tomentosa">
Achillea tomentosa



</doc>
<doc id="3318727" url="https://pl.wikipedia.org/wiki?curid=3318727" title="Shelby (Wisconsin)">
Shelby (Wisconsin)

Shelby – miasto w Stanach Zjednoczonych, w stanie Wisconsin, w hrabstwie La Crosse.

</doc>
<doc id="3318735" url="https://pl.wikipedia.org/wiki?curid=3318735" title="Harpersville">
Harpersville

Harpersville – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318741" url="https://pl.wikipedia.org/wiki?curid=3318741" title="GJ 440">
GJ 440

 
GJ 440 – gwiazda położona w gwiazdozbiorze Muchy, w odległości ok. 15,1 lat świetlnych od Słońca, jedna z gwiazd bliskich Układowi Słonecznemu. Jasność wizualna tej gwiazdy to 11,5, zatem nie jest widoczna gołym okiem. Jest to samotny biały karzeł, czwarty pod względem odległości od Słońca, po Syriuszu B i Procjonie B w układach podwójnych, oraz samotnej Gwieździe van Maanena.
Właściwości fizyczne.
Gwiazda GJ 440 jest białym karłem, należy do typu widmowego DQ6. Ma masę 0,75 masy Słońca i jasność ok. 0,0005 jasności Słońca. Gwiazda powstała po odrzuceniu otoczki przez umierającego olbrzyma; jego odsłonięte jądro stało się białym karłem i powoli stygnie od 1,4 miliarda lat.

</doc>
<doc id="3318746" url="https://pl.wikipedia.org/wiki?curid=3318746" title="Getto w Mizoczu">
Getto w Mizoczu

Getto w Mizoczu – utworzone w marcu 1942 roku getto w mieście Mizocz, znajdującym się na okupowanym przez wojska niemieckie terenie II Rzeczypospolitej (obecnie Ukraina).
Na terenie wydzielonej i przeznaczonej do skoncentrowania ludności żydowskiej części miasta umieszczonych zostało ok. 1700 osób. W okolicach 13 października niemiecka policja i ukraińskie oddziały pomocnicze przystąpili do likwidacji getta. Podczas akcji likwidacyjnej napotkali opór ze strony podziemnej organizacji żydowskiej. Bojownicy bronili się wystarczająco długo, by umożliwić części mieszkańców ukrycie się lub ucieczkę z terenu getta. Większość uciekinierów została schwytana, wywieziona do wąwozu znajdującego się na południe od miasta Równe i rozstrzelana. Budynki znajdujące się na terenie getta zostały spalone. Część osób, którym udało się uciec do lasów, przyłączyła się do tamtejszych oddziałów partyzanckich.
Podczas akcji likwidacyjnej wykonane zostały zdjęcia, na których widać masakrę ludności żydowskiej. Fotografie przedstawiają m.in. nagie kobiety czekające w kolejce na rozstrzelanie, oraz policjantów dobijających z broni palnej ludzi, leżących w zbiorowych mogiłach. Zdjęcia będące dowodami tej zbrodni ludobójstwa zobaczyć można w archiwum United States Holocaust Memorial Museum w Waszyngtonie.

</doc>
<doc id="3318755" url="https://pl.wikipedia.org/wiki?curid=3318755" title="Edward Wania">
Edward Wania

Edward Maksymilian Wania (ur. 13 października 1897 w Ottyni, zm. wiosną 1940 w Katyniu) – podpułkownik kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 13 października 1897 w Ottyni, w ówczesnym powiecie tłumackim Królestwa Galicji i Lodomerii, w rodzinie Jana i Reginy z domu Stachura. Absolwent szkoły powszechnej, gimnazjum i seminarium nauczycielskiego w Krakowie. Należał do Związku Strzeleckiego. Od 16 sierpnia 1914 w Legionach Polskich. Przydzielony do 3 pułku piechoty w składzie II Brygady. Od 1 maja 1915 do 18 lutego 1918 służył w 2 pułku ułanów, z którym odbył kampanię karpacką, w Królestwie Polskim i na Wołyniu. Członek POW. 
Po odzyskaniu przez Polskę niepodległości został przyjęty do Wojska Polskiego, skierowany do 9 pułku ułanów. W stopniu porucznika brał udział w wojnie polsko-bolszewickiej 1920 w szeregach 9 pułku Ułanów Małopolskich i 3 pułku szwoleżerów. W 1923 był zweryfikowany w stopniu porucznika kawalerii ze starszeństwem z dniem 1 czerwca 1919, a następnie został awansowany na stopień rotmistrza kawalerii ze starszeństwem z 1 lipca 1923. W latach 20. pozostawał oficerem 9 pułku ułanów, stacjonującym w Trembowli. Z dniem 28 lutego 1925 roku został przeniesiony do Korpusu Ochrony Pogranicza na stanowisko dowódcy 13 Szwadronu Kawalerii. 2 kwietnia 1929 roku został mianowany majorem ze starszeństwem z dniem 1 stycznia 1929 roku i 23. lokatą w korpusie oficerów kawalerii. 31 marca 1930 roku został przesunięty ze stanowiska dowódcy szwadronu liniowego na stanowisko dowódcy szwadronu zapasowego 9 pułku ułanów w Stanisławowie. 11 kwietnia 1933 roku ogłoszono jego przeniesienie do 3 pułku szwoleżerów na stanowisko kwatermistrza. Skończył kurs kwatermistrzowski przy Wyższej Szkole Wojennej i odbył praktykę w 4 dywizjonie artylerii konnej. W 1935 zamieszkał w Grudziądzu i został tam komendantem Szkoły Podchorążych Rezerwy Kawalerii. Na podpułkownika został awansowany ze starszeństwem z 1 stycznia 1936 i 5. lokatą w korpusie oficerów kawalerii. W lutym 1936 został przeniesiony do 9 pułku ułanów na stanowisko zastępcy dowódcy pułku. Od 1937 ponownie komendant Szkoły Podchorążych Rezerwy Kawalerii.
Po wybuchu II wojny światowej 1939, w okresie kampanii wrześniowej 10 września 1939 został mianowany dowódcą grupy swojego imienia w składzie Grupy Operacyjnej gen. Jana Kruszewskiego. Po agresji ZSRR na Polskę z 17 września 1939, został aresztowany przez Sowietów podczas próby przedostania się do Rumunii. Był przetrzymywany w obozie w Kozielsku. O jego pobycie tam wspomniał w swojej relacji inny jeniec, absolwent grudziądzkiej szkoły podchorążych Zdzisław Peszkowski, wskazując, że podpułkownik Wania nosił Order Virtuti Militari, oznajmiając także nadzorującym jeńców funkcjonariuszom NKWD, iż odznaczenie otrzymał za wojną polsko-bolszewicką z 1920. Wiosną 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Został pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 4030. Przy zwłokach Edwarda Wani zostały odnalezione wizytówki. 
Jego żoną była Maria, z domu Ujejska (1908–1990), z którą miał syna Andrzeja.
Upamiętnienie.
5 października 2007 roku Minister Obrony Narodowej Aleksander Szczygło awansował go pośmiertnie do stopnia pułkownika. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia” Edward Wania został uhonorowany poprzez zasadzenie Dębu Pamięci przy Zespole Szkół Ponadgimnazjalnych nr 5 w Łopusznie.

</doc>
<doc id="3318761" url="https://pl.wikipedia.org/wiki?curid=3318761" title="Posse cut">
Posse cut

Posse cut – rodzaj piosenki hip-hopowej z udziałem czterech lub więcej raperów występujących kolejno po sobie. Początki tej formy sięgają początku lat 80. XX w., kiedy to utytułowani wykonawcy zapraszali do współpracy przyjaciół umożliwiając im pozyskanie szerszego grona odbiorców. Na początku lat 90., a także w latach późniejszych posse cut uległ rozpowszechnieniu w formie „all-star”, wyłącznie z udziałem popularnych wykonawców oraz jako forma integracji lokalnych scen hip-hopowych. Według książki "How to Rap: The Art &amp; Science of the Hip-Hop MC" Paula Edwardsa przykładem klasycznego posse cut jest utwór "The Anthem", duetu Sway &amp; King Tech z gościnnym udziałem takich wykonawców jak RZA, Eminem, Tech N9ne, Xzibit, Pharoahe Monch, Kool G Rap, Jayo Felony, Chino XL oraz KRS-One.

</doc>
<doc id="3318773" url="https://pl.wikipedia.org/wiki?curid=3318773" title="County Championship">
County Championship

County Championship – najważniejszy krajowy turniej w wielodniowej odmianie krykieta rozgrywany w Anglii i Walii.
Zawody organizowane są corocznie przez lokalny związek krykieta ("England and Wales Cricket Board"), a uczestniczą w nich kluby reprezentujące hrabstwa Wielkiej Brytanii, podzielone na dwa składające się z 9 zespołów poziomy ligowe: "Division One" (silniejszy) oraz "Division Two".
System rozgrywek.
Mistrzostwa, trwające od kwietnia do września, rozgrywane są dwurundowym systemem kołowym. Po rozegraniu 16 kolejek najlepsza ekipa "Division One" zostaje mistrzem, a dwa najsłabsze zespoły spadają klasę niżej. Ich miejsce w kolejnym sezonie zajmują zwycięzca i zdobywca drugiego miejsca w "Division Two".
Kluby.
Obecnie (sezon 2014) w zawodach uczestniczy 17 klubów angielskich i jeden walijski.
"Division One"
"Division Two"
Linki zewnętrzne.
LV= County Championship - wyniki rozgrywek na oficjalnej stronie "England and Wales Cricket Board" (w jęz. angielskim)

</doc>
<doc id="3318776" url="https://pl.wikipedia.org/wiki?curid=3318776" title="Stráž nad Ohří (stacja kolejowa)">
Stráž nad Ohří (stacja kolejowa)

Stráž nad Ohří – stacja kolejowa w Stráž nad Ohří, w kraju karlowarskim, w Czechach. Położona jest na magistrali Chomutov – Cheb. Znajduje się na wysokości 325 m n.p.m.
Jest zarządzana przez Správę železnic. Na stacji nie ma możliwości zakupu biletów, a obsługa podróżnych odbywa się w pociągu.

</doc>
<doc id="3318778" url="https://pl.wikipedia.org/wiki?curid=3318778" title="Dora Martínez">
Dora Martínez

Dora Martínez – gwatemalska zapaśniczka walcząca w stylu wolnym. Zajęła siódme miejsce na igrzyskach panamerykańskich w 2003. Piąta na mistrzostwach panamerykańskich w 2005. Srebrna medalistka igrzysk Ameryki Środkowej i Karaibów w 2002 roku.

</doc>
<doc id="3318780" url="https://pl.wikipedia.org/wiki?curid=3318780" title="Dora Martinez">
Dora Martinez



</doc>
<doc id="3318783" url="https://pl.wikipedia.org/wiki?curid=3318783" title="Samechov (stacja kolejowa)">
Samechov (stacja kolejowa)

Samechov – stacja kolejowa w miejscowości Samechov, w kraju środkowoczeskim, w Czechach. Znajduje się na linii kolejowej Čerčany - Světlá nad Sázavou. Znajduje się na wysokości 285 m n.p.m.
Jest zarządzana przez Správę železnic. Na stacji nie ma możliwość zakupu biletów, a obsługa podróżnych odbywa się w pociągu.

</doc>
<doc id="3318784" url="https://pl.wikipedia.org/wiki?curid=3318784" title="Édgar Ramírez (zapaśnik)">
Édgar Ramírez (zapaśnik)

Édgar Ramírez – gwatemalski zapaśnik walczący w stylu wolnym. Zajął piąte i szóste miejsce na igrzyskach panamerykańskich w 1999. Srebrny medalista igrzysk Ameryki Środkowej i Karaibów w 2002 roku.

</doc>
<doc id="3318785" url="https://pl.wikipedia.org/wiki?curid=3318785" title="Edgar Ramirez">
Edgar Ramirez



</doc>
<doc id="3318786" url="https://pl.wikipedia.org/wiki?curid=3318786" title="Újezdec u Luhačovic">
Újezdec u Luhačovic

Újezdec u Luhačovic – stacja kolejowa w Újezdec (część miasta Uherský Brod), w kraju zlińskim, w Czechach przy ulicy Nádražní 342. Znajduje się na wysokości 215 m n.p.m.
Na stacji istnieje możliwość zakupu biletów i rezerwacji miejsc.. 

</doc>
<doc id="3318788" url="https://pl.wikipedia.org/wiki?curid=3318788" title="Strokestown">
Strokestown

Strokestown (irl. "Béal na mBuillí") – miasto w hrabstwie Roscommon w prowincji Connacht w Irlandii, położone przy drodze N5. W 2011 roku liczba mieszkańców wynosiła 814 osób.

</doc>
<doc id="3318789" url="https://pl.wikipedia.org/wiki?curid=3318789" title="Carlos Mora">
Carlos Mora

Carlos Mora – panamski zapaśnik walczący w obu stylach. Srebrny medalista igrzysk Ameryki Środkowej i Karaibów, a także igrzysk Ameryki Południowej w 2002. Triumfator igrzysk Ameryki Środkowej w 1994 roku.

</doc>
<doc id="3318790" url="https://pl.wikipedia.org/wiki?curid=3318790" title="Stratov (przystanek kolejowy)">
Stratov (przystanek kolejowy)

Stratov – przystanek kolejowy w miejscowości Stratov, w kraju środkowoczeskim, w Czechach. Znajduje się na wysokości 185 m n.p.m..
Jest zarządzany przez Správę železnic. Na przystanku nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3318792" url="https://pl.wikipedia.org/wiki?curid=3318792" title="Stříbrná Skalice (przystanek kolejowy)">
Stříbrná Skalice (przystanek kolejowy)

Stříbrná Skalice – przystanek kolejowy w miejscowości Stříbrná Skalice, w kraju środkowoczeskim, w Czechach. Położony jest na linii Čerčany – Světlá nad Sázavou. Znajduje się na wysokości 290 m n.p.m.
Jest zarządzany przez Správę železnic. Na przystanku nie ma możliwości zakupu biletu, a obsługa podróżnych odbywa się w pociągu.

</doc>
<doc id="3318793" url="https://pl.wikipedia.org/wiki?curid=3318793" title="Tamiaki Castillo">
Tamiaki Castillo

Tomiaki Alfredo Castillo Quintero (ur. 11 kwietnia 1979) – panamski zapaśnik walczący w obu stylach. Zajął szóste miejsce na igrzyskach panamerykańskich w 1995. Czwarty na mistrzostwach panamerykańskich w 2000. Brązowy medalista igrzysk Ameryki Południowej w 1994, a także igrzysk Ameryki Środkowej i Karaibów w 1998. Zdobył dwa medale igrzysk Ameryki Środkowej w 1994. Dwukrotnie na podium igrzysk boliwaryjskich, w 1993 i 1997 roku.

</doc>
<doc id="3318795" url="https://pl.wikipedia.org/wiki?curid=3318795" title="Velešovice (przystanek kolejowy)">
Velešovice (przystanek kolejowy)

Velešovice – przystanek kolejowy w miejscowości Velešovice, w kraju południowomorawskim, w Czechach. Położony jest na linii Brno – Przerów. Znajduje się na wysokości 240 m n.p.m.
Na przystanku nie ma możliwości zakupu biletów, a obsługa podróżnych odbywa się w pociągu. 

</doc>
<doc id="3318796" url="https://pl.wikipedia.org/wiki?curid=3318796" title="Xiaolüren">
Xiaolüren

Xiaolüren (oficjalna nazwa: chiń. , pol. "wsteczne odliczanie dla pieszych"; potoczna ) – animowana sygnalizacja świetlna na Tajwanie. Po raz pierwszy została wprowadzona w mieście Tajpej w 1999 roku. W kilka lat stała się popularna na całej wyspie. Sygnalizacja przedstawia wizerunek idącego zielonego ludzika ubranego w kapelusz. Gdy czas przejścia pieszych przez ulicę dobiega końca, ludzik przyspiesza kroku, co stanowi sugestię dla przechodniów, aby przejść przez pasy na czas. Zielonemu ludzikowi towarzyszy odliczanie czasu przeznaczonego na przejście przez ulicę na zawieszonym powyżej liczniku. "Xiaolüren" został wykorzystany także w Hiszpanii, zwłaszcza w Sewilli. W kraju swojego pochodzenia był przedmiotem sporu patentowego pomiędzy tamtejszym Ministerstwem Transportu, a firmą Kang Shen Technology Company.

</doc>
<doc id="3318797" url="https://pl.wikipedia.org/wiki?curid=3318797" title="Helena (Oklahoma)">
Helena (Oklahoma)

Helena – miasto w Stanach Zjednoczonych, w stanie Oklahoma, w hrabstwie Alfalfa.

</doc>
<doc id="3318799" url="https://pl.wikipedia.org/wiki?curid=3318799" title="Helena (Georgia)">
Helena (Georgia)

Helena – miasto w Stanach Zjednoczonych, w stanie Georgia, w hrabstwie Telfair.

</doc>
<doc id="3318800" url="https://pl.wikipedia.org/wiki?curid=3318800" title="Zakłady Mechaniczne im. Hipolita Cegielskiego">
Zakłady Mechaniczne im. Hipolita Cegielskiego



</doc>
<doc id="3318801" url="https://pl.wikipedia.org/wiki?curid=3318801" title="Helena (Arkansas)">
Helena (Arkansas)

Helena – miasto w Stanach Zjednoczonych, w stanie Arkansas, w hrabstwie Phillips.

</doc>
<doc id="3318802" url="https://pl.wikipedia.org/wiki?curid=3318802" title="Liu Wen">
Liu Wen

Liu Wen (; ur. 27 stycznia 1988) – chińska modelka. Była pierwszą modelką ze wschodniej Azji, która pojawiła się na Victoria’s Secret Fashion Show.
W 2013 roku, jako pierwsza azjatycka modelka znalazła się na liście najlepiej zarabiających modelek magazynu Forbes

</doc>
<doc id="3318803" url="https://pl.wikipedia.org/wiki?curid=3318803" title="Pan Smród">
Pan Smród

Pan Smród (ang. "Mr. Stink") – brytyjski film familijny z 2012 roku w reżyserii Declana Lowneya. Wyprodukowana przez British Broadcasting Corporation (BBC). Zrealizowany na podstawie książki Davida Walliamsa pt. "Mr Stink", wyprodukowanej w 2009 roku.
Premiera filmu miała miejsce w Wielkiej Brytanii 23 grudnia 2012 roku. W Polsce premiera filmu odbyła się 6 grudnia 2014 roku na antenie Nickelodeon Polska.
Opis fabuły.
Film opisuje historię dwunastoletniej dziewczyny Chloe Croombe (Nell Tiger Free), która przybywa do nowej szkoły i nie znajduje żadnych kolegów, a jej matka koncentruje się tylko i wyłącznie na swojej politycznej karierze. Pewnego dnia Chloe przypadkowo poznaje bezdomnego mężczyznę – Pana Smroda (Hugh Bonneville) oraz jego psa. Dziewczyna oferuje mu schronienie i zapewnienie pomocy. Pan Smród postanawia opowiedzieć Chloe straszną historię ze swojego życia.
Produkcja.
Zdjęcia do filmu kręcono w Hemel Hempstead w Anglii.
Obsada.
i inni.
Wersja polska.
W wersji polskiej występują:
oraz:
W pozostałych rolach:
i inni
Wersja polska: na zlecenie Nickelodeon Polska – Master Film
Nadzór merytoryczny: Katarzyna Dryńska
Lektor: Dariusz Odija

</doc>
<doc id="3318805" url="https://pl.wikipedia.org/wiki?curid=3318805" title="Baba O'Riley">
Baba O'Riley



</doc>
<doc id="3318807" url="https://pl.wikipedia.org/wiki?curid=3318807" title="Highland Lakes">
Highland Lakes

Highland Lakes – jednostka osadnicza w Stanach Zjednoczonych, w stanie New Jersey, w hrabstwie Sussex.

</doc>
<doc id="3318809" url="https://pl.wikipedia.org/wiki?curid=3318809" title="Xiaoluren">
Xiaoluren



</doc>
<doc id="3318811" url="https://pl.wikipedia.org/wiki?curid=3318811" title="Montevallo (Alabama)">
Montevallo (Alabama)

Montevallo – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318812" url="https://pl.wikipedia.org/wiki?curid=3318812" title="Racławice">
Racławice



</doc>
<doc id="3318814" url="https://pl.wikipedia.org/wiki?curid=3318814" title="Indian Springs Village">
Indian Springs Village

Indian Springs Village – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3318815" url="https://pl.wikipedia.org/wiki?curid=3318815" title="Dyskografia Roxette">
Dyskografia Roxette

Dyskografia Roxette – szwedzkiego duetu pop-rockowego.

</doc>
<doc id="3318819" url="https://pl.wikipedia.org/wiki?curid=3318819" title="Kościół Podwyższenia Krzyża Świętego w Przytyku">
Kościół Podwyższenia Krzyża Świętego w Przytyku

Kościół Podwyższenia Krzyża Świętego w Przytyku – rzymskokatolicki kościół parafialny należący do dekanatu przytyckiego diecezji radomskiej.
Obecna świątynia została zaprojektowana przez architekta Stefana Szyllera i wybudowana w latach 1932-1936 dzięki staraniom księży Jana Lipinskiego i Władysława Dziubka. Budowla została konsekrowana w 1962 roku przez biskupa Piotra Gołębiowskiego. Jest to kościół wzniesiony w stylu
neobarokowym, z cegły, posiadający trzy nawy typu halowego. W nawach znajdują się sklepienia kolebkowe oparte na gurtach z lunetami, w prezbiterium mieszczą się sklepienia krzyżowe. Fasada posiada dwie wieże, część środkowa jest zakończona szczytem flankowanym ślimacznicami. Detal architektoniczny reprezentuje styl eklektyczny i neobarokowy, został wybudowany w formie portali i gzymsów. 
W prezbiterium świątyni można zobaczyć obraz namalowany przez Jana Henryka Rosena, przedstawiający Znalezienie Krzyża Świętego. Obraz znajduje się na miejscu nadścienia ołtarza głównego.

</doc>
<doc id="3318821" url="https://pl.wikipedia.org/wiki?curid=3318821" title="Ryszard Gajewski (aktor)">
Ryszard Gajewski (aktor)

Ryszard Gajewski (ur. 14 września 1952 w Krakowie) – polski aktor filmowy i teatralny.
Życiorys.
Absolwent PWST w Krakowie (1977). W latach 80. XX w. współpracował z Teatrem im. Juliusza Słowackiego w Krakowie. Występował również w rolach epizodycznych w polskich filmach i serialach. Jego jedyną pierwszoplanową rolą była rola Aleksego Dawidowskiego "Alka" w filmie "Akcja pod Arsenałem" w reżyserii Jana Łomnickiego. Obecnie Ryszard Gajewski mieszka w Stanach Zjednoczonych, gdzie włącza się w działania Polonii amerykańskiej, prowadząc program "Wszyscy to wiedzą" w Polskim Radio, a także występując w Teatrze Scena Polonia.

</doc>
<doc id="3318822" url="https://pl.wikipedia.org/wiki?curid=3318822" title="This War of Mine">
This War of Mine

This War of Mine – gra komputerowa opowiadająca o przetrwaniu w czasie wojny, wyprodukowana przez polskie studio 11 bit studios inspirowana oblężeniem Sarajewa. W przeciwieństwie do innych gier poruszających tematykę wojenną, gracz nie wciela się w żołnierza – bohatera wojennego, lecz cywila – ofiarę wojny, starającego się przeżyć w ciężkich warunkach. Gracz jest zmuszony dokonywać wyborów moralnych w celu zapewnienia żywności, lekarstw i schronienia. Gra została wydana na systemy Microsoft Windows, macOS i Linux w listopadzie 2014 roku. Wersje na systemy Android i iOS pojawiły się 15 lipca 2015 roku. 29 stycznia 2016 wydano wersje na konsole Xbox One i PlayStation 4.
Odbiór gry.
Koszty produkcji gry zwróciły się w ciągu dwóch pierwszych dni sprzedaży. Otrzymała wysokie noty recenzentów, uzyskując średnią z ocen 82/100 punktów według serwisu Metacritic.
W 2015 roku "This War of Mine" zdobyła „Audience Award” (nagrodę publiczności) konkursu Independent Games Festival. W tym samym roku gra zdobyła nagrody w kategoriach najlepszej gry międzynarodowej („Bestes Internationales Spiel”) oraz najlepszego nowatorskiego świata gry („Beste internationale neue Spielwelt”) w konkursie Deutscher Computerspielpreis.
W 2020 roku Kancelaria Prezesa Rady Ministrów zapowiedziała wejście gry This War of Mine do kanonu nieobowiązkowych lektur szkolnych, jest to pierwsza na świecie inicjatywa dodania gry komputerowej do kanonu lektur. Gra została włączona do programu nauczania w 2022 roku. Udostępniono ją także nieodpłatnie do celów edukacyjnych.
Fabuła i rozgrywka.
Fabuła gry osadzona jest w mieście Pogoren, wzorowanym na oblężonym Sarajewie i oparta jest na trzech historiach: 
Akcja gry rozgrywa się w dwóch scenach: dzień i noc. Dzień pozwala na opatrywanie rannych, zajmowanie się schronieniem i ogarnianie zaplecza: produkcję bimbru, skręcanie papierosów itp. Noc wygania gracza na miasto w poszukiwaniu różnych przydatnych rzeczy.

</doc>
<doc id="3318823" url="https://pl.wikipedia.org/wiki?curid=3318823" title="I Can't Stop Loving You">
I Can't Stop Loving You



</doc>
<doc id="3318832" url="https://pl.wikipedia.org/wiki?curid=3318832" title="Atalaya">
Atalaya

Atalaya (po hiszp. "wieża strażnicza, baszta"), może dotyczyć:

</doc>
<doc id="3318837" url="https://pl.wikipedia.org/wiki?curid=3318837" title="Miranda (zespół muzyczny)">
Miranda (zespół muzyczny)

Miranda – francuska grupa tworząca muzykę eurodance. Najbardziej znana z utworu "Vamos A La Playa" wydanego w 1999 roku. Piosenka zajęła ósme miejsce w notowaniu Canadian Dance Chart. Projekt został zakończony w 2001 roku.

</doc>
<doc id="3318839" url="https://pl.wikipedia.org/wiki?curid=3318839" title="GJ 412">
GJ 412

GJ 412 – jedna z najbliższych Układowi Słonecznemu gwiazd podwójnych. Układ ten tworzą dwa czerwone karły. Znajduje się on w gwiazdozbiorze Wielkiej Niedźwiedzicy, w odległości ok. 16 lat świetlnych od Słońca. Obserwowana wielkość gwiazdowa układu to 8,8, nie jest widoczny gołym okiem.
Właściwości fizyczne.
Obie gwiazdy systemu GJ 412 należą do typu widmowego M. Jaśniejszy składnik A ma większą masę, około połowy masy Słońca i reprezentuje wczesny podtyp, zaś mniejszy składnik B o masie 1/10 masy Słońca jest gwiazdą późnego podtypu. Dodatkowo składnik B jest gwiazdą rozbłyskową, oznaczaną także WX UMa.
Obecna odległość kątowa obu składników wynosi 28".

</doc>
<doc id="3318845" url="https://pl.wikipedia.org/wiki?curid=3318845" title="(I Can't Get No) Satisfaction">
(I Can't Get No) Satisfaction



</doc>
<doc id="3318849" url="https://pl.wikipedia.org/wiki?curid=3318849" title="Prezydenci miast w Polsce (kadencja 2014–2018)">
Prezydenci miast w Polsce (kadencja 2014–2018)

Prezydenci VII kadencji miast w Polsce – prezydenci 107 miast w Polsce.
106 spośród nich zostało wybranych w wyborach samorządowych w 2014 na kadencję przypadającą na lata 2014–2018. Pierwsza tura głosowania odbyła się 16 listopada 2014, druga (przeprowadzana, jeżeli w pierwszej turze żaden z kandydatów nie uzyskał ponad 50% ważnie oddanych głosów) miała miejsce 30 listopada 2014. Wybory przeprowadzono na podstawie przepisów Kodeksu wyborczego (2011).
Wyborów na urząd prezydenta miasta nie przeprowadzono w Zielonej Górze (województwo lubuskie) z uwagi na uchwalone z datą 1 stycznia 2015 połączenie tego miasta z gminą wiejską Zielona Góra. Obowiązki prezydenta dalej wykonywał Janusz Kubicki, który zwyciężył 15 marca 2015 w przeprowadzonych wówczas wyborach.
Lista prezydentów.
"Pogrubieniem wyróżniono imiona i nazwiska prezydentów wyłonionych w I turze wyborów".
"W kolumnie % w I turze gwiazdką (*) oznaczono kandydatów, którzy zajęli II miejsce w I turze."
Zmiany na stanowiskach w trakcie kadencji.
Anna Milczanowska utraciła stanowisko prezydenta Radomska w związku z wyborem na posła w wyborach w 2015. Pełniącym funkcję prezydenta z nominacji premier Beaty Szydło został Wiesław Kamiński. 21 lutego 2016 w drugiej turze wyborów przedterminowych na nowego prezydenta został wybrany Jarosław Ferenc.
Sławomir Pajor zmarł 18 stycznia 2017. Pełniącym funkcję prezydenta z nominacji premier Beaty Szydło został Paweł Bakun. 9 kwietnia 2017 w pierwszej turze wyborów przedterminowych na nowego prezydenta został wybrany Rafał Zając.
Daniel Kozdęba zmarł 28 lutego 2018. Pełniącym funkcję prezydenta z nominacji premiera Mateusza Morawieckiego został Fryderyk Kapinos.

</doc>
<doc id="3318851" url="https://pl.wikipedia.org/wiki?curid=3318851" title="Vaucheria">
Vaucheria



</doc>
<doc id="3318854" url="https://pl.wikipedia.org/wiki?curid=3318854" title="Allophylus">
Allophylus

Allophylus L. – rodzaj roślin należący do rodziny mydleńcowatych ("Sapindaceae" Juss.). Obejmuje co najmniej 212 gatunków występujących naturalnie na całym świecie w strefie międzyzwrotnikowej.
Systematyka.
Rodzaj należy do podrodziny "Sapindoideae" Burnett, rodziny mydleńcowatych ("Sapindaceae" Juss.), rzędu mydleńcowców ("Sapindales" Dumort.), należącego do kladu różowych w obrębie okrytonasiennych.

</doc>
<doc id="3318855" url="https://pl.wikipedia.org/wiki?curid=3318855" title="Wojskowa Akademia Sztabu Generalnego Sił Zbrojnych ZSRR im. K.J. Woroszyłowa">
Wojskowa Akademia Sztabu Generalnego Sił Zbrojnych ZSRR im. K.J. Woroszyłowa

Wojskowa Akademia Sztabu Generalnego Sił Zbrojnych ZSRR im. K.J. Woroszyłowa Военная академия Генерального штаба Вооружённых Сил СССР имени К. Е. Ворошилова, potocznie Woroszyłówka lub Woroszyłowka – radziecka uczelnia wojskowa, istniejąca w latach 1918–1992.
Utworzenie Akademii.
Po zwycięstwie rewolucji październikowej nowo powstałe państwo radzieckie prowadziło walkę o utrzymanie władzy, dotkliwie odczuwając brak wyszkolonego personelu dowodzenia. 7 października 1918 Rewolucyjna Rada Wojskowa ( Реввоенсовет) wydała rozkaz o utworzeniu Akademii Sztabu Generalnego Robotniczo-Chłopskiej Armii Czerwonej ( Академия Генерального штаба рабоче-крестьянской Красной Армии). Jej głównym celem miało być kształcenie specjalistów do pełnienia służby na stanowiskach sztabowych i dowódczych, którzy powinni otrzymać w czasie studiów także gruntowne wykształcenie ogólne. Szefem Akademii został mianowany absolwent Nikołajewskiej Akademii Sztabu Generalnego, doświadczony dowódca wojskowy, uczestnik wojny rosyjsko-japońskiej i I wojny światowej gen. por. Anton Klimowicz.
Uroczyste otwarcie akademii odbyło się w Moskwie 8 grudnia 1918, nawiązując tym samym do dnia otwarcia Nikołajewskiej Akademii w 1832. W ceremonii otwarcia brał udział przewodniczący Wszechzwiązkowego Centralnego Komitetu Wykonawczego J. Swierdłow, przewodniczący Rewolucyjnej Rady Wojskowej Republiki i ludowy komisarz do spraw Wojskowych i Marynarki Wojennej Lew Trocki, przedstawiciele organów partyjnych i państwowych, jak również Moskiewskiego Okręgu Wojskowego.
Realizacja planów nie była łatwa, ze względu na dotkliwy brak personelu dowódczego w Armii Czerwonej w lutym 1919, równolegle do głównego otworzono w Akademii kurs przyspieszony, po którym absolwenci byli kierowani bezpośrednio na front wojny domowej. W lipcu 1919 na front skierowano także szefa akademii A. Klimowicza.
Akademia w okresie międzywojennym.
W sierpniu 1919 szefem Akademii mianowano byłego gen. por. A. Sniesariewa, naukowca-orientalistę, absolwenta Akademii Sztabu Generalnego z 1899, w czasie I wojny światowej szefa sztabu i dowódcę jednostki, który wniósł wielki wkład w utworzenie Armii Czerwonej w czasie wojny domowej.
Jeśli za czasów A. Klimowicza formowano fundamenty organizacyjne Akademii, A. Sniesariew z kolei miał zapewnić status Akademii jako placówki szkoleniowej i naukowej w trudnych warunkach wojny domowej. Od jesieni 1919 krótkoterminowe kursy szkoleniowe zostały zastąpione przez system trzyletniego podstawowego kształcenia akademickiego. Aby ukończyć szkolenie, do akademii powróciła znaczna część słuchaczy wcześniej powołana do czynnej służby na froncie.
5 sierpnia 1921 Akademia Sztabu Generalnego RChACz rozkazem Wojskowej Rady Rewolucyjnej Republiki przemianowana została na Wojskową Akademię RChACz, jej szefem mianowano dowódcę Frontu Zachodniego M. Tuchaczewskiego. Nie była to tylko zmiana nazwy, zmieniły się znacząco zadania i program szkoleniowy oraz skład słuchaczy. Akademia zaczęła przygotowywać głównie kadry taktycznego szczebla dowodzenia. Na poziomie operacyjnym i strategicznym oraz w zakresie prac sztabowych najwyższego szczebla kształcono wyłącznie na utworzonych przy akademii Wojskowych Wyższych Kursach Akademickich wyższej kadry dowódczej ( ВВАК) w trybie szkolenia 9 miesięcznego.
Duży wpływ na rozwój tych kursów miał M. Frunze, który w latach 1924–1925 był szefem Wojskowej Akademii RChACz. Program szkolenia dla słuchaczy kursów miał na celu rozwiązywanie konkretnych problemów, pojawiających się na etapie reformy wojskowej, przywiązywano większą wagę do szkolenia praktycznego.
W 1931 w celu dalszej poprawy szkolenia operacyjnego wyższych kadr dowódczych zamiast kursów utworzono jednoroczny fakultet operacyjny. Jego absolwenci byli przeznaczeni do przejęcia stanowisk operacyjnych korpusów, armii, frontów i Sztabu RChACz. Jednakże w 1936 nie było już możliwe sprostanie rosnącym potrzebom armii w zakresie odpowiednich kwalifikacji, w związku z czym postanowiono utworzyć Akademię Sztabu Generalnego RChACz.
1 listopada 1936 odbyło się uroczyste otwarcie akademii, kolejne (chociaż nie wydano aktu normatywnego o zamknięciu poprzednich). Sformowano dwa fakultety: podstawowy i historii wojskowości, ponadto pierwszy raz w historii akademii Sztabu Generalnego rozpoczęto studia dla kadr Marynarki Wojennej, tworząc w tym celu oddział marynarki wojennej ( военно-морское отделение).
Od 1936 do 1941 akademię opuściło 5 roczników, które dały siłom zbrojnym ponad 800 wysokokwalifikowanych dowódców i pracowników sztabowych najwyższych szczebli dowodzenia i kierowania. Naukowcy akademii opracowali i opublikowali ponad 100 prac, podręczników i instrukcji.
Od 3 lutego 1941 akademia otrzymała nazwę Wojskowa Akademia Sztabu Generalnego RChACz im. K.J. Woroszyłowa.
Powstanie Wojskowej Akademii Sztabu Generalnego Sił Zbrojnych Federacji Rosyjskiej.
Po upadku ZSRR akademię przekształcono w Wojskową Akademię Sztabu Generalnego Sił Zbrojnych Federacji Rosyjskiej. Zachowała status wiodącego wojskowego ośrodka szkoleniowo-badawczego Federacji Rosyjskiej, w dalszym ciągu przygotowywała wysoko kwalifikowane kadry dla potrzeb sił zbrojnych, innych ministerstw i urzędów Federacji, jak również dla armii innych państw. Naukowcy akademii brali udział w opracowywaniu współczesnej doktryny wojskowej Federacji, nowych ustaw i regulacji prawnych sił zbrojnych na czas pokoju i wojny, rozwiązywali problemy związane z bezpieczeństwem postradzieckim itp.

</doc>
<doc id="3318860" url="https://pl.wikipedia.org/wiki?curid=3318860" title="Dekanat Chorzów Batory">
Dekanat Chorzów Batory

Dekanat Chorzów Batory – jeden z 37 dekanatów katolickich w archidiecezji katowickiej. W jego skład wchodzi 6 parafii miejskich w Chorzowie. Został utworzony na mocy dekretu arcybiskupa Wiktora Skworca, który zostanie ogłoszony dnia 1 stycznia 2015 r. Nowy dekanat został wyodrębniony z dekanatów Chorzów i Świętochłowice.
Parafie:

</doc>
<doc id="3318863" url="https://pl.wikipedia.org/wiki?curid=3318863" title="Lista gatunków z rodzaju Allophylus">
Lista gatunków z rodzaju Allophylus

Lista gatunków rodzaju "Allophylus" – wykaz gatunków rodzaju roślin należącego do rodziny mydleńcowatych ("Sapindaceae" Juss.). Według "The Plant List" w obrębie tego rodzaju rozróżniono 212 gatunków, natomiast kolejnych 80 taksonów ma status gatunków niepewnych.
Systematyka.
Rodzaj należy do podrodziny "Sapindoideae" Burnett, rodziny mydleńcowatych ("Sapindaceae" Juss.), rzędu mydleńcowców ("Sapindales" Dumort.), należącego do kladu różowych w obrębie okrytonasiennych.

</doc>
<doc id="3318864" url="https://pl.wikipedia.org/wiki?curid=3318864" title="Dekanat Katowice-Piotrowice">
Dekanat Katowice-Piotrowice

Dekanat Katowice-Piotrowice − jeden z 37 dekanatów katolickich w archidiecezji katowickiej na terenie Katowic. Został on utworzony przez arcybiskupa katowickiego Wiktora Skworca przez podział dekanatu Katowice-Panewniki dekretem z 1 stycznia 2015 roku. W jego skład wchodzą następujące parafie:
W skład dekanatu wchodzi także Zespół Szkół Zakonu Pijarów im. Matki Bożej Królowej Szkół Pobożnych w Katowicach.

</doc>
<doc id="3318865" url="https://pl.wikipedia.org/wiki?curid=3318865" title="Sapha Heng Xat">
Sapha Heng Xat



</doc>
<doc id="3318866" url="https://pl.wikipedia.org/wiki?curid=3318866" title="New Zealand Sevens 2003">
New Zealand Sevens 2003

New Zealand Sevens 2003 – czwarta edycja wchodzącego w skład IRB Sevens World Series turnieju New Zealand Sevens przeznaczonego dla męskich reprezentacji narodowych w rugby 7. Odbyła się w dniach 7–8 lutego 2003 roku na Westpac Stadium w Wellington będąc czwartym turniejem sezonu 2002/2003.
Informacje ogólne.
Rozegrane na Westpac Stadium zawody były czwartym turniejem sezonu 2002/2003 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Losowanie grup odbyło się pod koniec stycznia 2003 roku.
Z uwagi na fakt, iż pierwsze trzy turnieje sezonu zostały wygrane przez trzy różne zespoły, sprawa tytułu w Wellington wydawała się otwarta. Swoje pojedynki wysoko wygrywały Australia i Fidżi, lecz szlagierem pierwszego dnia zawodów był pojedynek Anglików z Nowozelandczykami, z którego górą wyszli gospodarze. Te same zespoły spotkały się w finale turnieju. W meczu, w którym prowadzenie zmieniało się pięciokrotnie, padło dziesięć przyłożeń, a jeszcze na trzy minuty przed końcem Anglicy znajdowali się na czele. Żółta kartka dla Simona Amora odmieniła jednak losy spotkania i po raz pierwszy przed własną publicznością triumfowali reprezentanci Nowej Zelandii. Najlepszym graczem turnieju został wybrany przedstawiciel triumfatorów Tafai Ioasa.
Cała publiczna pula biletów, 16 500 sztuk, została sprzedana w półtorej godziny.

</doc>
<doc id="3318871" url="https://pl.wikipedia.org/wiki?curid=3318871" title="Dekanat Suszec">
Dekanat Suszec

Dekanat Suszec − jeden z 37 dekanatów katolickich w archidiecezji katowickiej. Został on utworzony przez arcybiskupa katowickiego Wiktora Skworca, który do nowego dekanatu włączył parafie dekanatów: Pawłowice Śląskie, Pszczyna i Żory. Dekret został ogłoszony 1 stycznia 2015 roku. W jego skład wchodzą następujące parafie:

</doc>
<doc id="3318872" url="https://pl.wikipedia.org/wiki?curid=3318872" title="Kryzys gabinetowy w Szwecji w 2014 roku">
Kryzys gabinetowy w Szwecji w 2014 roku

Kryzys gabinetowy w Szwecji w grudniu 2014 roku (szw. "Regeringskrisen i Sverige 2014") związany był z głosowaniem nad budżetem.
Geneza.
W wyborach parlamentarnych we wrześniu 2014 luźny blok lewicowych partii (socjaldemokraci, Zieloni i Partia Lewicy) wygrał z centroprawicowym Sojuszem czterech partii mieszczańskich, jednak nie uzyskał samodzielnej większości w Riksdagu. Języczkiem u wagi stała się skrajnie prawicowa antyimigrancka partia Szwedzcy Demokraci.
Głosowanie nad budżetem.
3 grudnia 2014 mniejszościowy Pierwszy rząd Stefana Löfvena przegrał głosowanie nad budżetem w Riksdagu 153 głosami do 182, ponieważ Szwedzcy Demokraci poparli alternatywną propozycję ustawy budżetowego złożoną przez Sojusz. W odpowiedzi Stefan Löfven zapowiedział rozpisanie przedterminowych wyborów, które odbyłyby się 22 marca 2015. Byłyby to pierwsze przedterminowe wybory od wyborów w 1958.
Porozumienie.
26 grudnia 2014 ogłoszono porozumienie sześciu partii mające ustabilizować szwedzką politykę co najmniej do wyborów w 2022 roku. Porozumienie podpisali socjaldemokraci, Zieloni oraz cztery partie Sojuszu: moderaci, Partia Centrum, liberałowie i Chrześcijańscy Demokraci.
Porozumienie odwołuje się do długiej tradycji rządów mniejszościowych w Szwecji i współpracy ponad podziałami w strategicznych kwestiach, w których wymagane jest myślenie długoterminowe i ciągłość rządzenia. Wymienia trzy obszary ponadpartyjnej współpracy w kolejnych latach:
Porozumienie reguluje dwie fundamentalne sprawy: wyłaniania premiera i głosowania nad budżetem. Stwierdza, że premier Szwecji nie musi dysponować większością w parlamencie. Powinien nim zostać lider największej partii w ramach największego z możliwych do utworzenia bloku partii w danej kadencji Riksdagu. W głosowaniach nad budżetem i ustawami gospodarczymi o fundamentalnym znaczeniu opozycyjne partie będące stronami porozumienia będą wstrzymywać się od głosu, o ile ich głos narażałby rząd na przegraną w głosowaniu.
W związku z osiągnięciem porozumienia kolejne wybory planowane są na 2018 rok.

</doc>
<doc id="3318884" url="https://pl.wikipedia.org/wiki?curid=3318884" title="Tadeusz Lalik">
Tadeusz Lalik

Tadeusz Lalik (ur. 28 maja 1928 w Skolimowie, zm. 8 stycznia 2000) – polski historyk, mediewista, doktor habilitowany nauk historycznych.
Absolwent VI Liceum Ogólnokształcącego im. Tadeusza Reytana w Warszawie (1946) i studiów historycznych na Uniwersytecie Warszawskim (1950). Uczeń Mariana Małowista. W latach 1953–1989 pracował w Instytucie Historii im. Tadeusza Manteuffla Polskiej Akademii Nauk, specjalizując się w dziejach średniowiecznej Polski.

</doc>
<doc id="3318885" url="https://pl.wikipedia.org/wiki?curid=3318885" title="Eonium drzewiaste">
Eonium drzewiaste

Eonium drzewiaste ("Aeonium arboreum" Webb &amp; Berthel.) – gatunek roślin z rodziny gruboszowatych ("Crassulaceae"). Pochodzi z Wysp Kanaryjskich i Maroka, rozprzestrzenił się i obecnie rośnie na naturalnych stanowiskach również w Algierii, Tunezji, na Maderze, w Anglii, Grecji, Włoszech, Francji, Portugalii, Hiszpanii, a także w stanie Kalifornia w USA, w Meksyku oraz w Australii i Nowej Zelandii. Ponadto jest uprawiany w wielu krajach świata.
Morfologia i biologia.
Uprawiany w mieszkaniu jest długowieczny, obumierają tylko te pędy, które zakwitły. Roślina z uszkodzonych pędów wydziela sok mleczny, który może podrażnić skórę.

</doc>
<doc id="3318886" url="https://pl.wikipedia.org/wiki?curid=3318886" title="Aeonium arboreum">
Aeonium arboreum



</doc>
<doc id="3318893" url="https://pl.wikipedia.org/wiki?curid=3318893" title="Danuta Molenda">
Danuta Molenda

Danuta Maria Molenda, z domu Mogulska (ur. 23 czerwca 1931 w Warszawie, zm. 22 marca 2004, tamże) – polska historyk i archeolog, mediewistka.
Życiorys.
Jako nastolatka uczestniczyła w Powstaniu Warszawskim. Z tych czasów pochodzi jej opublikowany po śmierci dziennik. Warszawę opuściła z ludnością cywilną, przybywała w obozie Dulagu 121 w Pruszkowie, a następnie w jego filii w Białaczowie k. Opoczna. Po ucieczce znalazła się w Krakowie. W 1949 r. ukończyła Liceum Humanistyczne im. Stefanii Sempołowskiej na Żoliborzu. W tym samym roku rozpoczęła studia na Wydziale Historycznym Uniwersytetu Warszawskiego, uzyskując stopień magistra historii w lutym 1954 r. na podstawie pracy "Organizacja przedsiębiorstw górniczych Fuggerów w południowych Niemczech," napisanej pod kierunkiem profesora Mariana Małowista. Przez wielu historiografów zaliczana do tzw. szkoły Małowista.
Jej mężem był historyk Jan Molenda, od lat 70. mieszkali w swym domu w Warszawie-Falenicy.
Praca.
Od marca 1954 r. zatrudniona została na stanowisku starszego asystenta w Instytucie Historii Kultury Materialnej Polskiej Akademii Nauk w Pracowni Historii Górnictwa i Obróbki Metali. Rozpoczęła wówczas badania nad dziejami górnictwa kruszcowego w Polsce feudalnej, których efektem był rozdział "Górnictwo kruszców" w "Zarysie dziejów górnictwa na ziemiach polskich" pod red. Jana Pazdura oraz kilka artykułów. Pracę doktorską "Górnictwo kruszcowe na terenie złóż śląsko-krakowskich do połowy XVI w.," (promotor: Marian Małowist) obroniła w grudniu 1962 r., a opublikowała w 1963 r. Pół roku później, tj. 1 czerwca 1963 r., została adiunktem w IHKM PAN.
W grudniu 1970 r. dr Danuta Molenda ukończyła rozprawę habilitacyjną "Kopalnie rud ołowiu na terenie złóż śląsko-krakowskich w XVI– XVIII w. Z dziejów postępu technicznego w górnictwie kruszcowym." Praca ta została opublikowana w 1972 r. nakładem Ossolineum. Rok później wyróżniona została Nagrodą Sekretarza Naukowego PAN. W czerwcu 1973 r. zdała kolokwium habilitacyjne i uzyskała stopień doktora habilitowanego.
W 1974 r. zdobyła etat docenta IHKM PAN.
W 1988 r. otrzymała nominację na profesora nadzwyczajnego, a w 1995 r. na profesora zwyczajnego. Była uczestniczką wielu sympozjów, kongresów i konferencji w kraju i za granicą, wygłaszając na nich referaty, m.in.: w Austrii, Czechosłowacji, NRD, RFN, Szwecji, Francji i we Włoszech. Dorobek naukowy profesor Danuty Molendy to kilkadziesiąt artykułów i rozpraw naukowych.
Część spuścizny oraz materiały biograficzne dot. Danuty Molendy jest przechowywana w Archiwum Polskiej Akademii Nauk w Warszawie (sygn. 302/722/).
Nagrody i odznaczenia.
Odznaczona: 

</doc>
<doc id="3318903" url="https://pl.wikipedia.org/wiki?curid=3318903" title="Marie Marchand-Arvier">
Marie Marchand-Arvier



</doc>
<doc id="3318906" url="https://pl.wikipedia.org/wiki?curid=3318906" title="Paweł Bejda">
Paweł Bejda

Paweł Jan Bejda (ur. 13 października 1962 w Łowiczu) – polski polityk, inżynier, urzędnik państwowy i samorządowy, w latach 2012–2014 wicewojewoda łódzki, następnie do 2015 członek zarządu województwa, poseł na Sejm VIII i IX kadencji, działacz Polskiego Stronnictwa Ludowego.
Życiorys.
Z wykształcenia magister inżynier mechanik, absolwent Wydziału Mechanicznego Akademii Rolniczo-Technicznej w Olsztynie (1987). Ukończył również studia podyplomowe – m.in. menedżerskie (w 2001 na Politechnice Łódzkiej) i z zakresu obrotu oraz zarządzania nieruchomościami (w 2009 w Wojskowej Akademii Technicznej w Warszawie). Od 1988 zatrudniony w Państwowym Ośrodku Maszynowym w Łowiczu, w latach 1990–1991 pełnił funkcję zastępcy spółdzielni, później do 2002 pracował na kierowniczych stanowiskach w prywatnych przedsiębiorstwach.
Od 2002 do 2006 był zastępcą burmistrza Łowicza, w 2007 został dyrektorem Wojewódzkiego Ośrodka Ruchu Drogowego w Skierniewicach. W 2006 i w 2010 wybierany na radnego powiatu łowickiego.
25 kwietnia 2012 objął stanowisko wicewojewody łódzkiego. W wyborach w 2014 uzyskał mandat radnego sejmiku łódzkiego V kadencji. 1 grudnia tegoż roku powołany na członka nowego zarządu województwa.
W 2015 wystartował w wyborach parlamentarnych jako lider listy wyborczej PSL w okręgu sieradzkim. Otrzymał 6283 głosy, uzyskując tym samym mandat posła na Sejm VIII kadencji. W 2019 bez powodzenia kandydował do Parlamentu Europejskiego. W wyborach krajowych w tym samym roku z powodzeniem ubiegał się natomiast o poselską reelekcję, otrzymując 14 161 głosów.

</doc>
<doc id="3318915" url="https://pl.wikipedia.org/wiki?curid=3318915" title="Ro-Ro">
Ro-Ro



</doc>
<doc id="3318938" url="https://pl.wikipedia.org/wiki?curid=3318938" title="Referendum na Słowacji w 2015 roku">
Referendum na Słowacji w 2015 roku

Referendum na Słowacji w 2015 roku odbyło się 7 lutego. Aby było wiążące, musiało wziąć w nim udział ponad 50% uprawnionych do głosowania.
Tło.
Referendum zostało rozpisane z inicjatywy organizacji "Aliancia za rodinu" (Sojusz na rzecz Rodziny), która zebrała ok. 400 000 podpisów pod wnioskiem o referendum.
W inicjatywie referendalnej zawarte było ponadto pytanie dotyczące zakazu wprowadzenia do słowackiego prawa instytucji związków partnerskich, zostało ono jednak uznane przez Sąd Konstytucyjny za niezgodne z ustawą zasadniczą. Sąd zbadał pytania referendalne na wniosek prezydenta Andreja Kiski.
W słowackiej konstytucji zapisana już jest (od czerwca 2014) definicja małżeństwa jako związku mężczyzny i kobiety, wprowadzona w drodze poprawki przyjętej wspólnie przez opozycyjny Ruch Chrześcijańsko-Demokratyczny (KDH) oraz rządzącą partię SMER.
Referendum odbywało się w atmosferze bojkotu ze strony społecznie liberalnych Słowaków; papież Franciszek natomiast, wspierając referendum, pobłogosławił „broniących rodziny” Słowaków i słowacki Kościół.
Pytania.
Słowacy odpowiedzieli na trzy pytania:
Wyniki.
Referendum zostało uznane za nieważne, z uwagi na zbyt niską frekwencję - do urn wybrało się 21,41% uprawnionych do głosowania.

</doc>
<doc id="3318940" url="https://pl.wikipedia.org/wiki?curid=3318940" title="Cerkiew św. Jerzego Zwycięzcy w Nieświeżu">
Cerkiew św. Jerzego Zwycięzcy w Nieświeżu

Cerkiew pod wezwaniem św. Jerzego Zwycięzcy – prawosławna cerkiew parafialna w Nieświeżu. Należy do dekanatu nieświeskiego eparchii słuckiej Egzarchatu Białoruskiego Patriarchatu Moskiewskiego.
Świątynia znajduje się przy ulicy Kozłowa 5.
Cerkiew wzniesiono w 1954, z białej cegły i drewna. W pobliżu drewniana dzwonnica.

</doc>
<doc id="3318941" url="https://pl.wikipedia.org/wiki?curid=3318941" title="Chicago Sting">
Chicago Sting

Chicago Sting – nieistniejący już amerykański klub piłkarski z Chicago, w stanie Illinois. Drużyna występowała w lidze NASL (1975–84) i MISL (1982–83 i 1984–88), a jego domowymi obiektami były: Soldier Field (1975–1976), Wrigley Field (1977–1984) i Comiskey Park (1980–1985), a obiektami domowymi halowego zespołu były: Chicago Stadium (1980–1988) i Rosemont Horizon (1984–1988). Zespół istniał w latach 1974–1988.
Historia.
Klub został założony w 1974 roku przez Lee Sterna, który starał się o to, by liga NASL była jedną z najważniejszych lig sportowych w Chicago. Wkrótce Lee Stern wybrał pierwszego trenera w historii klubu - Billa Foulksa, byłego obrońcy Manchesteru United.
Bill Foulkes zbudował zespół składający się w większości z brytyjskich piłkarzy (10 w sezonie 1975, 11 w sezonie 1976 i 1977), w tym Gordona Hilla - piłkarza Manchesteru United, 6-krotnego reprezentanta Anglii. W pierwszym sezonie na mecze zespołu przychodziło średnio 4,330 widzów, choć blisko 14,000 widzów oglądało mecz towarzyski swojej drużyny z reprezentacji Polski (skład z Mundialu 1974 (0:1) dnia 3 lipca 1975 roku.
W sezonie 1976 do zespołu dołączyli: polski napastnik Janusz Kowalik - król strzelców NASL w sezonie 1968 w barwach Chicago Mustangs oraz Brytyjczycy (John James (z Tranmere Rovers), John Lowey (z młodzieżówki Manchesteru United), Lammie Robertson (z Exeter City) i Alan Waldron (Bolton Wanderers i Blackpool F.C.).
Przełomowym sezonem Chicago Sting okazał się sezon 1981, w którym zespół zdobył mistrzostwo ligi oraz mistrzostwo sezonu zasadniczego, a halowa drużyna Chicago Sting zdobyła wicemistrzostwo halowej ligi NASL oraz mistrzostwo sezonu zasadniczego, a Karl-Heinz Granitza z 42 golami został królem strzelców tych rozgrywek. Drugie mistrzostwo ligi NASL drużyna zdobyła w sezonie 1984 - ostatnim sezonie ligi NASL.
Po upadku ligi NASL w 1984 roku drużyna Chicago Sting występowała już tylko wyłącznie w halowych rozgrywkach MISL. Podczas sezonu 1987/1988 klub zmagał się z problemami finansowymi, a właściciele klubu rozważali możliwość przeniesienia siedziby do Denver.
Kilka tygodni po zakończeniu rozgrywek MISL właściciel klubu Lee Stern ogłosił wycofanie Chicago Sting z ligi, powołując się na niską frekwencję na ich meczach, problemy ze znalezieniem inwestorów i obawy, że liga była na skraju załamania. Jeszcze tego samego tygodnia FIFA przyznała Stanom Zjednoczonym prawo organizacji Mundialu 1994, wtedy Lee Stern stwierdził: "Piłka nożna wróci. Wraz ze zbliżającym się do kraju Mundialem, odsetki będą wysokie. Sting będzie w jakiś sposób zaangażowane w organizację tej imprezy". Wkrótce klub został rozwiązany.

</doc>
<doc id="3318945" url="https://pl.wikipedia.org/wiki?curid=3318945" title="Gra podwójna mężczyzn w tenisie na wózkach na Letnich Igrzyskach Paraolimpijskich 2004">
Gra podwójna mężczyzn w tenisie na wózkach na Letnich Igrzyskach Paraolimpijskich 2004

Gra podwójna mężczyzn w tenisie na wózkach na Letnich Igrzyskach Paraolimpijskich 2004 – zawody tenisa ziemnego na wózkach w grze podwójnej mężczyzn, rozgrywane podczas igrzysk paraolimpijskich w Atenach. Zawodnicy zmagali się na twardych kortach twardych kortach Olympic Tennis Center.

</doc>
<doc id="3318953" url="https://pl.wikipedia.org/wiki?curid=3318953" title="Gdy się Chrystus rodzi">
Gdy się Chrystus rodzi

Gdy się Chrystus rodzi − popularna polska pieśń religijna, kolęda anonimowego autorstwa, śpiewana w kościelnym okresie Bożego Narodzenia.
Historia.
Współczesna melodia w niektórych źródłach określana jest jako starofrancuska. Drukowany tekst znajduje się w "Pastorałkach i kolędach z melodyjami" ks. Michała Mioduszewskiego z 1843. Pieśń drukowana jest we współczesnych zbiorach pieśni kościelnych i śpiewnikach używanych w liturgii tak katolickiej, jak i protestanckiej. Znane jest łacińskie tłumaczenie kolędy "Gdy się Chrystus rodzi" autorstwa polskiego latynisty Ryszarda Ganszyńca − "Nascitur cum Christus", tłumaczenie niemieckie "Als die Welt verloren" w przekładzie Gustawa Kucza oraz szwedzkie "Nu har Kristus kommit" w przekładzie Sven-Erika Pernlera.
Tekst.
Tekst używany współcześnie w świątyniach katolickich:
1 Gdy się Chrystus rodzi
i na świat przychodzi,
ciemna noc w jasnościach
promienistych brodzi.
Aniołowie się radują,
pod niebiosa wyśpiewują:
Gloria, gloria, gloria
in excelsis Deo!
2 Mówią do pasterzy,
którzy trzód swych strzegli,
aby do Betlejem
czym prędzej pobiegli,
bo się narodził Zbawiciel
wszego świata Odkupiciel:
Gloria...
3 O niebieskie duchy
i posłowie nieba,
powiedzcież wyraźniej,
co nam czynić trzeba,
bo my nic nie pojmujemy,
ledwo od strachu żyjemy:
Gloria...
4 Idźcie do Betlejem,
gdzie Dziecię zrodzone,
w pieluszki powite,
w żłobie położone,
oddajcie Mu pokłon boski,
On osłodzi wasze troski:
Gloria...
5 A gdy pastuszkowie
wszystko zrozumieli,
zaraz do Betlejem
spieszno pobieżeli,
i zupełnie tak zastali
jak Anieli im zeznali:
Gloria...
6 A stanąwszy w miejscu
pełni zadumienia,
iż się Bóg tak zniżył
do swego stworzenia,
padli przed Nim na kolana
i uczcili swego Pana:
Gloria...
7 Wreszcie kiedy pokłon
Panu już oddali,
z wielką wesołością
do swych trzód wracali,
że się stali być godnymi
Boga widzieć na tej ziemi:
Gloria...
Wykonania.
Kolęda znajduje się w repertuarze wielu polskich wokalistów, którzy wydali ją na swoich albumach z muzyką świąteczną.

</doc>
<doc id="3318960" url="https://pl.wikipedia.org/wiki?curid=3318960" title="Wawrzyniec z Ripafratta">
Wawrzyniec z Ripafratta

Wawrzyniec z Ripafratta (ur. w Ripafratcie, zm. 27 września 1456 w Pistoi) – włoski błogosławiony Kościoła katolickiego.
Życiorys.
Będąc diakonem przyjął habit dominikański. Nowicjat odbył w Cortonie, a po 1401 roku pełnił funkcję przeora w Fabriano. Na stałe zamieszkał w Pistoi. Zmarł 27 września 1456 roku w Pistoi. Jego kult jako błogosławionego został zaaprobowany przez Piusa IX w 1851 roku. Wspomnienie liturgiczne obchodzone jest w "dies natalis" (27 września).

</doc>
<doc id="3318962" url="https://pl.wikipedia.org/wiki?curid=3318962" title="Małżeństwo osób tej samej płci w Finlandii">
Małżeństwo osób tej samej płci w Finlandii

Małżeństwa osób tej samej płci w Finlandii są legalne od 1 marca 2017. 
28 listopada 2014 fiński parlament przyjął ustawę dotyczącą małżeństw jednopłciowych. 105 parlamentarzystów opowiedziało się za zmianą prawa, 92 było przeciw. Nowe prawo zrównuje prawa małżeństw jednopłciowych z różnopłciowymi i pozwala im na adopcję dzieci. Był to pierwszy w historii Finlandii przypadek przyjęcia prawa w drodze obywatelskiej inicjatywy ustawodawczej. Złożony wcześniej w tej samej sprawie projekt poselski został odrzucony przez komisję i nie trafił pod obrady plenarne.
„Finlandia musi dążyć do stania się państwem, w którym dyskryminacja nie istnieje, prawa człowieka są przestrzegane, a dwoje dorosłych ludzi może wziąć ślub, niezależnie od ich orientacji” – napisał centroprawicowy premier Alexander Stubb w liście otwartym przed głosowaniem.
Finlandia była ostatnim krajem nordyckim, który nie wprowadził równości małżeńskiej.
Pary jednopłciowe mogą wziąć ślub od 1 marca 2017. Jednocześnie pary, które wcześniej zarejestrowały związek partnerski, będą uznawane za małżeństwo pod warunkiem złożenia notyfikacji w urzędzie stanu cywilnego. Zarazem Finlandia przestała rejestrować nowe związki partnerskie.
Prawo wpływa również na sytuację osób transpłciowych. Od osób poddających się operacji korekty płci nie jest już wymagane, aby były stanu wolnego.

</doc>
<doc id="3318963" url="https://pl.wikipedia.org/wiki?curid=3318963" title="Futuro-gamy i futuro-pejzaże">
Futuro-gamy i futuro-pejzaże

Futuro-gamy i futuro-pejzaże – tom poetycki Stanisława Młodożeńca z 1934.
Tom składa się z trzech części. I i II część zawiera utwory z lat 1918-1922 publikowane w jednodniówkach i czasopismach („Formiści”, „Reflektor”, „Zwrotnica”), zaś część III – z lat 1932-1933. Stylistykę tomu stanowi połączenie futurystycznych eksperymentów językowych z tradycjami folklorystycznymi. W wierszach pojawiają się motywy aktywistyczne, pacyfistyczne, egzotyczne, zabawy językowe z elementami pastiszu (wzorowane na utworach ludowych czy dziecięcych wyliczankach).

</doc>
<doc id="3318965" url="https://pl.wikipedia.org/wiki?curid=3318965" title="Krzysztof Jażdżyk">
Krzysztof Jażdżyk

Krzysztof Jażdżyk (ur. 25 lipca 1975 w Łowiczu) – polski samorządowiec i przedsiębiorca, od 2014 prezydent Skierniewic.
Życiorys.
Ukończył studia w Mazowieckiej Wyższej Szkole Humanistyczno-Pedagogicznej w Łowiczu, zajął się prowadzeniem własnej działalności gospodarczej. Współtworzył klub sportowy „Sorento” Zadębie i lokalne stowarzyszenie Razem dla Skierniewic. W 2002 po raz pierwszy został radnym Skierniewic z ramienia SLD-UP. Mandat utrzymywał w 2006 i w 2010.
W wyborach w 2010 kandydował bez powodzenia na prezydenta miasta, przegrywając w drugiej turze z Leszkiem Trębskim. W 2014 po raz drugi ubiegał się o ten urząd z poparciem Sojuszu Lewicy Demokratycznej i Polskiego Stronnictwa Ludowego. W drugiej turze głosowania zmierzył się ponownie z Leszkiem Trębskim – tym razem wygrywając z nim z wynikiem ponad 57% głosów. W 2018 z powodzeniem ubiegał się o reelekcję, uzyskując w pierwszej turze 81% głosów.
W 2020 odznaczony Krzyżem Kawalerskim Orderu Odrodzenia Polski.

</doc>
<doc id="3318966" url="https://pl.wikipedia.org/wiki?curid=3318966" title="Rémi Fraisse">
Rémi Fraisse

Rémi Fraisse (ur. 31 sierpnia 1993 w Tuluzie, zm. 26 października 2014 w Lisle-Sur-Tarn) – francuski botanik i bojownik o ochronę środowiska. Zginął na skutek wybuchu granatu hukowego w starciach z siłami porządkowymi w czasie protestu przeciwko budowie tamy Sivens w południowej Francji”. 

</doc>
<doc id="3318973" url="https://pl.wikipedia.org/wiki?curid=3318973" title="Baltazar Karol Habsburg">
Baltazar Karol Habsburg

Infant Baltazar Karol Dominik Filip Wiktor Łukasz Habsburg, właściwie: "Baltasar Carlos de Austria" (ur. 17 października 1629 roku w Madrycie; zm. 9 października 1646 roku Saragossie) – książę Asturii, książę Girony, książę Montblanc, książę Viany, Pan na Balaguer i następca tronu Hiszpanii aż do śmierci oraz Portugalii do 1640.
Życiorys.
Baltazar Karol był jedynym synem hiszpańskiego króla Filipa IV Habsburga oraz jego pierwszej żony, Elżbiety Burbon, córki francuskiego króla Henryka IV Burbona i Marii Medycejskiej, córki Franciszka I Medyceusza. Był przyrodnim bratem m.in. ostatniego habsburskiego władcy Hiszpanii, Karola II, a jego rodzoną siostrą była: Maria Teresa, żona Ludwika XIV Burbona. Został ochrzczony 4 listopada 1629 roku. Rodzicami chrzestnymi infanta byli jego wuj, Karol, oraz ciotka, Maria Anna. Podczas chrztu na kryształowym tronie siedziała Inés de Zúñiga y Velasco, żona Gaspara de Guzmana, diuka-hrabiego Olivares, która później została jego guwernantką. Podczas oficjalnej ceremonii 7 marca 1632 roku (miał 2,5 roku) oficjalnie szlachta Kastylii potwierdziła go jako dziedzica do tronu Kastylii, Aragonii i wszelkich podległych ziem.
Po buncie Katalonii i usamodzielnieniu się Portugalii Filip IV próbował odzyskać siły w utraconych prowincjach. W tym celu 20 sierpnia 1645 w katedrze w Saragossie zaprzysiągł on Baltazara na następcę tronu w Katalonii. 13 listopada tegoż roku książę został zaprzysiężony na następcę tronu Królestwa Walencji. Tak samo uczyniono w Królestwie Nawarry. Dwór przeniósł się do Pampeluny, aby 3 maja 1646 roku w Saragossie uznać jego prawa, nadawszy wcześniej mieszkańcom Nawarry przywileje. Po tym fakcie rodzina królewska pozostała w mieście. Prawdopodobnie pod wpływem Baltazara król Filip IV pozbawił znaczenia księcia Olivaresa, któremu książę był nieprzychylny
Śmierć.
5 października 1646 roku, w przeddzień 2 rocznicy śmierci królowej-matki Elżbiety, Baltazar Karol i Filip IV udali się na mszę wieczorną. książę zachorował i podczas obchodów tej rocznicy musiał zostać w łóżku. Okazało się, że następca tronu zapadł na ospę prawdziwą, wówczas nieuleczalną. 9 października otrzymał od arcybiskupa Saragossy ostatnie namaszczenie,odbyła się w jego intencji procesja błagalna, ale tego samego dnia o 9 wieczorem zmarł. Ciało pozostało w Saragossie aż do 16 października, kiedy to przetransportowano je do Eskurialu, gdzie został pochowany. Śmierć ukochanego syna pogrążyła w maraźmie Filipa IV, i tak nękanego problemami wewnętrznymi kraju.
Kwestia małżeństwa.
Ze względu na sojusze wewnątrz dynastii władającej znaczną częścią ówczesnej Europy, od Portugalii po Węgry, ojciec szukał Baltazarowi Karolowi żony spośród Habsburgów. Wybór padł na Mariannę Habsburg (1634-1696), córkę cesarza Ferdynanda III i jego siostry ciotecznej ze strony ojca Marii Anny. Pod uwagę brana była też którąś z córek siostry jego matki Henrietty Marii Burbon i Karola I Stuarta, ale tę kandydaturę odrzucono ze względu na różnicę religii (była anglikanką).
Po niespodziewanej śmierci Baltazara Karola w 1649 jego niedoszłą żonę, mającą ledwie 15 lat, poślubił Filip IV, jej wuj ze strony matki. Było to spowodowane z jednej strony rozpaczą po śmierci ukochanego syna, a z drugiej szybką potrzebą spłodzenia następcy tronu wobec braku męskich potomków. Z ich związku narodził się chory na umyśle i ciele Karol II, owoc wielopokoleniowego kazirodztwa w dynastii Habsburgów.
Baltazar Karol w sztuce.
Baltazar Karol został przedstawiony na wielu portretach Juana del Mazo oraz Diego Velazqueza, który był nadwornym malarzem jego ojca. Szczególnie wiele portretów przedstawia go przy polowaniu. Swoje utwory poświęcili mu też m.in. Baltasar Gracián (Wiersz "El Discreto" z 1646), Diego de Saavedra Fajardo czy Francisco de Quevedo y Villegas.

</doc>
<doc id="3318977" url="https://pl.wikipedia.org/wiki?curid=3318977" title="Jelcz PR110L">
Jelcz PR110L



</doc>
<doc id="3318978" url="https://pl.wikipedia.org/wiki?curid=3318978" title="Jelcz PR110IL">
Jelcz PR110IL



</doc>
<doc id="3318987" url="https://pl.wikipedia.org/wiki?curid=3318987" title="Kościół św. Jana Nepomucena w Opolu-Sławicach">
Kościół św. Jana Nepomucena w Opolu-Sławicach

Kościół św. Jana Nepomucena – rzymskokatolicki kościół parafialny położony przy ulicy Opolskiej 32 w Opolu-Sławicach. Świątynia należy do parafii św. Jana Nepomucena w Opolu-Sławicach w dekanacie Opole-Szczepanowice, diecezji opolskiej.
Historia kościoła.
Z inicjatywy księdza prałata Józefa Kubisa, kościół w Sławicach został wybudowany w 1931 roku. 13 września tego samego roku został konsekrowany przez metropolitę wrocławskiego kardynała Adolfa Bertrama. 
Początkowo posługę duszpasterską sprawowali księża z kolegiaty św. Krzyża w Opolu. W 1937 roku, w momencie powstania parafii św. Michała w Opolu-Półwsi, kościół w Sławicach stał się kościołem filialnym. 
Po zakończeniu II wojny światowej, świątynia została zdewastowana przez nacierające wojska sowieckie. Do dnia dzisiejszego widoczne są ślady walk na drzwiach wejściowych i starym tabernakulum.
1 stycznia 1985 roku, ordynariusz opolski arcybiskup Alfons Nossol, erygował nową parafię w Sławicach. 
Architektura i wnętrze kościoła.
W 1996 roku zamontowano witraże, które zostały wykonane przez Mariana Zubera z Głogówka. W 2000 roku, według projektu mgr inż. Zdzisława Budzińskiego, zostało odnowione i zaadaptowane prezbiterium wraz z ołtarzem głównym. Znajdującą się w prezbiterium figurę św. Nepomucena, wykonano w pracowni Masorza z Rybnika, natomiast organy kościelne, pochodzą z 1933 roku i zostały sprowadzone z parafii NPN Maryi Panny w Chrząstowicach. 

</doc>
<doc id="3318992" url="https://pl.wikipedia.org/wiki?curid=3318992" title="Sandoricum koetjape">
Sandoricum koetjape



</doc>
<doc id="3318994" url="https://pl.wikipedia.org/wiki?curid=3318994" title="Bente Landheim">
Bente Landheim

Bente Landheim (ur. 25 maja 1990 w Lillehammer) – norweska biathlonistka, medalistka mistrzostw Europy, zwyciężczyni zawodów Pucharu IBU.
17 marca 2011 zadebiutowała w zawodach Pucharu Świata zajmując 55. miejsce w sprincie w Oslo.

</doc>
<doc id="3318995" url="https://pl.wikipedia.org/wiki?curid=3318995" title="Mistrzostwa Polski w Saneczkarstwie 2014">
Mistrzostwa Polski w Saneczkarstwie 2014

Mistrzostwa Polski w Saneczkarstwie 2014 odbyły się na torze lodowym w Siguldzie na Łotwie w dniach 5–6 grudnia 2014. Zawodnicy rywalizowali w czterech konkurencjach: jedynkach kobiet i mężczyzn, w dwójkach mężczyzn oraz w zawodach drużynowych.
W jedynkach kobiet zwyciężyła Natalia Wojtuściszyn, a wśród mężczyzn najlepszy okazał się Maciej Kurowski.

</doc>
<doc id="3318998" url="https://pl.wikipedia.org/wiki?curid=3318998" title="Bursaki">
Bursaki

Bursaki – jedna z dzielnic Lublina, leżąca w jego północnej części. Formalnie od 2006 roku należy do dzielnicy Czechów Północny, blisko granicy z Ponikwodą. Granicę Bursaków wyznaczają mniej więcej: od zachodu ulica Choiny, od południa aleja Mieczysława Smorawińskiego, od wschodu aleja Spółdzielczości Pracy i od północy nowo wybudowane ulice Edwarda Wojtasa i Do Dysa.
Jej zagospodarowanie rozpoczęło się prawdopodobnie w końcu XVI wieku, gdy jezuici otrzymali w tym regionie jurydyki na założenie bursy (stąd nazwa) i kolegium. Chociaż Bursaki otoczone są ruchliwymi ulicami, to leżą w kwadratach pomiędzy nimi, a mniejsze ulice na ich terenie są rzadziej uczęszczane. Do głównych ulic zalicza się: Do Dysa i Bursaki. Większość budynków w dzielnicy ma charakter fabryczny lub handlowy; nie ma tu zbyt wielu domów mieszkalnych. Na jej terenie mieści się bursa szkolna oraz centrum handlowe "Olimp".

</doc>
<doc id="3318999" url="https://pl.wikipedia.org/wiki?curid=3318999" title="Campnosperma seychellarum">
Campnosperma seychellarum

Campnosperma seychellarum Radlk. – gatunek drzew należący do rodziny nanerczowatych ("Anacardiaceae" R.Br.). Występuje endemicznie na Seszelach na wyspie Mahé. W przeszłości rósł także na wyspie Praslin, jednak obecnie nie został tam zarejestrowany.
Biologia i ekologia.
Liczebność populacji jest mniejsza niż 1000 osobników, ale dokładna liczba nie jest znana. Największe subpopulacje znajdują się w Salazie, między Mare aux Cochons and Casse Dent, oraz Brulée, gdzie subpopulacje liczą ledwie 50 okazów.
Rośnie w szczelinach, na wyeksponowanych stanowiskach na skalnym podłożu lub w lasach. Występuje na wysokości od 300 do 600 m n.p.m., rzadko występując na wyższych wysokościach, maksymalnie do 750 m n.p.m. "Campnosperma seychellarum" była prawdopodobnie jednym z dominujących gatunków w lesie pierwotnym. Jego owoce wydają się być odpowiednim pokarmem dla roślinożernych, które w ten sposób rozpraszają jego siedliska. Jednak obecnie wydaje się, że są one konsumowane tylko przez endemicznego ptaka z rodzaju "Alectroenas". Zróżnicowanie genetyczne w subpopulacjach było badane przez Carlström. 
Ochrona.
W Czerwonej księdze gatunków zagrożonych został zaliczony do kategorii CR – gatunków krytycznie zagrożonych wyginięciem. Gatunek został sklasyfikowany w tej kategorii, ponieważ występuje tylko na wyspie Mahé (zasięg występowania wynosi około 51 km²), a jego populacja jest bardzo rozdrobniona. Większość subpopulacji jest zbyt mała, żeby się rozwijać – liczba osobników jest poniżej minimalnej ilości organizmów, przy której możliwa by była wymienność między subpopulacjami. 
Gatunek ten był powszechny na początku XX wieku przed rozwojem przemysłu związanego z produkcją oleju cynamonowego. Drewno tej rośliny było używane jako opał przy destylacji oleju cynamonowego w ciągu ostatnich 100 lat, w wyniku czego nastąpił spadek liczebności jego populacji. 
Obecnie podejmowane są różne próby regeneracji stanu populacji, jednak efekty są zawsze niskie. Głównym powodem słabej regeneracji populacji mogą być szczury, które żywią się nasionami tego gatunku. Ponadto na siedliska tej rośliny rozprzestrzeniają się gatunki inwazyjne takie jak cynamonowiec cejloński ("Cinnamomum verum"), gruczołkowiec pawi ("Adenanthera pavonina"), santol malajski ("Sandoricum koetjape"), czy gujawa truskawkowa ("Psidium cattleianum"). Liczebność populacji ma tendencję spadkową, jak i następuje spadek ilości dojrzałych osobników oraz pogorszenie stanu naturalnych siedlisk.
Jest chroniony w Parku Narodowym Morne Seychellois. Pierwsze próby rozmnażania ex situ w Biodiversity Center Barbarons na Mahé zakończyły się powodzeniem.
Zastosowanie.
Drewno tego gatunku wykorzystywane jest do produkcji kajaków, łodzi oraz budowy domów. Jednak obecnie bywa bardzo rzadko w użytku komercyjnym ze względu na stan jego populacji.

</doc>
<doc id="3319001" url="https://pl.wikipedia.org/wiki?curid=3319001" title="Bazylianówka">
Bazylianówka

Bazylianówka – jedna z dzielnic Lublina, leżąca w jego północnej części. Formalnie od 2006 roku należy do dzielnicy Ponikwoda, blisko granicy z Czechowem Północnym na zachodzie i Kalinowszczyzną (Osiedle Kolejarz). Granicę Bazylianówki wyznaczają mniej więcej: od zachodu aleja Spółdzielczości Pracy, od południa ul. Unicka, od wschodu ul. Walecznych i od północy nowo wybudowana ulica Węglarza.
Dzielnica ma głównie mieszkalny charakter (domki jednorodzinne). Na jej terenie znajdują się dom księży i cmentarz mariawicki oraz katolicka parafia pw. Niepokalanego Poczęcia Najświętszej Maryi Panny. W 2013 otwarto filię miejskiej biblioteki na Bazylianówce. Głównymi ulicami są Bazylianówka oraz Walecznych.

</doc>
<doc id="3319006" url="https://pl.wikipedia.org/wiki?curid=3319006" title="Ricky Ledo">
Ricky Ledo

 
Ricardo Julio „Ricky” Ledo (ur. 10 września 1992 w Providence) – amerykański koszykarz portorykańskiego pochodzenia, występujący na pozycji obrońcy, obecnie zawodnik Lokman Hekim Fethiye Belediyespor.
W 2012 wystąpił w dwóch meczach gwiazd amerykańskich szkół średnich – All-American Championship, Jordan Classic. Do NBA trafił bezpośrednio po ukończeniu szkoły średniej w 2013.
27 marca 2018 został zawodnikiem portorykańskiego Vaqueros de Bayamón. 26 lipca 2018 związał się z włoskim Grissin Bon Reggio Emilia.
6 sierpnia 2019 dołączył do Anwilu Włocławek.
27 lutego 2021 zawarł kontrakt z tureckim Lokman Hekim Fethiye Belediyespor.

</doc>
<doc id="3319009" url="https://pl.wikipedia.org/wiki?curid=3319009" title="José Yebes">
José Yebes

José Manuel Yebes Mota (ur. 29 sierpnia 1979 w Palma de Mallorca) – hiszpański bokser kategorii średniej.
Kariera amatorska.
Yebes był trzykrotnym mistrzem Hiszpanii. W 2002 r. i w 2004 r. był mistrzem w kategorii średniej, a w 2006 r., w kategorii półciężkiej.
Rok 2003., Yebes rozpoczął od startu w bułgarskim turnieju Strandja Mamorial. Hiszpan doszedł do ćwierćfinału, gdzie pokonał go medalista Mistrzostw Świata z 2001 r., Yordanis Despaigne. W czerwcu. wziął udział w Mistrzostwach Unii Europejskiej. Była to pierwsza edycja w historii tych zawodów. Yebes odpadł przed ćwierćfinałem, przegrywając z Grekiem Andoniosem Janulasem. W lipcu, Hiszpan wziął udział w Mistrzostwach Świata, które odbywały się w Bangkoku. Rywalizację w kategorii średniej zakończył na 1/16 finału, przegrywając z medalistą tych zawodów Nikolą Sjekloćą. W roku 2004. Yebes był ćwierćfinalistą 2. edycji Mistrzostw Unii Europejskiej. W ćwierćfinale pokonał go Grek Jeorjos Gazis.
Kariera zawodowa.
Na ringu zawodowym zadebiutował 4 marca 2007 r., nokautując w 1. rundzie doświadczonego Kolumbijczyka Alvaro Gamboę. Po ośmiu kolejnych walkach, w tym jednym remisie, Yebes przegrał jednogłośnie na punkty z Rodakiem Roberto Santosem. W kolejnej walce zmierzył się z Israelem Carrillo, a stawką walki było Mistrzostwo Hiszpanii w kategorii średniej. Po dziesięciu rundach, jednogłośnie na punkty zwyciężył Carrillo. Następne sześć pojedynków Hiszpana zakończyło się czterema zwycięstwami i dwiema porażkami. 27 września 2014 r., Yebes zmierzył się w Niemczech z byłym mistrzem Europy i kilkukrotnym pretendentem do mistrzostwa świata, Matthew Macklinem. Hiszpan sprawił ogromną niespodziankę, dając Brytyjczykowi bardzo wyrównaną walkę. Po ośmiu rundach sędziowie dali minimalną wygraną Macklinowi. 5 grudnia 2014 r., Yebes zmierzył się z Polakiem Kamilem Szeremetą. Po ośmiu zaciętych rundach, jednogłośnie na punkty zwyciężył Polak.

</doc>
<doc id="3319012" url="https://pl.wikipedia.org/wiki?curid=3319012" title="Teresa Gierzyńska">
Teresa Gierzyńska

Teresa Gierzyńska (ur. 1947 w Rypinie) – polska artystka fotograf.
Laureatka artystycznej Nagrody Sztuki im. Marii Anto i Elsy von Freytag-Loringhoven w 2019.
Życiorys.
Absolwentka Akademii Sztuki Pięknych w Warszawie (1971), gdzie studiowała rzeźbę, projektowanie brył i płaszczyzn w pracowni Oskara Hansena; rysunek u Bogusława Szwacza i grafikę u Józefa Pakulskiego. 
Od 1962 roku zajmuje się szeroko rozumianą fotografią, technikami jej powielania i przetwarzania. W 1964 na rok wyjechała do Kanady w celach związanych z edukacją artystyczną. W swojej twórczości wykorzystuje archiwum rodzinne, znalezione zdjęcia, pocztówki, fotografie prasowe. Jej twórczość obraca się wokół tworzonych cykli: "O niej", "Podróże", "O świetle". W latach 1967–2003 dokumentowała życie i twórczość swojego męża Edwarda Dwurnika. Na licznych wystawach indywidualnych i zbiorowych prezentowała swoje rysunki, grafikę oraz fotografie.
Prace Teresy Gierzyńskiej znajdują się m.in. w Muzeum Sztuki w Łodzi, Muzeum Okręgowym w Bydgoszczy, Centrum Sztuki Współczesnej Zamek Ujazdowski i Muzeum Sztuki Nowoczesnej w Warszawie, Centre Pompidou w Paryżu, Museo Internacional de Electrografia w Cuenca, Art Institute of Chicago oraz kolekcjach prywatnych w kraju i za granicą.
Artystka mieszka i pracuje w Warszawie.
Nagrody.
W 2019 r. otrzymała Nagrodę Sztuki im. Marii Anto i Elsy von Freytag-Loringhoven.

</doc>
<doc id="3319014" url="https://pl.wikipedia.org/wiki?curid=3319014" title="Greg Smith">
Greg Smith

Gregory „Greg” Smith (ur. 8 stycznia 1991 w Vallejo) – amerykański koszykarz występujący na pozycjach silnego skrzydłowego oraz środkowego, aktualnie zawodnik Mineros de Zacatecas.
2 marca 2016 roku podpisał 10-dniową umowę z klubem Minnesoty Timberwolves. 8 sierpnia 2017 został zawodnikiem japońskiego Osaka Evessa.
8 listopada 2018 dołączył do zespołu Bank of Taiwan.
12 lipca 2019 zawarł umowę z Mineros de Zacatecas. Nie została ona jednak zrealizowana, ponieważ trzy dni później dołączył do filipińskiego Blackwater Elite.

</doc>
<doc id="3319024" url="https://pl.wikipedia.org/wiki?curid=3319024" title="Rejon Gagra">
Rejon Gagra

Rejon Gagra (abch. Гагра араион, "Gagra araion"; ros. Гагрский район, "Gagrskij rajon") – jednostka administracyjna Abchazji. "De iure" jeden z 6 rejonów Autonomicznej Republiki Abchazji wchodzącej w skład Gruzji, "de facto" jeden z 7 rejonów Republiki Abchazji. Stolicą rejonu jest Gagra, oddalona od rosyjskiej granicy o 25 km, zaś od Suchumi o 90 km.
Położenie.
Rejon położony jest w północno-zachodniej części Abchazji. Na północy i zachodzie, graniczna rzeka Psou oddziela rejon od Rosji, a dokładniej od Kraju Krasnodarskiego. Na wschodzie rejon graniczy z abchaskim rejonem Gudauta. Południowa zaś część, to liczące 53 km wybrzeże Morza Czarnego.
Miejscowości.
W rejonie położone są 2 miasta: Gagra i Picunda i 2 osiedla typu miejskiego: Candrypsz i Bzyp, Resztę stanowią wioski w tym główne z nich to: Alahadzy, Amzara, Bagrypsta, Chyszłyharypsz, Giaczrypsz, Haszpsy, Ldzaa, Mahadyr, Mkialrypsz, Psachara.
Ludność.
Na podstawie spisu ludności z 2011 rejon Gagra zamieszkuje 40 217 ludzi następujących narodowości:
Turystyka.
W rejonie Gagra znajdują się:

</doc>
<doc id="3319025" url="https://pl.wikipedia.org/wiki?curid=3319025" title="Carlo Carretto">
Carlo Carretto

Carlo Carretto (ur. 2 kwietnia 1910 w Alessandrii, zm. 4 października 1988 w Spello) − włoski zakonnik ze zgromadzenia Małych Braci Ewangelii bł. Karola de Foucauld, pisarz katolicki, etyk.
Życiorys.
Pochodził z wielodzietnej rodziny. Wychowywał się w Turynie, uczestnicząc w salezjańskim oratorium. Mając 23 lata zapisał się do Akcji Katolickiej. Ukończył studia filozoficzne w Turynie. W 1945 wraz z Luigim Geddą założył Włoskie Stowarzyszenie Nauczycieli Katolickich (wł. Associazione Nazionale Maestri Cattolici). W 1946 stanął na czele krajowego zarządu Akcji Katolickiej Młodych. Został zmuszony do rezygnacji z prezesury Akcji Katolickiej ze względu na swój sprzeciw wobec tendencji ultraprawicowych we włoskiej chadecji w 1952.
W grudniu 1954 wyjechał do Algierii, gdzie wstąpił do nowicjatu Małych Braci Ewangelii w El Abiodh niedaleko Oranu. Przez 10 lat wiódł życie eremity na Saharze. Swoje doświadczenie opisał w książce "Lettere dal deserto" (wł. "Listy z pustyni"). Carretto wrócił do Włoch w 1965. Osiadł w Spello w Umbrii, gdzie zgromadzenie otrzymało dawny konwent franciszkański św. Hieronima. Wokół osoby Carretto zaczynają gromadzić się osoby, chcące prowadzić życie polegające na pracy i modlitwie. Szereg domów znajdujących się stokach Monte Subasio zostaje przekształconych w eremy (Jakuba, Eliasza, bł. Karola de Foucauld, św. Franciszka, św. Anieli, św. Klary, Béni Abbès). Carretto był przez 20 lat moderatorem dla grupy naśladowców. Publikował książki, które tłumaczone były na języki europejskie. W 1986 napisał symboliczny "List do Piotra", skierowany do papieża Jana Pawła II, w którym bronił zmian, jakie przedsięwzięto w łonie włoskiej Akcji Katolickiej. Papież wzywał jej członków do większego zaangażowania w świecie, Carretto popierał tendencje zmierzające do skupienia się bardziej na tylko duchowej formacji aktywistów. Pisarz zmarł 4 października 1988 w eremie św. Hieronima w Spello.

</doc>
<doc id="3319027" url="https://pl.wikipedia.org/wiki?curid=3319027" title="Cerkiew św. Trójcy w Kołomnie">
Cerkiew św. Trójcy w Kołomnie



</doc>
<doc id="3319030" url="https://pl.wikipedia.org/wiki?curid=3319030" title="Jądra nadskrzyżowaniowe">
Jądra nadskrzyżowaniowe

Jądra nadskrzyżowaniowe, podwzgórzowe jądra nadskrzyżowaniowe (łac. "nuclei suprachiasmatici") – część mózgowia, u ssaków odpowiadająca za behawioralne oraz fizjologiczne rytmy biologiczne. Mają postać parzyście rozłożonych skupisk neuronów w kształcie walców, ciągnących się nad skrzyżowaniem nerwów wzrokowych, w pobliżu trzeciej komory mózgu.
W organizmach ssaków stanowią nadrzędny zegar biologiczny. Synchronizują pracę całego organizmu oraz koordynują informacje docierające zarówno ze środowiska zewnętrznego, jak i z jego wnętrza.
Nadrzędną rolę jąder nadskrzyżowaniowych w zegarze biologicznym potwierdza zanik rytmu dobowego organizmów, u których nastąpiło całkowite zniszczenie tego obszaru. Eksperyment, przeprowadzony na szczurach, polegający na usunięciu tej części mózgu i wszczepieniu tkanki zarodkowej pobranej z okolic jąder nadskrzyżowaniowych pokazał, że po zabiegu następuje przywrócenie dobowego rytmu aktywności lokomotorycznej charakterystycznej dla dawcy.

</doc>
<doc id="3319031" url="https://pl.wikipedia.org/wiki?curid=3319031" title="Bronisław Nowak">
Bronisław Nowak

Bronisław Nowak (ur. 9 stycznia 1942 w Kaliszu) – polski historyk, heraldyk, od 2006 dziekan Wydziału Historycznego Akademii Humanistycznej im. Aleksandra Gieysztora w Pułtusku.
Życiorys.
Absolwent studiów historycznych na Uniwersytecie Warszawskim (1965), doktorat tamże w 1970 pod kierunkiem Mariana Małowista, habilitacja w 1983. Profesor nadzwyczajny od 1991. Zatrudniony na UW od 1965 kolejno jako asystent, doktorant, starszy asystent, adiunkt, docent (Zakład Historii Nowożytnej). Dyrektor Instytutu Historycznego UW w latach 1993–2002. Wykładowca Wyższej Szkoły Humanistycznej/Akademii Humanistycznej im. A. Gieysztora w Pułtusku od 1994, dziekan Wydziału Historycznego tej uczelni od 2006. Prezes Akademickiego Towarzystwa Edukacyjno-Naukowego („Atena”) od 1994. Zajmuje się historią powszechną nowożytną XVI-XIX w. oraz historią Afryki. 

</doc>
<doc id="3319032" url="https://pl.wikipedia.org/wiki?curid=3319032" title="Stanisław Trawkowski">
Stanisław Trawkowski

Stanisław Trawkowski (ur. 9 października 1920 w Łodzi, zm. 24 listopada 2008) – polski historyk.
Życiorys.
Studia na tajnym Uniwersytecie Ziem Zachodnich 1943–1944 i Uniwersytecie Warszawskim 1947–1950 (magisterium w 1950), doktorat tamże 1957 pod kierunkiem Tadeusza Manteuffla, habilitacja 1963. Zatrudniony w na UW jako asystent wolontariusz 1948–1949. Nauczyciel 1945–1947, pracownik naukowy w Instytucie Urbanistyki i Architektury 1950–1954, sekretarz Kierownictwa Badań nad Początkami Państwa Polskiego 1950–1953. Adiunkt w Instytucie Historii Kultury Materialnej PAN od 1954, następnie pracownik Instytutu Historii PAN 1961–1990: kierownik Pracowni Dziejów Społeczeństwa i Kultury Średniowiecznej 1970–1975, kierownik Zakładu Atlasu Historycznego od 1976.
Współpracownik "Polskiego Słownika Biograficznego" (biogram: Rycheza, t. 33, 1991–1992).
Pochowany na cmentarzu Powązkowskim w Warszawie (kwatera 228-5-15).

</doc>
<doc id="3319042" url="https://pl.wikipedia.org/wiki?curid=3319042" title="Grodzisk Mazowiecki Radońska/Sienkiewicza">
Grodzisk Mazowiecki Radońska/Sienkiewicza

Grodzisk Mazowiecki Radońska/Sienkiewicza – zlikwidowana stacja kolejowa Warszawskiej Kolei Dojazdowej w Grodzisku Mazowieckim, w powiecie grodziskim w województwie mazowieckim, w Polsce. Położona na Linii kolejowej z Warszawy Śródmieścia WKD do Grodziska Mazowieckiego EKD. Linia ta została ukończona w 1932 roku. Linia ta została częściowo rozebrana na odcinku od stacji Grodzisk Mazowiecki Radońska do stacji Grodzisk Mazowiecki EKD w 1966 roku.

</doc>
<doc id="3319043" url="https://pl.wikipedia.org/wiki?curid=3319043" title="Grodzisk Mazowiecki Plac Wolności">
Grodzisk Mazowiecki Plac Wolności

Grodzisk Mazowiecki Plac Wolności – zlikwidowana stacja kolejowa Warszawskiej Kolei Dojazdowej w Grodzisku Mazowieckim, w powiecie grodziskim w województwie mazowieckim, w Polsce. Położona na Linii kolejowej z Warszawy Śródmieścia WKD do Grodziska Mazowieckiego EKD. Linia ta została ukończona w 1932 roku. Linia ta została częściowo rozebrana na odcinku od stacji Grodzisk Mazowiecki Radońska do stacji Grodzisk Mazowiecki EKD w 1966 roku.

</doc>
<doc id="3319044" url="https://pl.wikipedia.org/wiki?curid=3319044" title="Grodzisk Mazowiecki 11 Listopada">
Grodzisk Mazowiecki 11 Listopada

Grodzisk Mazowiecki 11 Listopada – zlikwidowana stacja kolejowa Warszawskiej Kolei Dojazdowej w Grodzisku Mazowieckim, w powiecie grodziskim w województwie mazowieckim, w Polsce. Położona na Linii kolejowej z Warszawy Śródmieścia WKD do Grodziska Mazowieckiego EKD. Linia ta została ukończona w 1932 roku. Linia ta została częściowo rozebrana na odcinku od stacji Grodzisk Mazowiecki Radońska do stacji Grodzisk Mazowiecki EKD w 1966 roku.

</doc>
<doc id="3319046" url="https://pl.wikipedia.org/wiki?curid=3319046" title="Grodzisk Mazowiecki EKD">
Grodzisk Mazowiecki EKD

Grodzisk Mazowiecki EKD – zlikwidowana stacja kolejowa Warszawskiej Kolei Dojazdowej w Grodzisku Mazowieckim, w powiecie grodziskim w województwie mazowieckim, w Polsce. Położona na Linii kolejowej z Warszawy Śródmieścia WKD do Grodziska Mazowieckiego EKD. Linia ta została ukończona w 1932 roku. Linia ta została częściowo rozebrana na odcinku od stacji Grodzisk Mazowiecki Radońska do tej stacji w 1966 roku.

</doc>
<doc id="3319049" url="https://pl.wikipedia.org/wiki?curid=3319049" title="Puchar Beskidów 1958">
Puchar Beskidów 1958

Puchar Beskidów 1958 – pierwsza edycja zawodów międzynarodowych rozegrana w dniach 11-12 stycznia 1958. W ramach cyklu rozegrano dwa konkursy, Pierwszy odbył się na skoczni w Wiśle-Malince, drugi w Szczyrku-Skalite. Oba konkursy (i cały cykl) wygrał Władysław Tajner.

</doc>
<doc id="3319051" url="https://pl.wikipedia.org/wiki?curid=3319051" title="Puchar Beskidów 1959">
Puchar Beskidów 1959

Puchar Beskidów 1959 – druga edycja zawodów międzynarodowych rozegrana w dniach 17-18 stycznia 1959. W ramach cyklu rozegrano dwa konkursy, Pierwszy odbył się na skoczni w Wiśle-Malince, drugi w Szczyrku-Skalite. Pierwszy konkurs wygrał Fin Risto Vuorinen a drugi Władysław Tajner. W klasyfikacji generalnej po raz drugi tryumfował Władysław Tajner.

</doc>
<doc id="3319054" url="https://pl.wikipedia.org/wiki?curid=3319054" title="Puchar Beskidów 1960">
Puchar Beskidów 1960

Puchar Beskidów 1960 – trzecia edycja zawodów międzynarodowych rozegrana w dniach 15-17 stycznia 1960. W ramach cyklu rozegrano dwa konkursy, Pierwszy odbył się na skoczni w Wiśle-Malince, drugi w Szczyrku-Skalite. Pierwszy konkurs wygrał Zdzisław Hryniewiecki, a drugi Władysław Tajner. W klasyfikacji generalnej po raz trzeci z rzędu tryumfował Władysław Tajner.

</doc>
<doc id="3319061" url="https://pl.wikipedia.org/wiki?curid=3319061" title="Osiedle Kolejarz">
Osiedle Kolejarz

Osiedle Kolejarz – jedno z osiedli Lublina administrowane przez Pracowniczą Spółdzielnię Mieszkaniową „Kolejarz”, leżące w północno-wschodniej części miasta. Należy do Kalinowszczyzny, wybudowane jako pierwsze z kilku osiedli leżących w tej dzielnicy.
Granicę osiedla Kolejarz wyznaczają mniej więcej: od zachodu ul. Lwowska i od północy al. Andersa, od południa al. Tysiąclecia. Leży blisko granicy z Ponikwodą. Na wschód od „Kolejarza” znajduje się Osiedle XXX-lecia, a na zachód Czwartek i Bazylianówka.
Osiedle ma mieszkalny charakter, dominują w niej bloki z wielkiej płyty z lat 60. XX wieku wybudowane dla kolejarzy i ich rodzin (podobnie jak np. na osiedlu Kruczkowskiego). Na jej terenie znajduje się nowy cmentarz żydowski oraz pomnik żydów zamordowanych w latach 1939–1944.

</doc>
<doc id="3319069" url="https://pl.wikipedia.org/wiki?curid=3319069" title="Wojownicze żółwie ninja (film 2014)">
Wojownicze żółwie ninja (film 2014)



</doc>
<doc id="3319070" url="https://pl.wikipedia.org/wiki?curid=3319070" title="Michał Tadeusiewicz">
Michał Tadeusiewicz

 Michał Andrzej Tadeusiewicz (ur. 16 maja 1941 w Łodzi - zm. 1 kwietnia 2022) – naukowiec specjalizujący się w teorii obwodów i diagnostyce układów analogowych.
Studiował na Wydziale Elektrycznym Politechniki Łódzkiej, którą ukończył w roku 1964. Pracę doktorską obronił na Politechnice Łódzkiej w roku 1971. Rozprawę habilitacyjną obronił w PŁ w roku 1978, uzyskując stopień doktora habilitowanego. W roku 1989 otrzymał tytuł profesora nauk technicznych.
W Politechnice Łódzkiej pracował od 1965 roku, kolejno na stanowiskach: asystenta, st. asystenta, adiunkta, docenta, profesora nadzwyczajnego i profesora zwyczajnego. Był kierownikiem Zakładu Systemów Nieliniowych.
Profesor Michał Tadeusiewicz jest autorem artykułów naukowych zamieszczonych w 21 różnych czasopismach (periodykach), w tym wielu o wysokiej renomie i światowym zasięgu, takich jak:
Wygłaszał referaty naukowe podczas konferencji międzynarodowych w 22 krajach. Opublikował dwie książki w Wydawnictwie Naukowo-Technicznym (Warszawa 1991 i 2008), cztery podręczniki akademickie oraz pięć skryptów. Kierował dziewięcioma projektami badawczymi MNSzW, MNI, NCN oraz wieloma projektami resortowymi i centralnymi.
Profesor Tadeusiewicz był członkiem krajowym rzeczywistym PAN: Wydział IV – Nauk Technicznych, Komitet Elektroniki i Telekomunikacji (w latach 1990–2011), członek Sekcji Sygnałów Układów i Systemów Elektronicznych oraz Sekcji Mikroelektroniki. Członek Sekcji Teorii Elektrotechniki Komitetu Elektrotechniki (w latach 1994–2011). W latach 1991–1996 był Prodziekan na Wydziale Elektrotechniki, Elektroniki, Informatyki i Automatyki PŁ oraz Przewodniczącym Prezydium Wydawnictw PŁ w latach 1997–2002.

</doc>
<doc id="3319072" url="https://pl.wikipedia.org/wiki?curid=3319072" title="Powrót Króla">
Powrót Króla



</doc>
<doc id="3319073" url="https://pl.wikipedia.org/wiki?curid=3319073" title="My Pierwsza Brygada">
My Pierwsza Brygada



</doc>
<doc id="3319074" url="https://pl.wikipedia.org/wiki?curid=3319074" title="Yours">
Yours

Yours – trzeci singel brytyjskiej piosenkarki Elli Henderson z jej debiutanckiego albumu studyjnego "Chapter One", wydany 30 listopada 2014 roku w Wielkiej Brytanii. Twórcami tekstu są Ella Henderson oraz Josh Record, który jest również producentem utworu.
Teledysk.
Teledysk miał swoją premierę 5 grudnia 2014 roku na portalu YouTube. Jego reżyserem jest James Lees. Klip przedstawia wokalistkę, która wygląda za okno i gra na pianinie, znajdując się w pokoju. Cały teledysk jest utrzymany w czarno-białej kolorystyce.

</doc>
<doc id="3319075" url="https://pl.wikipedia.org/wiki?curid=3319075" title="Czas Apokalipsy">
Czas Apokalipsy



</doc>
<doc id="3319076" url="https://pl.wikipedia.org/wiki?curid=3319076" title="O-Bi, O-Ba. Koniec cywilizacji">
O-Bi, O-Ba. Koniec cywilizacji



</doc>
<doc id="3319077" url="https://pl.wikipedia.org/wiki?curid=3319077" title="O-bi, O-ba. Koniec cywilizacji">
O-bi, O-ba. Koniec cywilizacji



</doc>
<doc id="3319078" url="https://pl.wikipedia.org/wiki?curid=3319078" title="Noc na ziemi">
Noc na ziemi



</doc>
<doc id="3319079" url="https://pl.wikipedia.org/wiki?curid=3319079" title="Łowca Jeleni">
Łowca Jeleni



</doc>
<doc id="3319080" url="https://pl.wikipedia.org/wiki?curid=3319080" title="Zielona Mila">
Zielona Mila



</doc>
<doc id="3319081" url="https://pl.wikipedia.org/wiki?curid=3319081" title="Spirited Away - W krainie bogów">
Spirited Away - W krainie bogów



</doc>
<doc id="3319082" url="https://pl.wikipedia.org/wiki?curid=3319082" title="Eryk Wiking">
Eryk Wiking



</doc>
<doc id="3319083" url="https://pl.wikipedia.org/wiki?curid=3319083" title="Josie i kociaki">
Josie i kociaki



</doc>
<doc id="3319084" url="https://pl.wikipedia.org/wiki?curid=3319084" title="...jestem przeciw">
...jestem przeciw



</doc>
<doc id="3319087" url="https://pl.wikipedia.org/wiki?curid=3319087" title="... Gdziekolwiek jesteś Panie Prezydencie">
... Gdziekolwiek jesteś Panie Prezydencie



</doc>
<doc id="3319089" url="https://pl.wikipedia.org/wiki?curid=3319089" title="Eusitalces parvulus">
Eusitalces parvulus



</doc>
<doc id="3319092" url="https://pl.wikipedia.org/wiki?curid=3319092" title="Japetus longipes">
Japetus longipes



</doc>
<doc id="3319096" url="https://pl.wikipedia.org/wiki?curid=3319096" title="Warszawa Marszałkowska EKD">
Warszawa Marszałkowska EKD

Warszawa Marszałkowska EKD – przystanek kolejowy w Warszawie, zlikwidowany w 1957 roku.
Opis.
Przystanek został wybudowany w 1927 roku przez spółkę Elektryczne Koleje Dojazdowe (EKD). Znajdował się przy ul. Nowogrodzkiej, na odcinku między ulicami Poznańską i Marszałkowską.
Został zlikwidowany w 1957 roku , kiedy to przystanek końcowy przeniesiono na zachód (Warszawa Chałubińskiego WKD).

</doc>
<doc id="3319097" url="https://pl.wikipedia.org/wiki?curid=3319097" title="Andrzej Dudzic">
Andrzej Dudzic

Andrzej Dudzic (ur. 3 listopada 1971 we Wrocławiu) – polski basista, kompozytor, autor tekstów. Założyciel wrocławskiego zespołu Blade Loki. Znany również ze współpracy z zespołem Hurt oraz TITO.

</doc>
<doc id="3319100" url="https://pl.wikipedia.org/wiki?curid=3319100" title="Warszawa Chałubińskiego WKD">
Warszawa Chałubińskiego WKD

Warszawa Chałubińskiego WKD – przystanek kolejowy w Warszawie. Został zlikwidowany w 1963 roku.
Przystanek znajdował się między ulicami Emilii Plater i Chałubińskiego. W 1957 roku, po likwidacji przystanku Warszawa Marszałkowska EKD, stał się przystankiem końcowym WKD.

</doc>
<doc id="3319101" url="https://pl.wikipedia.org/wiki?curid=3319101" title="Narodowa Organizacja Kobiet">
Narodowa Organizacja Kobiet



</doc>
<doc id="3319103" url="https://pl.wikipedia.org/wiki?curid=3319103" title="Warszawa Plac Zawiszy">
Warszawa Plac Zawiszy

Warszawa Plac Zawiszy – stacja kolejowa w Warszawie zlikwidowana w 1963 roku.
Została wybudowana w 1927 roku. Znajdowała się w dzielnicy Ochota.

</doc>
<doc id="3319104" url="https://pl.wikipedia.org/wiki?curid=3319104" title="Warszawa Tarczyńska">
Warszawa Tarczyńska

Warszawa Tarczyńska – stacja kolejowa w Warszawie zlikwidowana w 1963 roku.
Została wybudowana w 1927 roku. Znajdowała się w dzielnicy Ochota.

</doc>
<doc id="3319108" url="https://pl.wikipedia.org/wiki?curid=3319108" title="Jan Gawęcki (pilot)">
Jan Gawęcki (pilot)

Jan Gawęcki (ur. 24 grudnia 1936) – szybownik, szybowcowy i samolotowy pilot doświadczalny, pilot komunikacyjny i kapitan w PLL LOT, pilot balonowy, instruktor lotniczy.
Życiorys.
W 1952 r. rozpoczął szkolenie szybowcowe w Strzyżewicach k/Leszna. W 1956 r. startował w Mistrzostwach Polski Juniorów uzyskując trzecie miejsce, a w roku następnym pierwsze miejsce. Był uczestnikiem pokazów lotniczych, też w zespołach akrobacyjnych na szybowcu IS-4 Jastrząb.
W 1957 r. uzyskał drugi diament do złotej Odznaki Szybowcowej za przelot 636 km na treningowym (!) wówczas szybowcu IS-Mucha Ter.
Rok później nabywa uprawnienia instruktora szybowcowego.
W tym samym 1958 roku wyszkolił się w lotach balonowych pod okiem instruktora Zbigniewa Burzyńskiego. Startował w wielu zawodach balonowych – przeważnie w załodze ze Sławomirem Makarukiem.
Też w roku 1958 przechodzi podstawowe szkolenie samolotowe, a już w 1962 roku zwyciężył w Samolotowych Mistrzostwach Juniorów Aeroklubu Warszawskiego.
W 1961 roku zdobył Złotą Odznakę Szybowcową z trzema diamentami (odznaka nr 55).
Intensywne latanie i szkolenie młodszych adeptów lotnictwa spowodowało, że rozpoczęte w 1956 r. studia na Wydziale Lotniczym Politechniki Warszawskiej przedłużały się. Ukończył studia ostatecznie w roku 1966, uzyskując tytuł mgr inż. lotnictwa. Wykształcenie pogłębił na studiach podyplomowych w specjalności „automatyka mechaniczna”.
W 1963, po śmierci przyjaciela Sławomira Makaruka w locie badawczym – otrzymał propozycję zatrudnienia w Zakładzie Badań w Locie Instytutu Lotnictwa na stanowisku szybowcowego pilota doświadczalnego II klasy. W 1967 uzyskał uprawnienia szybowcowego pilota doświadczalnego I klasy. Pracował w tym charakterze w latach 1963–1994.
Wykonywał loty badawcze i rozwojowe na wszystkich użytkowanych w tym czasie typów szybowców. Specjalizował się w obarczonych największym ryzykiem próbach flatterowych i korkociągowych. Duże umiejętności i wiedza pozwoliły wyjść z flatteru na szybowcu Zefir 3, czy upartego korkociągu motoszybowca J-5 Marco.
Uprawnienia lotnicze rozszerzył w 1971 roku (samolotowy pilot doświadczalny II klasy). Uzyskał też w tym samym roku uprawnienia pilota liniowego na samolotach komunikacyjnych.
W 1977 r. rozpoczął pracę w PLL LOT. Duże doświadczenie w badaniach w locie pozwoliło na pomyślne i szczęśliwe wylądowanie samolotem rejsowym Tu-134a w roku 1980, gdy po zderzeniu z ptakami doszło do zniszczenia jednego i uszkodzenia drugiego silnika. 
Po wprowadzeniu stanu wojennego został odsunięty od latania w PLL LOT jako „wróg socjalizmu i pokoju”.
W 1982 r. powrócił do pracy jako pilot doświadczalny, tym razem w PZL Okęcie. 12 stycznia 1989 wykonał dziewiczy lot na samolocie PZL-130 OrlikTM z silnikiem czeskim M-601.
W 1989 powrócił do pracy w PLL LOT – początkowo na Tu-134, a po przeszkoleniu – na samolocie dalekodystansowym Boeing 767. Przeszedł na emeryturę w roku 2001.
W czasie 49 lat intensywnego latania uzyskał bardzo duży dorobek lotniczy który obejmuje:
Spędził w powietrzu ok. 14.000 godzin.
Jest rzeczoznawcą w Państwowej Komisji Badania Wypadków Lotniczych.

</doc>
<doc id="3319111" url="https://pl.wikipedia.org/wiki?curid=3319111" title="Warszawa Grójecka">
Warszawa Grójecka

Warszawa Grójecka – stacja kolejowa w Warszawie zlikwidowana w 1963 roku.
Została wybudowana w 1927 roku. Znajdowała się w dzielnicy Ochota.

</doc>
<doc id="3319112" url="https://pl.wikipedia.org/wiki?curid=3319112" title="Warszawa Szczęśliwicka">
Warszawa Szczęśliwicka

Warszawa Szczęśliwicka – stacja kolejowa w Warszawie zlikwidowana w 1975 roku.
Została wybudowana w 1927 roku. Znajdowała się w dzielnicy Ochota przy obecnym skrzyżowaniu ul. Szczęśliwickiej i ul. Bitwy Warszawskiej 1920 r. (d. Wery-Kostrzewy).
Dojeżdżały tam kolejki typu EN80.

</doc>
<doc id="3319113" url="https://pl.wikipedia.org/wiki?curid=3319113" title="Warszawa Opaczewska">
Warszawa Opaczewska

Warszawa Opaczewska – stacja kolejowa w Warszawie, wcześniej pod nazwą Warszawa Granica Miasta, zlikwidowana w 1975 roku.
Została wybudowana w 1927 roku. Znajdowała się w dzielnicy Ochota przy skrzyżowaniu ul. Szczęśliwickiej i ul. Opaczewskiej. Była jedną ze stacji kolejki EKD, a później WKD.

</doc>
<doc id="3319115" url="https://pl.wikipedia.org/wiki?curid=3319115" title="Warszawa Stadion-Strzelnica">
Warszawa Stadion-Strzelnica

Warszawa Stadion-Strzelnica – stacja kolejowa w Warszawie zlikwidowana w 1975 roku.
Została wybudowana w 1927 roku. Znajdowała się w dzielnicy Ochota przy obecnym skrzyżowaniu ul. Drawskiej i ul. Śmigłowca. Nazwa pochodziła od strzelnicy wojskowej i planowanego stadionu na terenie fortu Szczęśliwice.

</doc>
<doc id="3319116" url="https://pl.wikipedia.org/wiki?curid=3319116" title="Język crow">
Język crow

Język crow, także apsaalooke – zagrożony wymarciem język Indian Wron, zamieszkujących rezerwaty w południowo-wschodniej Montanie.
W 2007 roku 3 tysiące osób posługiwało się tym językiem. W atlasie zagrożonych języków świata UNESCO język crow został sklasyfikowany jako język zdecydowanie zagrożony.

</doc>
<doc id="3319120" url="https://pl.wikipedia.org/wiki?curid=3319120" title="Park Bronowicki">
Park Bronowicki

Park Bronowicki (dawniej "Park Foksal") – XIX-wieczny park w Lublinie, położony w dzielnicy Bronowice, od której bierze swą nazwę. Jego granice wyznaczają od południa ul. Fabryczna, od zachodu ul. Łęczyńska lub równoległa do niej Podlaska, od północy zabudowania przy ul. Bronowickiej i Chełmskiej oraz od zachodu ul. Bronowicka i rzeka Czerniejówka. Dawniej na zachodnim i północnym krańcu sięgał jeszcze dalej, co ograniczył rozwój zabudowy w XIX (ulice, linie kolejowe, rzeźnia) i XX wieku (m.in. centrum handlowe „Gala”).
Początkowe projekty Feliksa Bieczyńskiego (projektanta m.in. lubelskiego Ogrodu Saskiego) zakładały usytuowanie parku u zbiegu ulic 1 maja i Fabrycznej i nazwanie go „Foksal”. Już w 1856 roku zwrócił się on do władz gubernialnych o pozwolenie na budowę parku wzdłuż Bystrzycy dla robotników, ale plany porzucono ze względów finansowych. Projekt Bieczyńskiego dla M. Kośmińskiego, lokalnego pułkownika (według innych źródeł samego Kośmińskiego) złożono w 1860; przewidywał powierzchnię 11 morgów. Park Foksal został ostatecznie założony w 1869 przez dzierżawcę bronowickiego folwarku, Edwarda Chróścielewskiego. W 1875 roku tereny te nabyło miasto, które zleciło Aleksandrowi Zwierzchowskiemu, by ten przeorganizował park na potrzeby publiczne. Do końca XIX w. miejsce to cieszyło się popularnością wśród mieszkańców Lublina. Funkcjonowały tam pijalnia wód mineralnych, wypożyczalnia szczudeł, tor jazdy na wrotkach. Chętnie odwiedzały go miejskie elity, tj. urzędnicy, rzemieślnicy. Jego powodzenie spadło po wybudowaniu w 1894 w bezpośrednim sąsiedztwie rzeźni. W 1905 roku właścicielem parku stał się Komitet Trzeźwości. W 1910 roku architekt Z. Kisielewski na wniosek miasta sporządził plan rewitalizacji parku, którego nie wprowadzono w życie. W latach 1908–1915 na terenie parku zlokalizowana była scena teatralna, wykorzystywana przez Towarzystwa, m.in. Trzeźwość, Przyszłość, Harmonia, Macierz Szkolna. Rozebrano ją z powodu zniszczeń poczynionych przez stacjonujących tam żołnierzy.
Po likwidacji rzeźni w latach 20. kolejnego wieku próbowano przywrócić Park Bronowicki do życia, m.in. poprzez wybudowanie miejskiej łaźni według projektu Bohdana Kelles-Krauzego (obecnie w rękach prywatnych). Miejsce nie odzyskało jednak dawnej popularności i zmniejszyła się jego powierzchnia. Park uległ zniszczeniu pod wpływem huraganu, który przeszedł nad Lublinem i okolicami 20 lipca 1931 roku. Porywisty wiatr połamał drzewa i krzewy w parku, a nowe nasadzenia po raz kolejny zmieniły układ kompozycyjny. Cztery lata później w ramach parku otworzono część dla dzieci. Bardzo duże zniszczenia zostały w nim poczynione podczas II wojny światowej.
Od 19 listopada 1982 roku założenie parkowe wpisane jest do rejestru zabytków województwa lubelskiego pod numerem A/848. Obecnie park stracił część walorów ze względu na duże natężenie ruchu kołowego na ulicy położonych w bezpośrednim sąsiedztwie. Na jego terenie stoi dziś miejska toaleta, a w pobliżu leżą m.in. centrum handlowe, zajazd Lwów oraz domy mieszkalne. Ogród pełni funkcje głównie komunikacyjne, czasem spacerowe, ale stracił swe dawne przeznaczenie. Naprzeciw parku stoi od 1938 roku kościół św. Michała Archanioła.

</doc>
<doc id="3319121" url="https://pl.wikipedia.org/wiki?curid=3319121" title="GAZ-22">
GAZ-22



</doc>
<doc id="3319124" url="https://pl.wikipedia.org/wiki?curid=3319124" title="Tbiliski Uniwersytet Państwowy">
Tbiliski Uniwersytet Państwowy

Tbiliski Uniwersytet Państwowy im. Iwane Dżawachiszwilego () – najstarsza i największa gruzińska uczelnia, zlokalizowana w Tbilisi. 
Uniwersytet został utworzony w 1918 roku, wśród jego twórców byli Iwane Dżawachiszwili, Ewtime Takaiszwili oraz Petre Melikiszwili, który został wybrany pierwszym rektorem. 
W czasach Gruzińskiej Socjalistycznej Republiki Radzieckiej uniwersytet nosił imię Józefa Stalina. W 1989 został przemianowany na Tbiliski Uniwersytet Państwowy im. Iwane Dżawachiszwilego.

</doc>
<doc id="3319127" url="https://pl.wikipedia.org/wiki?curid=3319127" title="Królik w Australii">
Królik w Australii

Królik w Australii – szkodnik oraz gatunek inwazyjny powodujący duże straty w uprawach.
Historia.
24 króliki zostały sprowadzone w 1859 z Anglii i wypuszczone przez Thomasa Austina. Miały służyć do polowań. Z uwagi na ciepłą zimę i brak naturalnych drapieżników szybko się rozmnożyły zagrażając rodzimym gatunkom i doprowadzając do katastrofy ekologicznej. Wyjadanie przez nich roślinności doprowadziło do erozji gleby na dużą skalę. Najpierw próbowano zwalczyć je przez odstrzał, ale nie przynosiło to skutków. By nie zasiedlały nowych terenów zbudowano ogrodzenia długie na ponad 3 tys. km. Króliki próbowały je przeskakiwać i podkopywać, ale zdały one egzamin. By zmniejszyć liczebność królików, użyto broni biologicznej w postaci wirusa myksomatozy. Wirus dramatycznie zmniejszył populację z szacowanych 600 milionów, zabijając 99,8 procent osobników, które złapały infekcję, jednak króliki szybko uodporniły się. Wirus stał się mniej skuteczny i liczba królików wzrosła, ale nigdy do poziomu sprzed 1950 roku. W 1995 roku użyto przeciw królikom wirusa choroby hemoroidalnej królików RHDV znanego również jako kaliciwirus królików, sprowadzonego z Chin. Wprowadzenie wirusa ponownie zmniejszyło liczebność królików do bardzo niskiego poziomu, z największym wpływem w strefach suchych i mniejszym na obszarach o wysokich opadach.
Zespół kierowany przez wirusologa Francisco Parra, współpracujący z Uniwersytetem w Oviedo, w Asturii, w północnej Hiszpanii, zidentyfikował w 2012 roku nowy wariant wirusa. Patogen, nowy szczep K5 (RHDV1), jest zarówno wyjątkowo śmiertelny, jak i wysoce zakaźny. W 2017 roku został on wypuszczony przez władze Australii w około 600 punktach na kontynencie. Właścicielom królików domowych zalecono, by szczepili swoje zwierzęta.

</doc>
<doc id="3319128" url="https://pl.wikipedia.org/wiki?curid=3319128" title="Zmarli w listopadzie 1991">
Zmarli w listopadzie 1991



</doc>
<doc id="3319131" url="https://pl.wikipedia.org/wiki?curid=3319131" title="Piotr Kwiatkiewicz">
Piotr Kwiatkiewicz

Piotr Kwiatkiewicz (ur. 22 marca 1968 w Poznaniu) – polski historyk, orientalista, politolog, logistyk, ekonomista, inżynier.
Życiorys.
Uczeń historyka i podróżnika prof. Wiesława M. Olszewskiego z UAM. Doktoryzował się na podstawie dysertacji "Mocarstwa wobec Iraku" (wyd. Toruń 2005, 2011) z nauk humanistycznych w zakresie historii współczesnej oraz z nauk społecznych w dziedzinie ekonomii i finansów, habilitował w oparciu o dorobek naukowy oraz rozprawę "Przemiany polityczne w Azerbejdżanie od republiki radzieckiej do współczesnego państwa". Praca ta wyróżniona w 2014 w konkursie im. Czesława Mojsiewicza na najlepszą książkę politologiczną. 
Był pracownikiem Wyższej Szkoły Bezpieczeństwa w Poznaniu, Wojskowej Akademii Technicznej im. Jarosława Dąbrowskiego w Warszawie, Łużyckiej Szkoły Wyższej im. Jana Benedykta Solfy z siedzibą w Żarach, Uniwersytetu Zielonogórskiego, gdzie stworzył Pracownią Polityki Energetycznej i Bezpieczeństwa. Obecnie jest pracownikiem Uniwersytetu im. Adama Mickiewicza w Poznaniu zatrudnionym w Zakładzie Studiów nad Bezpieczeństwem.
Redaktor naukowy wydawanych cyklicznie interdyscyplinarnych opracowań monograficznych o problematyce związanej z energetyką i bezpieczeństwem energetycznym: „Rynki surowców i energii” oraz „Europejski wymiar bezpieczeństwa energetycznego” oraz monografii tematycznych poświęconych energetyce, m.in. Energetyka solarna, energetyka wiatrowa. Koordynator (2014) sieci naukowej EnSePol. Członek zarządu Fundacji na Rzecz Czystej Energii, członek założyciel Stowarzyszenia Miłośników Egiptu „Herhor”, członek: Polskiego Towarzystwa Geopolitycznego i Poznańskiego Towarzystwa Przyjaciół Nauk, rad programowych i redakcji branżowych periodyków podejmujących problematykę energetyczną. 
Zajmuje się naukowo relacjami między sytuacją na rynkach gazu i ropy a stosunkami międzynarodowymi i wewnętrznymi państw producenckich, logistyką paliwową, a także energetyką odnawialną. Pracował jako doradca zarządu w Grupie Lotos S.A. 
Kluczową rolę w badaniach zajmuje obszar Kaukazu Południowego, a szczególnie Azerbejdżan. Jest autorem jedynego dotąd studium analitycznego poświęconego dziejom politycznym współczesnego Azerbejdżanu. 

</doc>
<doc id="3319137" url="https://pl.wikipedia.org/wiki?curid=3319137" title="My Kind of Love">
My Kind of Love

My Kind of Love – jest to czwarty singel brytyjskiej wokalistki Emeli Sandé z jej debiutanckiego albumu studyjnego "Our Version of Events", wydany 8 czerwca 2012 roku w Irlandii oraz 10 czerwca 2012 roku w Wielkiej Brytanii. Twórcami tekstu są Emeli Sandé, Emile Haynie, M. Birdsong, Daniel "Danny Keyz" Tannenbaum, natomiast za produkcję utworu byli odpowiedzialni Emile Haynie, Danny Keyz, Craze &amp; Hoax.
Teledysk.
Teledysk miał swoją premierę 20 kwietnia 2012 roku, a jego reżyserem jest Dawn Shadforth. Klip przedstawia piosenkarkę wykonującą utwór, odwiedzając w szpitalu kobietę. Co pewien czas pojawiają się urywki z wokalistką siedzącą na karuzeli. Sandé wraz z kobietą, ubraną w różową perukę jadą samochodem do domu, odwiedzając po drodze park rozrywki. 
Inna wersja wideoklipu, wyreżyserowana przez Sannji Senaka, ukazała się 5 września 2013 roku. Promuje ona remix utworu, którego autorami są RedOne oraz Alex P. Teledysk rozpoczyna się kłótnią pomiędzy kobietą i mężczyzną, która jest ukazana jako strzelanina na ulicy miasta. Następnie pojawia się dziewczynka przytulającego upadłego konia oraz grupa mężczyzn pragnąca uśpić zwierzę. Innym wątkiem ukazanym w klipie jest mężczyzna wychodzący z imprezy. Cały czas przez wideoklip przewijają się sceny pokazujące samą wokalistkę, obok której widoczna jest para, a następnie piosenkarka stoi w deszczu. We wszystkich ukazanych sytuacjach wypowiadane słowa odzwierciedlają wystrzeliwane z ust pociski.

</doc>
<doc id="3319143" url="https://pl.wikipedia.org/wiki?curid=3319143" title="Agata Polic">
Agata Polic

Agata Polic (ur. 4 listopada 1978 we Wrocławiu) – polska wokalistka punk rockowa i post punkowa.
Kariera muzyczna.
Wokalistka najbardziej znana ze współpracy z zespołem Blade Loki, do którego trafiła w 1999 roku. Jej mocny, charakterystyczny głos i ekspresyjne zachowanie na scenie, stały się nieodzownym elementem koncertów grupy. W 2008 roku tuż po nagraniu płyty "Torpedo los!!!" niespodziewanie opuściła zespół, by do niego powrócić na początku 2010 roku. Rezultatem tego była wydana w 2012 roku płyta FRRUUU. W 2015 roku Agata Polic i Blade Loki zakończyły współpracę. Również od 2015 solistka udziela się we wrocławskim zespole elektropunkowym DDA. 
Od 2019 roku wraz z Rafałem Garcarkiem współtworzy solowy projekt pod nazwą POLYC. Wokalistce towarzyszą muzycy z zespołu Nanomach. Wspólnie tworzą utwory na bazie stylów post punk i zimna fala.

</doc>
<doc id="3319144" url="https://pl.wikipedia.org/wiki?curid=3319144" title="Potyczka pod Baranowem">
Potyczka pod Baranowem

Potyczka pod Baranowem – potyczka stoczona 14 sierpnia 1944 r. pod Baranowem przez 1 Brygadę AL Ziemi Krakowskiej Armii Ludowej przeciw oddziałom armii niemieckiej wspartej kilkoma czołgami.
Przebieg bitwy.
Na początku sierpnia 1944 r. Niemcy przystąpili do oczyszczenia z partyzantów zaplecza frontu wschodniego naprzeciw utworzonego przez Armię Czerwoną przyczółka sandomierskiego. Działania te dotyczyły likwidacji oddziałów partyzanckich będących na terenie tzw. Republiki Pińczowskiej. Aby uniknąć rozbicia dowództwo 1 Brygady AL Ziemi Krakowskiej postanowiło opuścić teren Republiki Pińczowskiej i przebić się przez linię frontu radziecko-niemieckiego. 
Podążająca na wschód brygada 14 sierpnia 1944 r. w okolicy Baranowa została zaatakowana przez oddziały niemieckie. W trakcie walki Niemcy stracili dwa czołgi, ale ucierpieli też mieszkańcy Baranowa. We wsi oprócz jednego zabitego i kilku poszkodowanych spłonęło 17 domów. W brygadzie AL było pięciu rannych, w tym trzech ciężko. Ranny był między innymi Jan Trzaska, dowódca 5 kompanii.
Następnego dnia rano brygada ruszyła w stronę linii frontu. Przebicie przez linie frontu nastąpiło po nawiązaniu łączności z armią radziecką w okolicach wsi Szklanów. W walce w czasie przebijania zginęło 22 partyzantów. Wśród zabitych byli m.in.: dowódca plutonu Bolesław Bednarz i sanitariuszka Helena Sokołowska, a wśród rannych szef kompanii Jan Zaręba. Pięć dni później brygada przez Oleśnicę i Baranów Sandomierski dotarła do Rzeszowa, gdzie wielu partyzantów wstąpiło do organizowanej Milicji Obywatelskiej. Dowódca brygady płk Franciszek Księżarczyk został równocześnie komendantem MO województwa rzeszowskiego.

</doc>
<doc id="3319148" url="https://pl.wikipedia.org/wiki?curid=3319148" title="Czystek biały">
Czystek biały

Czystek biały ("Cistus albidus" L.) – gatunek z rodziny czystkowatych (posłonkowatych) ("Cistaceae"). Występuje naturalnie w regionie śródziemnomorskim – w Afryce Północnej (Algieria, Maroko) i Europie Południowej (Francja, Włochy, Portugalia i Hiszpania). Jest uprawiany w wielu krajach świata. W Polsce odnotowywany głównie w kolekcjach ogrodów botanicznych.
Morfologia i biologia.
Wiecznie zielony krzew o wysokości do 1,2 m i szerokości do 2,5 m. Pędy grube, powyginane, ulistnione od samej ziemi. Liście pojedyncze, duże, kutnerowate. Kwiaty lilioworóżowe, duże, o pomarszczonych płatkach korony. Podczas kwitnienia kwiaty podobne są do kwiatów dzikiej róży.
Tworzy mieszańce z niektórymi innymi przedstawicielami rodzaju, np. z czystek szary ("Cistus aincanus") jest mieszańcem "Cistus albidus" L. i "Cistus crispus" L.

</doc>
<doc id="3319150" url="https://pl.wikipedia.org/wiki?curid=3319150" title="Slavenka Drakulić">
Slavenka Drakulić

Slavenka Drakulić (ur. 4 lipca 1949 w Rijece, ówczesnej Jugosławii) – chorwacka pisarka, dziennikarka i eseistka.
Zajmuje się głównie tematyką społeczną oraz kulturalną Chorwacji i krajów byłej Jugosławii, w tym doświadczeniem komunizmu i wojnami w pierwszej połowie lat 90. XX wieku, po rozpadzie Jugosławii.
Życiorys.
Studiowała literaturę porównawczą i socjologię na Uniwersytecie w Zagrzebiu. Później pracowała jako dziennikarka tygodnika "Dnes" i dwutygodnika "Start", zajmując się głównie tematami feministycznymi. Na początku lat 90. XX w. z powodu nagonki nacjonalistycznej musiała czasowo wyemigrować z Chorwacji do Szwecji. Poślubiła szwedzkiego dziennikarza i pisarza Richarda Swartza.
Publikowała artykuły w wielu czasopismach różnych krajów, m.in. w: "The Nation", "La Stampa", "Dagens Nyheter", "Frankfurter Allgemeine Zeitung", "Eurozine" i "Politiken". Jej twórczość została przetłumaczona na wiele języków, w tym polski. Mieszka zarówno w Sztokholmie, jak i Zagrzebiu.

</doc>
<doc id="3319151" url="https://pl.wikipedia.org/wiki?curid=3319151" title="Bitwa pod Baranowem">
Bitwa pod Baranowem



</doc>
<doc id="3319153" url="https://pl.wikipedia.org/wiki?curid=3319153" title="Trolejbusy w Noworosyjsku">
Trolejbusy w Noworosyjsku

Trolejbusy w Noworosyjsku − system komunikacji trolejbusowej działający w stolicy rosyjskim mieście Noworosyjsk.
Trolejbusy w Noworosyjsku uruchomiono 1 kwietnia 1969. Zastąpiły one tramwaje, które ostatecznie zlikwidowano 24 sierpnia 1969.
Linie.
Obecnie w Noworosyjsku istnieje 7 linii trolejbusowych:
Zajezdnie.
W Noworosyjsku istnieje jedna zajezdnia trolejbusowa. Znajduje się przy ulicy Chworostiańskogo 19.
Tabor.
W Noworosyjsku eksploatowanych jest obecnie 51 trolejbusów:

</doc>
<doc id="3319154" url="https://pl.wikipedia.org/wiki?curid=3319154" title="Sylwester (Malewanski)">
Sylwester (Malewanski)

Sylwester, imię świeckie Stiepan Wasiljewicz Malewanski (ur. 10 stycznia 1828, zm. 12 listopada 1908 w Kijowie) - rosyjski biskup prawosławny, profesor teologii, specjalizujący się w prawosławnej teologii dogmatycznej.
Życiorys.
Był synem kapłana prawosławnego służącego w cerkwi w Andruszewce (eparchia wołyńska). Ukończył seminarium duchowne w Krzemieńcu, po czym ożenił się. Święcenia kapłańskie przyjął 7 grudnia 1848, po czym został skierowany do pracy duszpasterskiej w cerkwi Podwyższenia Krzyża Pańskiego w Czerwonym (eparchia wołyńska). Po pięciu latach małżeństwa jego żona zmarła.
Jako wdowiec ks. Malewanski rozpoczął naukę w Kijowskiej Akademii Duchownej, którą ukończył w 1857. 26 maja roku następnego złożył wieczyste śluby mnisze. W grudniu tego samego roku obronił dysertację magisterską w dziedzinie teologii i został wykładowcą Kijowskiej Akademii Duchownej. W 1873 otrzymał godność archimandryty. W tym samym roku został profesorem Akademii i równocześnie jej inspektorem. Rok później uzyskał stopień doktora teologii. W 1882 mianowano go profesorem zwyczajnym Kijowskiej Akademii Duchownej. Rok później objął stanowisko rektora tejże uczelni, które pełnił przez piętnaście lat, tradycyjnie łącząc je z obowiązkami przełożonego monasteru Objawienia Pańskiego w Kijowie.
20 stycznia 1885 został wyświęcony na biskupa kaniowskiego, wikariusza eparchii kijowskiej. Będąc pierwszym w hierarchii biskupów pomocniczych tejże administratury, zarządzał dodatkowo monasterem św. Mikołaja w Kijowie. W marcu 1898, już po rezygnacji ze stanowiska rektora Kijowskiej Akademii Teologicznej, otrzymał prawo noszenia brylantowego krzyża na kłobuku. W 1906 odszedł w stan spoczynku. Ostatnie dwa lata życia spędził w udostępnionych mu pokojach w rezydencji metropolitów kijowskich przy soborze Mądrości Bożej, gdzie do końca życia kontynuował pracę nad opracowaniami z zakresu teologii dogmatycznej. Na krótko przed śmiercią całkowicie stracił wzrok; mimo to kontynuował prace przy pomocy bliskich współpracowników. Zmarł w 1908 i został pochowany na cmentarzu monasteru Objawienia Pańskiego w Kijowie.
Teolog.
Sylwester (Malewanski) w swojej pracy naukowej specjalizował się w teologii dogmatycznej. Jego najważniejszą publikacją była pięciotomowa synteza teologii dogmatycznej wydana w 1878 - "Опыт православного Догматического богословия с историческим изложением догматов".
Jest również autorem opracowań dotyczących racjonalizmu, jego rozwoju na przestrzeni wieków i jego stosunku do wiary, pojęcia Kościoła w chrześcijaństwie pierwszych trzech stuleci (zagadnieniu temu poświęcił pracę doktorską), panteizmu, Boga i zbawienia, losów duszy po śmierci, (zmartwychwstania umarłych). Tworzył również teksty polemiczne, w których spierał się ze starokatolikami i ich nauczaniem o dobrych uczynkach oraz o Bogurodzicy.

</doc>
<doc id="3319156" url="https://pl.wikipedia.org/wiki?curid=3319156" title="Juan de Padilla">
Juan de Padilla

Juan de Padilla (1490 - 24 kwietnia 1521), kastylijski dowódca wojskowy, jeden z przywódców powstania Comuneros w latach 1520-21.
Urodzony w Toledo. Szlachcic, członek rady miasta Toledo. Od 1518 dowódca milicji w Toledo. Po wybuch powstania Comuneros, w sierpniu 1520 roku, wybrany na jego głównego dowódcę. Zajął Tordesillas i przedstawił królowej Joannie Szalonej przyczyny powstania. 23 kwietnia 1521 poniósł klęskę w bitwie z wojskami hiszpańskimi pod Villalar. Został ujęty i ścięty.

</doc>
<doc id="3319161" url="https://pl.wikipedia.org/wiki?curid=3319161" title="Klerodenron złudny">
Klerodenron złudny



</doc>
<doc id="3319162" url="https://pl.wikipedia.org/wiki?curid=3319162" title="SRC (ujednoznacznienie)">
SRC (ujednoznacznienie)



</doc>
<doc id="3319164" url="https://pl.wikipedia.org/wiki?curid=3319164" title="Demokratyczna Partia Wysp Przyjaznych">
Demokratyczna Partia Wysp Przyjaznych

Demokratyczna Partia Wysp Przyjaznych (tong. "Paati Temokalati ʻa e ʻOtu Motu 'Angaʻofa", ang. "Democratic Party of the Friendly Islands") – tongijska partia polityczna. Jej liderem jest ʻAkilisi Pohiva.
Partia powstała we wrześniu 2010 przed wyborami do Zgromadzenia Ustawodawczego ("Fale Alea"). W jej skład weszła część członków Ruchu na rzecz Praw Człowieka i Demokracji (HRDM).
W wyborach w 2010 Demokratyczna Partia Wysp Przyjaznych zdobyła 12 mandatów w liczącym 26 osób Zgromadzeniu Ustawodawczym, zaś w wyborach w 2014 zdobyła 9 mandatów. Pozostałe mandaty obsadzane przez przedstawicieli ludu (odpowiednio 5 w 2010 i 8 w 2014) przypadło kandydatom niezależnym.

</doc>
<doc id="3319168" url="https://pl.wikipedia.org/wiki?curid=3319168" title="Głowa na tranzystorach">
Głowa na tranzystorach

 
Głowa na tranzystorach - powieść dla młodzieży Hanny Ożogowskiej z 1968 roku.
Akcja powieści to perypetie klasy 6a w jednej ze stołecznych szkół podstawowych. Miejscem akcji jest głównie Warszawa. Najważniejszym bohaterem jest Marcin Bigoszewski. Ma on braci: starszego Wacka i młodszego Piotrusia. Nie jest zbyt grzecznym chłopcem, dlatego pojawiają się konflikty i sprzeczności z rodzicami. 

</doc>
<doc id="3319170" url="https://pl.wikipedia.org/wiki?curid=3319170" title="Klerodendron Thomsona">
Klerodendron Thomsona

Klerodendron Thomsona ("Clerodendrum thomsoniae" Balf.f.) – gatunek roślin z rodziny jasnotowatych ("Lamiaceae" Lindl.). Pochodzi z tropikalnych obszarach Afryki (Kamerun, Zair, Ghana, Mali, Nigeria, Senegal, Sierra Leone), rozprzestrzenia się również w niektórych innych rejonach o klimacie tropikalnym i subtropikalnym. Jest uprawiany w wielu krajach świata.
Nazwę gatunkową nadano roślinie dla uczczenia Williama Coopera Thomsona, nigeryskiego lekarza i misjonarza.
Morfologia i biologia.
W swojej ojczyźnie jest to wiecznie zielone pnącze o wysokości do 4 m. Uprawiany w mieszkaniu w Polsce nie przekracza wysokości 1 m. Liście ciemnozielone, podłużne, jajowate, o długości 8-17 cm. Białe, lub bladofioletowe kwiaty wyrastają w 8-20 kwiatowych kwiatostanach. Pojedynczy kwiat ma kielich o średnicy 2, 5 cm i czerwoną, 5-klapową koronę o średnicy 2 cm. Kielich pozostaje na owocu.
Uprawa.
W krajach o ciepłym klimacie jest uprawiany jako ozdobna roślina ogrodowa, w Polsce może być uprawiany jako roślina pokojowa lub w ogrzewanej szklarni. Wymaga miejsca słonecznego i temperatury nie niższej, niż 10-15OC oraz dużej wilgotności. Podłożem może być zwykła, próchniczna ziemia kwiatowa. Podlewa się umiarkowanie, w zimie mało, nawozi również umiarkowanie i tylko od marca do września. Rozmnaża się z sadzonek, które ukorzenia się w ciepłym pomieszczeniu.

</doc>
<doc id="3319171" url="https://pl.wikipedia.org/wiki?curid=3319171" title="Klerodendron złudny">
Klerodendron złudny



</doc>
<doc id="3319172" url="https://pl.wikipedia.org/wiki?curid=3319172" title="Harder Than the Rest">
Harder Than the Rest

Harder Than the Rest – album kompilacyjny zawierający utwory nagrane przez artystów z nurtu digital hardcore, wydany w listopadzie 1995 roku przez Digital Hardcore Recordings. Jest to jeden z pierwszych albumów wydanych przez tę wytwórnię.

</doc>
<doc id="3319173" url="https://pl.wikipedia.org/wiki?curid=3319173" title="Paati Langafonua Tu'uloa">
Paati Langafonua Tu'uloa



</doc>
<doc id="3319176" url="https://pl.wikipedia.org/wiki?curid=3319176" title="Send Me On My Way">
Send Me On My Way

Send Me On My Way – singiel zespołu Rusted Root wydany w 1995 roku. Po raz pierwszy pojawił się na debiutanckim albumie zespołu, zatytułowanym "Cruel Sun" w 1992. Dwa lata później znalazł się również na albumie "When I Woke". Tekst do utworu napisał Michael Glabicki, a muzykę współtworzyli Liz Berlin, John Buynak, Jim Dispirito, Jim Donovan, Patrick Norman i Jennifer Wertz. Singiel został umieszczony na 72 miejscu listy Hot 100 magazynu Billboard.
Odniesienia w kulturze masowej.
"Send Me On My Way" był wykorzystywany w ścieżkach dźwiękowych do licznych filmów i seriali telewizyjnych. Oto niektóre produkcje, w których użyto utworu:

</doc>
<doc id="3319180" url="https://pl.wikipedia.org/wiki?curid=3319180" title="Jack Andraka">
Jack Andraka

Jack Thomas Andraka (ur. 8 stycznia 1997 w Crownsville) – amerykański wynalazca i naukowiec polskiego pochodzenia. Opracował szybki i tani sposób służący do wykrywania wzrostu białka, który wskazuje na obecność raka trzustki, jajnika i płuc we wczesnych stadiach choroby. 
Jack Andraka dokonał coming outu w wieku 13 lat.

</doc>
<doc id="3319181" url="https://pl.wikipedia.org/wiki?curid=3319181" title="Wieża ciśnień w Skwierzynie">
Wieża ciśnień w Skwierzynie

Wieża ciśnień w Skwierzynie – wieża ciśnień znajdująca się w północno-zachodniej części Skwierzyny przy Rondzie Wojska Polskiego, przy zbiegu ulic Międzyrzeckiej i Poznańskiej. Zbudowana w latach 1929-1930, obecnie nieczynna.
Historia.
Budowę wieży rozpoczęto w 1929. Koszt jej budowy oceniany był na 3 tys. reichsmarek. Wieża była elementem równolegle tworzonego systemu wodociągów miejskich. Jej głównym celem było zapewnienie odpowiedniego ciśnienia wody w sieci wodociągowej. Budowę ukończono w 1930. Eksploatacja wieży trwała stosunkowo krótko, ponieważ pod koniec II wojny światowej została ona uszkodzona przez wkraczającą do Skwierzyny 30 stycznia 1945 Armię Czerwoną. O miasto nie toczyły się walki, jednak budowla ucierpiała z powodu ostrzału artyleryjskiego. Do dziś na południowej ścianie obiektu, na wysokości kilku pięter widoczne są ślady po pociskach. Z tego powodu wieża nie spełniała swojej roli. W 1979 przeprowadzono remont budynku, ze względu na konieczność rozwiązania problemu niskiego ciśnienia wody w sieci wodociągowej rozbudowującego się miasta. Ponowną eksploatację wieży ciśnień rozpoczęto 23 lipca 1979 o godz. 9:25. W 1984 uszczelniono zbiornik, a w 2006 przeprowadzono jego konserwację. Obecnie wieża jest nieczynna.
Konstrukcja.
Wieża ciśnień w Skwierzynie mierzy 45 metrów wysokości. Jest obiektem sześciokątnym, posadowionym na obrysie koła o średnicy 6,8 metra. Zbudowana jest z czerwonej cegły. Konstrukcja składa się z części cokołowej w dolnej partii budynku, trzonu oraz głowicy nakrytej dachem. W narożach obiektu znajdują się przypory. Od strony wschodniej budowli ulokowany jest portal, umożliwiający wejście do środka wieży. 
Pierwotnie budynek miał być wyższy. Według planów budowniczych, wieża miała być wyposażona w spadzisty dach wieżowy o wysokości 12 metrów, zwieńczony iglicą z lukarnami na każdej połaci dachu. Ostatecznie obiekt otrzymał niewielki dach kopulasty, osadzony na murze dwumetrowej wysokości, z oknami na każdej ze ścian, posadowiony na koronie zbiornika na wodę.
W górnej części wieży, od 29,7 do 39,45 metra jej wysokości, znajduje się zbiornik na wodę o pojemności 230 metrów sześciennych, wykonany z żelbetu.
Na szczycie wieży, przy północnej jej ścianie znajduje się niewielki pokój, który w latach PRL był najprawdopodobniej wykorzystywany przez Służbę Bezpieczeństwa jako punkt obserwacyjny.

</doc>
<doc id="3319182" url="https://pl.wikipedia.org/wiki?curid=3319182" title="Simon Poulat">
Simon Poulat

Simon Poulat – francuski brydżysta, World Master (WBF).
Wyniki Brydżowe.
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319183" url="https://pl.wikipedia.org/wiki?curid=3319183" title="Cyber poniedziałek">
Cyber poniedziałek



</doc>
<doc id="3319184" url="https://pl.wikipedia.org/wiki?curid=3319184" title="Różnoząb zwodniczy">
Różnoząb zwodniczy

Różnoząb zwodniczy ("Cynodontium fallax" Limpr.) – gatunek mchu należący do rodziny widłozębowatych ("Dicranaceae"). Występuje w Europie, Chinach i na Syberii oraz w Ameryce Północnej.
Morfologia.
Rośliny niewielkich rozmiarów, dorastające do 1–3 cm wysokości, tworzą gęste kępy. Bladozielone do żółtawo zielonych. Łodygi wyprostowane, pojedyncze lub słabo rozgałęzione. Liście wąskolancetowate, proste i rozpostarte, w stanie suchym pofałdowane. Stopniowo zwężają się od wąskiej podstawy do długiego, spiczastego wierzchołka.
Ochrona.
Gatunek był objęty w Polsce ochroną ścisłą w latach 2004–2014. Od 2014 roku podlega ochronie częściowej.

</doc>
<doc id="3319185" url="https://pl.wikipedia.org/wiki?curid=3319185" title="Clerodendrum thomsoniae">
Clerodendrum thomsoniae



</doc>
<doc id="3319186" url="https://pl.wikipedia.org/wiki?curid=3319186" title="Garść popiołu">
Garść popiołu

Garść popiołu – tom poetycki Mariana Piechala wydany w 1932.
Tom zawiera trzynastoczęściowy poemat poświęcony chłopskim ofiarom pożaru na zamku Tarnowskich w Dzikowie w 1927. Zginęli oni, ratując zgromadzone w zamku cenne dobra kultury (tzw. zbiory dzikowskie), m.in. rękopis "Pana Tadeusza".

</doc>
<doc id="3319188" url="https://pl.wikipedia.org/wiki?curid=3319188" title="Kościół Pana &quot;Aladura&quot;">
Kościół Pana &quot;Aladura&quot;



</doc>
<doc id="3319191" url="https://pl.wikipedia.org/wiki?curid=3319191" title="Galea">
Galea

Biologia:
Inne:
Nazwisko:

</doc>
<doc id="3319192" url="https://pl.wikipedia.org/wiki?curid=3319192" title="Andrea del Brescianino">
Andrea del Brescianino

Andrea del Brescianino, właściwie Andrea Piccinelli (ur. ok. 1486 w Brescii, zm. ok. 1525) – włoski malarz tworzący w okresie renesansu, głównie w Sienie.
Życiorys.
Urodził się w Brescii, jego brat Raffaello również został malarzem.
W latach 1506-1524 był aktywny w Sienie, natomiast od 1525 roku poświadczona jest jego obecność we Florencji.
W jego twórczości artystycznej dominującym tematem są motywy sakralne, głównie przedstawienia Madonn (kilka wersji "Madonny z Dzieciątkiem i Świętym Janem Chrzcicielem", eksponowanych między innymi w Art Association Gallery w Atlancie i Pałacu Arcybiskupim w Palermo a także w zbiorach Galleria del Colleoni w Bergamo).
Pozostawał pod wpływem Rafaela, Domenico Beccafumiego, Andrei del Sarto, Perugina i Fra Bartolomeo.

</doc>
<doc id="3319193" url="https://pl.wikipedia.org/wiki?curid=3319193" title="Ibis (czasopismo)">
Ibis (czasopismo)

Ibis (podtytuł: "International Journal of Avian Science") – recenzowane czasopismo naukowe British Ornithologists’ Union (BOU). Do tematów poruszanych w artykułach należy ekologia, ochrona, zachowanie, paleontologia i taksonomia ptaków. Redaktorem naczelnym pisma jest Dominic J. McCafferty (University of Glasgow).
Zarówno w druku jak i w internecie czasopismo wydaje Wiley-Blackwell. Poszczególne woluminy są dostępne w internecie za darmo dla instytucji używających OARE (Online Access to Research in the Environment). Pierwszy numer ukazał się w styczniu 1859, przedmowę do całego woluminu (zawierającego numery I, II, II i IV z 1859) napisał P. L. Sclater. Współzałożycielem BOU i czasopisma oraz jego redaktorem był Alfred Newton.

</doc>
<doc id="3319197" url="https://pl.wikipedia.org/wiki?curid=3319197" title="Jadą wozy z cegłą">
Jadą wozy z cegłą

Jadą wozy z cegłą – powieść Heleny Boguszewskiej i Jerzego Kornackiego wydana w 1935.
Powieść dedykowana była Émile'owi Zoli, twórcy naturalizmu. Książka, mająca cechy reportażu literackiego, oparta jest na materiałach zbieranych przez autorów wśród mieszkańców przedmieść Warszawy. Głównym bohaterem powieści jest rodzina Wietrakowskich oraz ich sąsiedzi. Ich życie codzienne opisywane jest językiem z elementami gwary warszawskiej. Na drugim planie pojawiają się też problemy walki robotników o swoje prawa. Powieść stanowi przykład realizacji programu literackiego, postulowanego przez Zespół Literacki Przedmieście.

</doc>
<doc id="3319199" url="https://pl.wikipedia.org/wiki?curid=3319199" title="Piotr Kroczek">
Piotr Kroczek

Piotr Kroczek (ur. 22 marca 1975 w Cieszynie) – polski duchowny katolicki, doktor nauk teologicznych, doktor filozofii, doktor habilitowany nauk prawnych w zakresie prawa kanonicznego, profesor nauk społecznych w dyscyplinie nauki prawne, Kościelny Inspektor Ochrony Danych.
Życiorys.
Studiował teologię na Papieskiej Akademii Teologicznej w Krakowie, gdzie w 2000 uzyskał tytuł magistra, a w 2001 licencjata. W 2000 został wyświęcony na kapłana diecezji bielsko-żywieckiej. Odbył studia specjalistyczne na Wydziale Prawa Kanonicznego Uniwersytetu Kardynała Stefana Wyszyńskiego. Tam też uzyskał w 2003 stopień naukowy doktora nauk prawnych w zakresie prawa kanonicznego na podstawie rozprawy pt. "Zasada „clara non sunt interpretanda” w prawie kanonicznym" napisanej pod kierunkiem Remigiusza Sobańskiego. Stopień doktora habilitowanego nauk prawnych w zakresie prawa kanonicznego uzyskał w 2011 na Wydziale Prawa Kanonicznego UKSW na podstawie dorobku naukowego oraz rozprawy pt. "The Art of Legislation. The Principles of Lawgiving in the Church". W 2017 uzyskał na Wydziale Teologicznym Uniwersytetu Opolskiego stopień doktora nauk teologicznych na podstawie napisanej pod kierunkiem Rajmunda Porady rozprawy pt. "Parafia w optyce katolickiej i luterańskiej". Postanowieniem z dnia 6 lutego 2020 r. Prezydent RP nadał mu tytuł profesora. W 2022 uzyskał stopień doktora filozofii na podstawie rozprawy napisanej pod kierunkiem prof. dra hab. Marka Rembierza pt. """."
Został zatrudniony w Instytucie Prawa Kanonicznego Wydziału Teologicznego Uniwersytetu Papieskiego Jana Pawła II w Krakowie, a następnie na Wydziale Nauk Społecznych tej uczelni. Obecnie pracuje na Wydziale Prawa Kanonicznego.
2 maja 2018 Rada Stała Konferencji Episkopatu Polski powołała go na stanowisko Kościelnego Inspektora Ochrony Danych.
Jest członkiem Polskiego Towarzystwa Prawa Wyznaniowego i wiceprezesem Polskiego Towarzystwa Teologicznego.
W 2019 został członkiem Rady Doskonałości Naukowej I kadencji.

</doc>
<doc id="3319204" url="https://pl.wikipedia.org/wiki?curid=3319204" title="Ryszard Bober">
Ryszard Bober

Ryszard Jakub Bober (ur. 1 czerwca 1956 w Jabłonowie Pomorskim) – polski polityk, rolnik i samorządowiec, w latach 2014–2019 przewodniczący sejmiku kujawsko-pomorskiego, senator X kadencji.
Życiorys.
Syn Walentego i Heleny. Ukończył studia na wydziale rolniczym Akademii Rolniczo-Technicznej w Olsztynie. Zajął się prowadzeniem własnego wielkoobszarowego gospodarstwa rolnego we wsi Jabłonowo-Zamek specjalizującego się w produkcji mleka i trzody chlewnej. Był członkiem zespołów doradczych oraz rad nadzorczych przedsiębiorstw rolnych.
W latach 1984–1994 był radnym Jabłonowa Pomorskiego, pełnił funkcję przewodniczącego rady, a także członka zarządu miasta. Zasiadał także w radzie powiatu. W 2002 bez powodzenia ubiegał się o mandat radnego sejmiku kujawsko-pomorskiego. Mandat objął w 2005 po śmierci jednego z radnych Polskiego Stronnictwa Ludowego, został następnie wiceprzewodniczącym sejmiku II kadencji. Mandat radnego utrzymywał w kolejnych wyborach w 2006 i w 2010, ponownie obejmując funkcję wiceprzewodniczącego na III i IV kadencję. W międzyczasie kandydował bez powodzenia z listy PSL do Sejmu RP (2007) i Parlamentu Europejskiego (2009).
W 2014 po raz czwarty został radnym samorządu województwa, następnie powierzono mu funkcję przewodniczącego sejmiku kujawsko-pomorskiego V kadencji. W 2018 utrzymał mandat w sejmiku na okres VI kadencji, jak również funkcję przewodniczącego.
W wyborach parlamentarnych w 2019 kandydował do Senatu z ramienia Polskiego Stronnictwa Ludowego, a także z poparciem Koalicji Obywatelskiej i Sojuszu Lewicy Demokratycznej. Został wybrany na senatora z okręgu wyborczego nr 12, otrzymując 52 619 głosów. Objął funkcję przewodniczącego Koła Senatorów KP-PSL.

</doc>
<doc id="3319215" url="https://pl.wikipedia.org/wiki?curid=3319215" title="Clown (singel Emeli Sandé)">
Clown (singel Emeli Sandé)

Clown – jest to piąty singel brytyjskiej wokalistki Emeli Sandé z jej debiutanckiego albumu studyjnego "Our Version of Events", wydany 3 lutego 2013 roku w Wielkiej Brytanii. Twórcami tekstu są Emeli Sandé, Naughty Boy oraz Grant Mitchell, natomiast za produkcję utworu odpowiada Naughty Boy.
Teledysk.
Teledysk miał swoją premierę 6 grudnia 2012 roku, a jego reżyserem jest WIZ. Klip jest stylizowany na niemy film przedstawia wokalistkę w towarzystwie grupy mężczyzn ubranych w militarne mundury.

</doc>
<doc id="3319216" url="https://pl.wikipedia.org/wiki?curid=3319216" title="Eczmiadzin">
Eczmiadzin



</doc>
<doc id="3319217" url="https://pl.wikipedia.org/wiki?curid=3319217" title="Sabina Nowosielska">
Sabina Nowosielska

Sabina Józefa Nowosielska z domu Flaszyńska (ur. 14 lutego 1962 w Kędzierzynie-Koźlu) – polska menedżerka, działaczka sportowa i samorządowa, z wykształcenia chemiczka, od 2014 prezydent miasta Kędzierzyna-Koźla.
Życiorys.
Pochodzi z dzielnicy Azoty w Kędzierzynie-Koźlu. Jest córką Józefa Flaszyńskiego, byłego pracownika Energomontażu-Południe, oraz Łucji, z zawodu farmaceutki. Mężatka, matka dwóch córek Alicji (ur. 1988) i Joanny (ur. 1995).
Uczyła się w Szkole Podstawowej nr 3 im. Komisji Edukacji Narodowej w Kędzierzynie-Koźlu. W tym okresie trenowała łyżwiarstwo szybkie w tzw. błękitnej sztafecie. Po ukończeniu II Liceum Ogólnokształcącego im. Mikołaja Kopernika w Kędzierzynie-Koźlu podjęła studia na Wydziale Chemii Uniwersytetu Jagiellońskiego w Krakowie. Po pierwszym roku studiów uzyskała licencję pilota wycieczek zagranicznych w języku angielskim i rosyjskim. Przez sześć lat była przewodnikiem turystycznym w studenckim Biurze Podróży i Turystyki „Almatur”. W międzyczasie została prezesem Akademickiego Klubu Turystyki Pieszej „Wibram”. Po ukończeniu studiów rozpoczęła w maju 1991 pracę w Zakładach Azotowych Kędzierzyn na stanowisku referenta, awansowała następnie na kierownika działu, po czym została dyrektorem handlowym. W latach 2006–2014 wchodziła w skład zarządu spółki, od 2012 na stanowisku wiceprezesa. Była współtwórczynią jednostki europejskiej organizacji producentów alkoholi OXO, na bazie której (łącząc ją z plastyfikatorami) utworzono później jednostkę gospodarczą Oxoplast. Pracowała również przy tworzeniu Grupy Azoty. Odbyła także studia podyplomowe z zakresu zarządzania w Szkole Głównej Handlowej w Warszawie.
W 2012 została prezesem klubu siatkarskiego ZAKSA Kędzierzyn-Koźle, zastępując ustępującego Kazimierza Pietrzyka. Sprowadziła do klubu argentyńskiego trenera Daniela Castellaniego. Wraz z nim zorganizowała drużynę siatkarzy, która zdobyła m.in. Puchar Polski i wicemistrzostwo Polski, a także zagrała w finale Ligi Mistrzów. w 2014 zrezygnowała z funkcji prezesa na rzecz sprawowania urzędu prezydenta Kędzierzyna-Koźla, a nowym prezesem został wówczas Mirosław Ptasiński.
Przez sześć lat była członkinią zarządu Polskiego Związku Przetwórców Tworzyw Sztucznych. Zasiadała w radach nadzorczych spółki Chemzak w Kędzierzynie-Koźlu (2003–2012) i Przedsiębiorstwa Transportowo-Spedycyjnego Autozak w Kędzierzynie-Koźlu (2009–2012). W latach 2015–2019 była członkinią rady nadzorczej Kędzierzyńsko-Kozielskiego Parku Przemysłowego, a w 2019 weszła w skład organu nadzorczego spółki Czysty Region. Objęła również funkcję przewodniczącej Związku Międzygminnego Czysty Region.
Działalność polityczna i samorządowa.
W 2014 zaangażowała się w działalność polityczną i samorządową. W wyborach samorządowych w tym samym roku, startując z listy Platformy Obywatelskiej (pozostając osobą bezpartyjną), została wybrana na radną Sejmiku Województwa Opolskiego V kadencji. W tych samych wyborach kandydowała z ramienia PO również na stanowisko prezydenta Kędzierzyna-Koźla, zdobywając w drugiej turze 55% głosów i pokonując ubiegającego się o reelekcję Tomasza Wantułę. Urząd prezydenta objęła 8 grudnia 2014. W wyborach samorządowych w 2018 została wybrana na kolejną kadencję w pierwszej turze (startowała z własnego komitetu, przy poparciu Koalicji Obywatelskiej), otrzymując 54% głosów. Jej komitet wyborczy uzyskał wówczas większość w 23-osobowej radzie miasta. W 2016 została przewodniczącą zarządu utworzonego wówczas stowarzyszenia Kędzierzyńsko-Strzelecki Subregionalny Obszar Funkcjonalny. Objęła funkcję jednego z wiceprezesów stowarzyszenia Euroregion Pradziad i została członkinią prezydium parlamentu tej organizacji. Jako prezydent miasta została również przewodniczącą kapituły i objęła honorowy patronat nad dorocznym konkursem „Kozły Biznesu”, organizowanym od 2017 przez Kędzierzyńsko-Kozielski Park Przemysłowy. Ponadto jest członkinią powołanej rady Muzeum Ziemi Kozielskiej w Kędzierzynie-Koźlu, w kadencji obejmującej lata 2021–2025. 
Bierze czynny udział w organizowanych dyskusjach panelowych jako prelegentka na tematy dotyczące samorządu, a w szczególności m.in. mobilności. 
W krajowym rankingu "Najbardziej wpływowych samorządowców w internecie", organizowanym przez Instytut Badań Internetu i Mediów Społecznościowych w kategorii "Prezydenci miast" zajęła w 2021 miejsce 76., a w 2022 awansowała na miejsce 70..

</doc>
<doc id="3319219" url="https://pl.wikipedia.org/wiki?curid=3319219" title="Afryka – za głosem serca">
Afryka – za głosem serca

Afryka – za głosem serca (niem. "Afrika - Wohin mein Herz mich trägt") – niemiecki miniserial obyczajowy. Akcja toczy się w środowisku niemieckich Afrykanerów w Namibii.
Treść.
Akcja serialu rozpoczyna się z chwilą, kiedy pochodząca z Namibii Niemka Antonia Vogt, postanawia wraz z kilkuletnim synem powrócić do domu z okazji 80. urodzin babci. Wiele lat mieszkała w Niemczech. Po przybyciu do Namibii spotyka byłego narzeczonego, Hansa. Mężczyzna prowadzi farmę nieopodal posiadłości rodziny Vogtów i opiekuje się niepełnosprawną żoną. Wkrótce między Hansem i Antonią odżywają dawne uczucia.

</doc>
<doc id="3319220" url="https://pl.wikipedia.org/wiki?curid=3319220" title="State College">
State College

State College – miasto ("borough") w hrabstwie Centre, w środkowej części stanu Pensylwania, w Stanach Zjednoczonych, położone w dolinie Nittany, między górami Bald Eagle Mountain na północnym zachodzie a Tussey na południowym wschodzie. Liczy 41 757 mieszkańców (2013), a obszar metropolitalny 153 990 (2010).
Miejscowość powstała w 1859 wokół założonej tutaj cztery lata wcześniej uczelni Farmers' High School of Pennsylvania, w 1874 przemianowanej na Pennsylvania State College (stąd nazwa), a obecnie stanowiącej główne miasteczko uniwersyteckie Uniwersytetu Stanu Pensylwania. Oficjalna lokacja nastąpiła w 1896.
State College pozostaje ważnym ośrodkiem akademickim, zdominowanym przez kampus uniwersytecki. W mieście rozwinął się przemysł wysokiej techniki.

</doc>
<doc id="3319222" url="https://pl.wikipedia.org/wiki?curid=3319222" title="Referendum w Chorwacji w 2013 roku">
Referendum w Chorwacji w 2013 roku

Referendum konstytucyjne w Chorwacji odbyło się 1 grudnia 2013. Przedmiotem referendum było wpisanie do chorwackiej konstytucji definicji małżeństwa jako związku mężczyzny i kobiety. Frekwencja wyniosła 37,9%, za propozycją referendalną opowiedziało się 65,87% głosujących. Chorwackie prawo nie przewiduje progu ważności referendum.
Referendum przeprowadzono z inicjatywy organizacji "U ime obitelji" (W imię rodziny), która zebrała ponad 700 tysięcy podpisów pod wnioskiem o referendum. 8 listopada 2013 chorwacki parlament rozpisał referendum na 1 grudnia; za opowiedziało się 104 deputowanych, 13 było przeciwnych, 5 wstrzymało się od głosu.
Pytanie referendalne brzmiało: 
Wyniki głosowania.
W referendum wzięło udział 1.436.835 osób, co stanowiło 37,9% uprawnionych do głosowania. Za wprowadzeniem konstytucyjnej definicji małżeństw opowiedziało się 946.433 głosujących (65,87%), przeciwko było 481.534 głosujących (33,51%).
Za wprowadzeniem konstytucyjnej definicji małżeństwa opowiedziała się większość głosujących w prawie wszystkich regionach, z wyjątkiem Istrii i żupanii primorsko-gorskiej.

</doc>
<doc id="3319223" url="https://pl.wikipedia.org/wiki?curid=3319223" title="Grzegorz Wolnik">
Grzegorz Wolnik

Grzegorz Wojciech Wolnik (ur. 20 października 1964 w Opolu) – polski urzędnik samorządowy, w latach 2014–2017 przewodniczący Sejmiku Województwa Śląskiego V kadencji.
Życiorys.
Absolwent filologii polskiej na Uniwersytecie Śląskim w Katowicach, kształcił się również w Wyższej Szkole Bankowej w Poznaniu. Był organizatorem i pierwszym naczelnikiem Wydziału Rozwoju w Urzędzie Miasta w Rybniku. Pełnił później funkcje dyrektora Funduszu Górnośląskiego, wiceprezesa Górnośląskiej Agencji Rozwoju Regionalnego w Katowicach i wiceburmistrza Czerwionki-Leszczyn, następnie został pełnomocnikiem burmistrza tej gminy. W 2006 bez powodzenia kandydował na radnego Rybnika z listy Bloku Samorządowego Rybnik.
W 2010, 2014 i 2018 z rekomendacji Platformy Obywatelskiej był wybierany na radnego samorządu województwa śląskiego IV, V i VI kadencji. 1 grudnia 2014 powołany na przewodniczącego sejmiku V kadencji. 16 stycznia 2017 został wiceprzewodniczącym sejmiku (zgodnie z umową koalicyjną, na funkcji przewodniczącego zastąpił go przedstawiciel PSL). W 2019 z ramienia Koalicji Obywatelskiej bezskutecznie ubiegał się o mandat senatora.

</doc>
<doc id="3319225" url="https://pl.wikipedia.org/wiki?curid=3319225" title="Wilton (miasto)">
Wilton (miasto)

Wilton – miasto w Stanach Zjednoczonych, w stanie Wisconsin, w hrabstwie Monroe.

</doc>
<doc id="3319226" url="https://pl.wikipedia.org/wiki?curid=3319226" title="Enora Latuillière">
Enora Latuillière

Enora Latuillière (ur. 31 lipca 1992 w Chamonix) – francuska biathlonistka i biegaczka narciarska, wicemistrzyni świata w sztafecie.
Kariera.
Po raz pierwszy na arenie międzynarodowej pojawiła się w 2011 roku, startując na mistrzostwach świata juniorów w Novym Měscie. Zajęła tam między innymi 10. miejsce w sprincie i 13. miejsce w sztafecie. W tym samym roku zdobyła srebrne medale w biegu indywidualnym i sztafecie mieszanej w kategorii juniorek na mistrzostwach Europy w Ridnaun.
W Pucharze Świata zadebiutowała 4 grudnia 2014 roku w Östersund, zajmując 12. miejsce w biegu indywidualnym. Tym samym już w debiucie zdobyła pierwsze punkty. Nigdy nie stanęła na podium zawodów pucharowych, najwyższą lokatę wywalczyła 6 grudnia 2014 roku w Östersund, gdzie rywalizację w sprincie ukończyła na dziesiątej pozycji. Najlepsze wyniki osiągnęła w sezonie 2014/2015, kiedy zajęła 27. miejsce w klasyfikacji generalnej.
Podczas mistrzostw świata w Kontiolahti w 2015 roku wspólnie z Justine Braisaz, Anaïs Bescond i Marie Dorin Habert zdobyła srebrny medal w sztafecie. Na tej samej imprezie zajęła też 43. miejsce w biegu indywidualnym. Były to jej jedyne starty na zawodach tego cyklu. Nigdy nie wystąpiła na igrzyskach olimpijskich.
W Pucharze Świata w biegach narciarskich zadebiutowała 21 grudnia 2019 roku w Planicy, zajmując 28. miejsce w sprincie techniką dowolną. Jeszcze pięciokrotnie startowała w sezonie 2019/2020, jednak nie zdobyła już punktów. W klasyfikacji generalnej zajęła ostatecznie 115. miejsce.

</doc>
<doc id="3319228" url="https://pl.wikipedia.org/wiki?curid=3319228" title="Wilton (Dakota Północna)">
Wilton (Dakota Północna)

Wilton – miasto w Stanach Zjednoczonych, w stanie Dakota Północna, w hrabstwie Burleigh.

</doc>
<doc id="3319229" url="https://pl.wikipedia.org/wiki?curid=3319229" title="You Must Be Certain of the Devil">
You Must Be Certain of the Devil

You Must Be Certain of the Devil – wydany w 1988 roku przez Mute Records piąty album studyjny amerykańskiej artystki awangardowej Diamandy Galás, a jednocześnie trzecia odsłona stworzonej przez nią trylogii "Masque of the Red Death".
Album ukazał się na płycie gramofonowej i kompaktowej. Stanowił trzecią odsłonę wspomnianej trylogii, która traktuje o AIDS, a jej miano nawiązuje do tytułu napisanej przez Edgara Allana Poego noweli "Maska śmierci szkarłatnej". W grudniu 1988 roku płytę wypuszczono wraz z ogłoszonymi w 1986 roku dwiema poprzednimi częściami cyklu, "The Divine Punishment" i "Saint of the Pit", na zbiorczym wydawnictwie "Masque of the Red Death", złożonym z dwóch CD (na jednym znalazły się oba poprzednie albumy, na drugim - "You Must Be Certain of the Devil").
Lista utworów.
Opracowano na podstawie materiału źródłowego.
Strona A:
Strona B:
Twórcy.
Opracowano na podstawie materiału źródłowego.
Muzycy:
Dodatkowi muzycy:
Produkcja:

</doc>
<doc id="3319230" url="https://pl.wikipedia.org/wiki?curid=3319230" title="Wilton (New Hampshire)">
Wilton (New Hampshire)

Wilton – miasto w Stanach Zjednoczonych, w stanie New Hampshire, w hrabstwie Hillsborough.

</doc>
<doc id="3319231" url="https://pl.wikipedia.org/wiki?curid=3319231" title="Wilton (Nowy Jork)">
Wilton (Nowy Jork)

Wilton – "town" w Stanach Zjednoczonych, w stanie Nowy Jork, w hrabstwie Saratoga.
Powierzchnia "town" wynosi 35,95 mi² (około 93,1 km²). W 2010 roku jego populacja wynosiła 16 173 osób, a liczba gospodarstw domowych: 6847. W 2000 roku zamieszkiwało je 12 541 osób, a w 1990 mieszkańców było 10 626.

</doc>
<doc id="3319233" url="https://pl.wikipedia.org/wiki?curid=3319233" title="Wilton (Minnesota)">
Wilton (Minnesota)

Wilton – miasto w Stanach Zjednoczonych, w stanie Minnesota, w hrabstwie Beltrami.

</doc>
<doc id="3319234" url="https://pl.wikipedia.org/wiki?curid=3319234" title="Wilton (Connecticut)">
Wilton (Connecticut)

Wilton – miasto w Stanach Zjednoczonych, w stanie Connecticut, w hrabstwie Fairfield.
Ira Levin mieszkał tu w latach sześćdziesiątych XX wieku, miasto stało się dla niego inspiracją do opisania Stepford, miejsca akcji powieści "Żony ze Stepford".

</doc>
<doc id="3319237" url="https://pl.wikipedia.org/wiki?curid=3319237" title="Wilton (Arkansas)">
Wilton (Arkansas)

Wilton – miasto w Stanach Zjednoczonych, w stanie Arkansas, w hrabstwie Little River.

</doc>
<doc id="3319238" url="https://pl.wikipedia.org/wiki?curid=3319238" title="Wilton (Alabama)">
Wilton (Alabama)

Wilton – miasto w Stanach Zjednoczonych, w stanie Alabama, w hrabstwie Shelby.

</doc>
<doc id="3319240" url="https://pl.wikipedia.org/wiki?curid=3319240" title="Radio X3M">
Radio X3M



</doc>
<doc id="3319242" url="https://pl.wikipedia.org/wiki?curid=3319242" title="Mistrzostwa Świata w Boksie 2013">
Mistrzostwa Świata w Boksie 2013

17. Mistrzostwa Świata w Boksie − mistrzostwa świata w boksie, które odbyły się w dniach 14 - 26 października w Ałmaty.

</doc>
<doc id="3319244" url="https://pl.wikipedia.org/wiki?curid=3319244" title="Sámi Radio">
Sámi Radio



</doc>
<doc id="3319247" url="https://pl.wikipedia.org/wiki?curid=3319247" title="Windows 10">
Windows 10

Windows 10 – wersja systemu operacyjnego Microsoft Windows, która została wydana 29 lipca 2015 roku. Do 29 lipca 2016 roku możliwa była darmowa aktualizacja systemu Windows 7 lub 8.1 do Windowsa 10.
Pierwsze wzmianki o nowym systemie pojawiły się w kwietniu 2014 podczas konferencji "Build", organizowanej przez Microsoft, zaś publiczna prezentacja miała miejsce 30 września 2014 roku.
Windows 10 ma na celu wyeliminowanie niedoskonałości związanych z interfejsem użytkownika, wprowadzonych w Windows 8. Nowy system został lepiej przystosowany do urządzeń bez ekranów dotykowych (takich jak komputery osobiste i tradycyjne laptopy), wprowadzono w nim menu Start (obecne jeszcze w systemie Windows 7), funkcję wirtualnych pulpitów, a także możliwość uruchamiania aplikacji Windows Store zarówno w oknach, jak i w trybie pełnoekranowym, na różnych rodzajach urządzeń. Windows 10 jest dostępny dla laptopów i komputerów stacjonarnych, tabletów, smartfonów, innych produktów Windows oraz dla konsol Xbox One i Xbox Series X/S.
W kwietniu 2020 roku, według serwisu NetMarketShare, Windows 10 był zainstalowany na 56,08% komputerów osobistych, co daje mu pierwsze miejsce na świecie.
Rozwój.
W grudniu 2013 Mary Jo Foley podała informację, że Microsoft pracuje nad uaktualnieniem i dopracowaniem Windows 8 – projekt otrzymał nazwę kodową „Threshold”. Podobnie jak „Blue” (który stał się systemem Windows 8.1), Foley nazwała "Threshold" „falą systemów operacyjnych” pomiędzy wieloma platformami i systemami Microsoftu, zaplanowanymi na wiosnę 2015 roku. Podała także, że jednym z celów takiego podejścia było stworzenie ujednoliconej platformy programistycznej dla Windows, Windows Phone i Xbox One (wszystkie używają podobnego jądra Windows NT). Spekulowano, że Threshold będzie nazwany „Windows 9” przy jego publicznym wydaniu.
W kwietniu 2014 na konferencji "Build" Terry Myerson ujawnił zaktualizowaną wersję Windows z możliwością uruchomienia aplikacji Windows Store w oknach pulpitu i tradycyjne menu Start na miejsce ekranu Start używanego w Windows 8. Nowe menu Start wykorzystuje styl z Windows 7 przez wykorzystywanie jedynie części ekranu i używanie listy aplikacji w pierwszej kolumnie w stylu Windows 7. Druga kolumna ukazuje "płytki aplikacji" w stylu Windows 8. Myerson stwierdził, że te zmiany mogą pojawić się w przyszłych uaktualnieniach. Microsoft przedstawił także koncepcję „uniwersalnej aplikacji Windows”, pozwalającej aplikacjom Windows Runtime być przesyłanymi do Windows Phone 8.1 i Xbox One podczas dzielenia wspólnego kodu źródłowego i pozwalającej danym użytkowników i licencjom aplikacji być udostępnianymi między różnymi platformami.
W lipcu 2014 nowy CEO Microsoftu Satya Nadella wyjaśnił, że firma planowała „usprawnić następną wersję Windows z trzech systemów operacyjnych do jednego pojedynczego łączącego systemu operacyjnego dla ekranów o każdym rozmiarze”, jednoczącym Windows, Windows Phone i Windows Embedded wśród wspólnej budowy i zunifikowanego systemu aplikacji. Jednakże Nadella oświadczył, że te wewnętrzne zmiany nie będą miały wpływu na to, jak systemy operacyjne będą nazywane i sprzedawane. Zrzuty ekranu działającego systemu Windows, które rzekomo miały być "Threshold’em" wyciekły w lipcu 2014 i ukazywały poprzednio pokazywane menu Start i aplikacje w oknach widoczne w kolejnym zrzucie ekranu we wrześniu 2014 przedstawiające „Windows Technical Preview” o numerze 9834, nowy system wirtualnych pulpitów, centrum powiadomień i nową ikonę Eksploratora Windows zainspirowaną Modern UI.
"Threshold" oficjalnie przedstawiony został 30 września 2014 pod nazwą "Windows 10"; Myerson stwierdził, że Windows 10 będzie „najbardziej wszechstronną platformą” Microsoftu, dostarczającą użytkownikom pojedyncze, ujednolicone środowisko dla komputerów stacjonarnych, laptopów, tabletów, smartfonów oraz urządzeń typu "wszystko w jednym". Podkreślił, że Windows 10 podejmie kroki w kierunku przywrócenia mechaniki interfejsu użytkownika z Windows 7 dla poprawienia obsługi systemu na urządzeniach bez ekranu dotykowego, z uwagi na krytykę systemu Windows 8, który posiadał interfejs dostosowany wyłącznie pod kątem urządzeń dotykowych. Mimo tych ustępstw Myerson zaznaczył, że interfejs dla ekranów dotykowych będzie dalej rozwijał się także w Windows 10.
W sprawie nazwy systemu Myerson odmówił wyjaśnień, dlaczego Microsoft przeskoczył z nazwy "Windows 8" do "10", stwierdzając tylko: „based on the product that’s coming, and just how different our approach will be overall, it wouldn’t be right”. Żartował on także, że nie można było nadać nazwy „Windows One” (nawiązując do ostatnich kilku produktów Microsoftu z tożsamą marką "One", na przykład OneNote, Xbox One i OneDrive), ponieważ system Windows 1.x został już dawno wydany. W grudniu 2014 Microsoft powiadomił prasę i zaprosił do dyskusji na temat następnego rozdziału Windows 10, który dla konsumentów dostępny był w Redmond 21 stycznia 2015 roku.
Windows Insider.
1 października 2014 Microsoft przedstawił nowy program Windows Insider, gdzie uczestnicy otrzymują zaktualizowane wydania przedpremierowe systemu Windows 10 w sposób „szybkiego wydania” („rapid release”), pozwalającej firmie gromadzić dodatkowe informacje zwrotne od użytkowników podczas procesu rozwoju. Takie techniczne wydania przedpremierowe są przeznaczone przede wszystkim dla testowania przez przedsiębiorstwa i entuzjastów, dla zbierania opinii i uwag. Poprzednio proces ten występował prywatnie, pomiędzy publicznymi wydaniami testowymi. Program Windows Insider jest kontynuowany po premierze systemu Windows 10.
Wydanie.
Microsoft w czerwcu 2015 potwierdził, że data wydania to 29 lipca 2015. Wydanie „10” jako bezpłatnej aktualizacji zbliży praktyki uaktualnień stosowane w Microsoft do tych, które stosują inne systemy operacyjne, takie jak macOS, których uaktualnienia były darmowe od wersji 10.9. Wraz z wydaniem Windows 8, Microsoft zaczął skupiać Windows bardziej jako bazę użytkownika dla usług online i internetowych sklepów z aplikacjami, niż jako źródło licencji systemu operacyjnego. Wcześniej w roku 2014, Microsoft rozpoczął oferowanie bezpłatnych licencji OEM dla Windows 8 dla urządzeń z ekranami mniejszymi niż 9 cali. Przedtem szef Microsoft Indonesia Andreas Diantoro stwierdził, że system byłby bezpłatną aktualizacją dla obecnych użytkowników Windows 8. Od 1 czerwca w systemach Windows 7 i Windows 8.1 Update 1 było możliwe zarezerwowanie systemu Windows 10.
Edycje systemu Windows 10.
Windows 10 pojawił się w kilku edycjach.
Edycje ze zmodyfikowaną funkcjonalnością.
Każda z wersji systemu Windows 10 może posiadać "tryb S", to znaczy zapewniający wyższą ochronę, lecz ograniczający możliwość instalacji programów tylko do tych dostępnych w Sklepie Windows. W 2017 r. spośród aplikacji dostępnych w Sklepie brak było popularnych przeglądarek konkurencyjnych dla Edge, jak Chrome czy Firefox. Dla programistów opracowane zostały narzędzia adaptujące dotychczasowy kod pod nowe standardy. 
Aby dostosować się do przepisów obowiązujących w danych obszarach gospodarczych Microsoft został zmuszony do wydania wersji regionalnych. Są to zmodyfikowane wydania głównych edycji systemu, lecz pozbawione domyślnie zainstalowanych aplikacji z rodziny Windows, takich jak Windows Media Player.
Edycje te, obok standardowej nazwy, posiadają dopisek odpowiednio N – dla Europy i KN – dla Korei Południowej.
Ponadto, na potrzeby chińskiego rządu powstała wersja Zhuangongban, którą zaprojektowano zgodnie z wytycznymi rządzącej partii. Jej powstanie zostało podyktowane zakazem nałożonym na dystrybucję systemu Windows 8 na terenie Chin i faworyzowaniu przez rząd własnej dystrybucji Linuxa o nazwie NeoKylin. Według "The Washington Times" NeoKylin utrudnił dostęp agencjom do pozyskiwania informacji z chińskich komputerów. Podobną praktykę zastosowano w Niemczech, gdzie opracowywany jest system Windows 10 w specjalnej edycji o nazwie Bundesclient (Federal Client).
Windows 10X.
10X miało być edycją przeznaczoną dla laptopów dwuekranowych. Dzięki odchudzeniu systemu miał on być konkurencją dla Chrome OS. Początkowo system miał być wydany w 2019, ale data została przełożona na 2020. Ostatecznie jednak w maju 2021 Microsoft oficjalnie potwierdził, że 10X nie zostanie wydane.
Funkcje.
Interfejs użytkownika i pulpit.
Interfejs użytkownika Windows 10 zmienia swoje zachowanie w zależności od typu urządzenia i dostępnych wejść. Nowa funkcja "Continuum" zapewnia przejścia pomiędzy trybami pracy interfejsu na laptopach i tabletach z dokowaną klawiaturą. Kiedy klawiatura jest podłączana, użytkownik jest pytany, czy chce przełączyć się na tryb interfejsu użytkownika, który jest zoptymalizowany dla klawiatury i myszy, czy pozostać z trybem dla ekranów dotykowych.
Dla urządzeń bez ekranu dotykowego, stosowane jest połączenie poprzedniego menu Start z systemu Windows 7, wraz z listą aplikacji i oknem wyszukiwania po lewej stronie i kafelkami aplikacji po prawej. Ekran Start jest nadal używany w środowisku dotykowym: obecne wydania Windows 10 używają tego samego wyglądu menu Start, co Windows 8.1, lecz Microsoft przedstawił nowszy wygląd ekranu Start, który zawiera kolumnę po lewej stronie do wyświetlania skrótów i przycisku „Wszystkie aplikacje”, podobnie do menu Start. Mimo to programy takie jak np. Classic Shell mogą przywrócić klasyczny wygląd menu Start.
Został dodany nowy system wirtualnego pulpitu znany jako "Task View". Podobnie jak funkcja Mission Control w systemach macOS, klikanie przycisku "Task View" na pasku zadań (lub alternatywnie przesuwanie palcem z lewej strony ekranu) wyświetla wszystkie otwarte okna i umożliwia użytkownikom ich przełączanie, lub przełączanie pomiędzy poszczególnymi obszarami pracy ("workpieces"). Aplikacje Windows Store, które poprzednio mogły być uruchamiane tylko w trybie pełnoekranowym, teraz mogą być używane w oknach pulpitu. Menu "App Commands "na pasku tytułowym aplikacji używane jest do uruchamiania funkcji poprzednio dostępnych w "charms", lub do przełączania pomiędzy trybem pracy w oknach, a trybem pełnoekranowym. Okna programów mogą być teraz dzielone na ćwiartki ekranu poprzez przeciąganie ich do rogów. Kiedy okno jest przesuwane do boku ekranu, użytkownik jest proszony o wybranie drugiego okna do wypełnienia nieużywanej części ekranu.
Jedną ze znanych wad systemów tej firmy jest wycofywanie wsparcia dla starszych urządzeń. Nie dotyczy to tylko drukarek, przykładowo minimalna rozdzielczość ekranu wynosi 800x600, co może oznaczać problemy z niektórymi monitorami (nawet o złączu VGA) czy telewizorami. Obsługa starszego sprzętu nie jest problemem dla piszących współczesne systemy operacyjne, gdyż np. w Linuxie można korzystać z monitorów czy telewizorów o znacznie mniejszych rozdzielczościach.
Multimedia i gry.
Windows 10 obsługuje biblioteki DirectX 12. Przedstawiona w marcu 2014 na Game Developers Conference nowa wersja pomaga obsługiwać „wydajność na poziomie konsol do gier” ze zredukowanym użyciem procesora i narzutem sterownika grafiki.
1 sierpnia 2015 Microsoft wprowadził do regulaminu swoich usług internetowych zapis mówiący iż w przypadku korzystania z systemu poprzez Konto Microsoft, system będzie blokował pirackie wersje programów i gier powiązanych z usługami Microsoftu.
Microsoft Solitaire Collection.
Windows 10 oferuje odświeżone wersje gier karcianych z Windows 7. Żeby postępy w grze były zapisywane w chmurze, trzeba się zalogować za pomocą konta Xbox lub konta Microsoft. Można też grać jako Gość, ale postępy nie będą zapisywane. Za pośrednictwem Sklepu można pobrać inne gry tj.: Microsoft Jigsaw, Microsoft Mahjong, Microsoft Sudoku, Wordament itd.
Komponenty systemu.
Konsola Windows, znana jako Wiersz poleceń, została uaktualniona i zyskała „zewnętrzne opcje” takie jak zaznaczanie tekstu wyjściowego i możliwość używania standardowych skrótów klawiszowych, takich jak wycinanie, kopiowanie i wklejanie.
Windows 10 dodaje także wsparcie na poziomie platformy (systemu, bez potrzeby instalacji dodatkowych sterowników – przyp. red.) dla formatów plików FLAC, HEVC i Matroska, sprawiając, że mogą być otwierane w programie Windows Media Player i innych aplikacjach natywnie.
Aktualizacja systemu.
Windows 10 będzie utrzymywany w znacznie odmiennym tonie od poprzednich wydań Windows. Kiedy Microsoft zacznie rozpowszechniać większe ilości aktualizacji dla Windows 8, które dodawały funkcjonalności (jak usprawnienia interfejsu) poza łatkami bezpieczeństwa i poprawkami błędów, Windows 10 będzie stosował podejście warstwowych gwałtownych wydań aktualizacji. Domyślnie Windows 10 będzie otrzymywał krytyczne aktualizacje i łatki bezpieczeństwa na bieżąco, ale użytkownicy i administratorzy będą mieli możliwość opóźniania automatycznej instalacji niekrytycznych aktualizacji lub wyłączyć je całkowicie. System pozwoli większości komputerów otrzymywać częste modyfikacje systemu operacyjnego, podczas gdy administratorzy przedsiębiorstw będą mogli całkowicie z nich zrezygnować, by zagwarantować stabilne i kontrolowane środowisko pracy.
Polityka prywatności.
Polityka prywatności Microsoftu informuje, że celem skuteczniejszego działania oraz zapewnienia lepszego doświadczenia przy korzystaniu z systemu, firma zbiera dane osobowe jego użytkowników.
Według niezależnych artykułów prasy elektronicznej istotnym zagrożeniem prywatności jest unikalny identyfikator treści reklamowych, który umożliwia aplikacjom i ich deweloperom personalizowanie reklam. Sama firma oficjalnie informuje, że korporacja może gromadzić informacje m.in. o lokalizacji, zainstalowanych aplikacjach, danych z kalendarza, poczty elektronicznej i wiadomości, kontaktów, historię wyszukiwania, a także sam sposób wykorzystywania urządzenia. Firma może też te wszystkie dane przekazać komuś innemu i ujawnić, jeżeli będzie to „konieczne do ochrony klientów lub utrzymania warunków umowy”.
Historia wersji.
Windows 10 jest określany przez Microsoft jako usługa (Windows as a service), dzięki czemu system co pewien czas otrzymuje aktualizacje rozszerzające jego funkcjonalność. Celem tego modelu jest redukcja fragmentacji systemu Windows. Microsoft ogłosił, że każda wersja będzie wspierana przez 18 miesięcy od momentu jej wydania. Wersje systemu licencjonowane jako LTSB mają wydłużone wsparcie techniczne.
Poniżej znajduje się historia wersji systemu Windows 10.
Minimalne wymagania sprzętowe.
Wymagania wg danych producenta:
Windows 10 to ostatnia wersja systemu Windows wspierająca maszyny bazujące na architekturze 32-bitowej. Windows 11 wymaga już urządzenia o architekturze 64-bitowej.
Microsoft Edge.
Microsoft Edge jest nową przeglądarką internetową, którą Microsoft przygotował z myślą o Windows 10. Edge jest zintegrowany z asystentem Cortana, który znany jest z systemu Windows Phone 8.1. Przeglądarka ta jest dostępna dla użytkowników systemu Windows 10, 8.1, 7 oraz macOS, jak również dla posiadaczy urządzeń mobilnych z systemami: Android i iOS. Microsoft regularnie wydaje aktualizacje dla tej przeglądarki. Edge jest następcą Internet Explorera.
Prywatność i dane użytkowników.
Obrońcy prywatności i inni krytycy wyrazili zaniepokojenie odnośnie do polityki prywatności Windows 10 i zbierania danych o jego użytkownikach. Po zastosowaniu ustawień ekspresowych Windows 10 jest skonfigurowany tak, by wysyłał różne dane do Microsoftu i osób trzecich, włączając w to informacje o kontaktach użytkownika, danych z kalendarza, danych potrzebnych do ulepszenia rozpoznawania mowy. Pozwala aplikacjom na używanie unikalnego „reklamowego ID” służącego do analizy zachowania i personalizacji reklam (wprowadzone w Windows 8.1). Windows 10 pozwala także aplikacjom żądać danych o lokalizacji i wysyła te dane do Microsoftu oraz tzw. „zaufanych partnerów”, żeby ulepszyć wykrywanie lokalizacji urządzenia, na którym jest uruchomiony (Windows 8 miał podobne ustawienia z tym wyjątkiem, że informacje o lokalizacji nie były wysyłane do „zaufanych partnerów”). Użytkownicy mogą wyłączyć większość funkcji do zbierania tych danych (ale nie wszystkie). Dane telemetryczne do raportowania błędów i sposobu użycia systemu są wysyłane do Microsoftu i funkcja ta nie może zostać wyłączona na wersjach innych niż Enterprise tego systemu operacyjnego.
Podczas używania Cortany także potrzebne jest zbieranie danych, takich jak lokalizacja urządzenia, dane z kalendarza, dane o używanych aplikacjach, dane z wiadomości tekstowych i poczty e-mail, książki adresowej oraz częstotliwości interakcji z osobami, w celu spersonalizowania funkcjonalności tego narzędzia.
W sierpniu 2015 rosyjski polityk Nikołaj Lewiczew wezwał do zaprzestania używania Windows 10 w rosyjskim rządzie z powodu wysyłania przez ten system danych o użytkownikach na serwery znajdujące się w USA. Kraj ten przyjął ustawę federalną, która wymaga, by wszystkie usługi sieciowe przechowujące dane o rosyjskich użytkownikach były wewnątrz własnego kraju. Ustawa przewidywała na to czas do września 2016 roku, w przeciwnym wypadku serwisy te miały zostać zablokowane. Pisząc dla ZDNet, Ed Bott stwierdził, że brak skarg ze strony przedsiębiorców na temat prywatności w Windows 10 wskazuje na to, jak bardzo normalne są te zasady poufności w roku 2015. W Computerworld, Preston Gralla powiedział, że rodzaj informacji, jakie zbiera Windows 10 nie jest inny niż informacje zbierane przez inne systemy operacyjne. Ale oczekuje się innego poziomu w tym temacie od Microsoftu niż ze strony innych firm. Wbrew twierdzeniom Prestona Gralla – inne systemy operacyjne jak choćby wiele dystrybucji Linuksa, a zwłaszcza te specjalizowane pod kątem prywatności nie udostępniają danych prywatnej firmie, gdzie w umowie użytkownika zezwala się na przekazywanie ich firmom trzecim.

</doc>
<doc id="3319248" url="https://pl.wikipedia.org/wiki?curid=3319248" title="Różnoząb smukły">
Różnoząb smukły

Różnoząb smukły ("Cynodontium gracilescens") – gatunek mchu należący do rodziny widłozębowatych ("Dicranaceae"). Występuje w Europie, Chinach, Korei, Japonii, Rosji oraz w Ameryce Północnej.
Morfologia.
Rośliny niewielkich rozmiarów, dorastające do 1–3 cm wysokości, tworzą gęste kępy. Jasnozielone do żółtawo zielonych. Łodygi wyprostowane, pojedyncze lub słabo rozgałęzione. Liście wąskolancetowate, proste i rozpostarte, w stanie suchym pofałdowane. Stopniowo zwężają się od wąskiej podstawy do długiego, spiczastego wierzchołka.
Ochrona.
Gatunek był objęty w Polsce ochroną ścisłą w latach 2004–2014. Od 2014 roku podlega ochronie częściowej.

</doc>
<doc id="3319249" url="https://pl.wikipedia.org/wiki?curid=3319249" title="Lugola">
Lugola



</doc>
<doc id="3319250" url="https://pl.wikipedia.org/wiki?curid=3319250" title="Cerkiew św. Spirydona w Beracie">
Cerkiew św. Spirydona w Beracie

Cerkiew św. Spirydona (alb. "Kisha e Shën Spiridhonit") – prawosławna cerkiew w Beracie, w okręgu Berat, w Albanii. Usytuowana jest w dzielnicy Gorica po drugiej stronie rzeki Osum niż wzgórze Starego Miasta.
Świątynia pochodzi z XVIII wieku, jednak jej obecny kształt został nadany po przebudowie w XIX wieku. Nad wejściem znajduje się inskrypcja w języku greckim, podająca datę budowy istniejącej świątyni na rok 1864. Świątynia jest trójnawową bazyliką, środkowa nawa oddzielona jest od bocznych dwoma podłużnymi arkadami wspartymi na kamiennych kolumnach. 
Po ogłoszeniu w 1967 przez Envera Hodżę „Rewolucji Ideologicznej i Kulturalnej” i deklarowania Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zdewastowanych, a nawet zburzonych. Jak większość obiektów sakralnych, cerkiew św. Spirydona przez ponad 30 lat uległa dużym zniszczeniom. Obecnie jest odrestaurowana przez Albański Kościół Prawosławny.

</doc>
<doc id="3319251" url="https://pl.wikipedia.org/wiki?curid=3319251" title="Thibault Coudert">
Thibault Coudert

Thibault Coudert (ur. 22 sierpnia 1989) – francuski brydżysta, European Champion w kategorii Juniors (EBL).
Wyniki Brydżowe.
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319252" url="https://pl.wikipedia.org/wiki?curid=3319252" title="Dariusz Stefaniuk">
Dariusz Stefaniuk

Dariusz Paweł Stefaniuk (ur. 10 maja 1981 w Białej Podlaskiej) – polski samorządowiec, w latach 2014–2018 prezydent Białej Podlaskiej, od 2018 do 2019 wicemarszałek województwa lubelskiego, poseł na Sejm IX kadencji.
Życiorys.
Syn Tadeusza i Alicji. Ukończył politologię na Uniwersytecie Kardynała Stefana Wyszyńskiego w Warszawie oraz podyplomowe studia menedżerskie w Szkole Głównej Handlowej. Wstąpił do Prawa i Sprawiedliwości, pracował jako dyrektor biura poselskiego Adama Abramowicza. Później został zatrudniony w Towarzystwie Zarządzającym SKOK; został też działaczem fundacji „Kocham Podlasie” Grzegorza Biereckiego.
W latach 2006–2014 był radnym Białej Podlaskiej, w VI kadencji pełnił funkcję wiceprzewodniczącego rady miejskiej. W wyborach w 2014 jako kandydat PiS ubiegał się o prezydenturę Białej Podlaskiej, wygrywając w drugiej turze głosowania z wynikiem 58% głosów i pokonując w niej dotychczas zarządzającego miastem Andrzeja Czapskiego. W maju 2018 zadeklarował, że będzie ubiegał się o reelekcję w wyborach samorządowych w tym samym roku. Nie został wówczas wybrany na kolejną kadencję (otrzymał blisko 47% głosów w drugiej turze), uzyskał natomiast ponownie mandat radnego. W listopadzie 2018 powołano go na wicemarszałka w zarządzie województwa VI kadencji.
W wyborach w 2019 uzyskał mandat posła na Sejm IX kadencji, kandydując w okręgu chełmskim i otrzymując 15 070 głosów. W 2022 powołany na pełnomocnika jednego z okręgów PiS w województwie lubelskim.

</doc>
<doc id="3319255" url="https://pl.wikipedia.org/wiki?curid=3319255" title="Dendrobium bigibbum">
Dendrobium bigibbum

Dendrobium bigibbum Lindl., znany także pod nazwą "Dendrobium phalaenopsis" – gatunek rośliny należący do rodziny storczykowatych ("Orchidaceae"). Występuje w Australii i Nowej Gwinei. Jest uprawiany w wielu krajach świata jako roślina ozdobna, w Polsce jako roślina pokojowa. Jest symbolem stanu Queensland w Australii.
Morfologia i biologia.
W swojej ojczyźnie jest to średniej lub dużej wielkości epifit lub litofit. Rośnie na półpustyniach, na wysokości do 400 m n.p.m., w miejscach słonecznych. Osiąga wysokość do 3 m. Tworzy na przekroju poprzecznym cylindryczne pseudobulwy o barwie zielonej, lub czerwonawo nabiegłej. Liście pojedyncze, ciemnozielone, szablowate, ostro zakończone, czasami purpurowo obrzeżone. Ich liczba wynosi zazwyczaj 3-5, rzadko do 12. W węzłach pseudobulwy, w pobliżu jej wierzchołka, od lata do zimy wyrastają kwiaty zebrane w grona po 2-20 sztuk. Długość grona kwiatowego wraz z łodygą kwiatową sięga do 40 cm. Kwiaty mają średnicę do 5 cm i kolor od białego przez różowy i lawendowy po fioletowy.
Uprawiany w mieszkaniach w Polsce nie przekracza wysokości 1,2 m. Ulistniona jest tylko górna część łodygi, Często dolna część łodygi obumiera, ale wówczas roślina może wytworzyć nowy pęd na wierzchołku. Liście żyją 2 lata. Co roku roślina tworzy 1-4 kwiatostany. Mogą one wyrastać nawet na łodydze bezlistnej.
Uprawa.
Potrzebuje dużo światła, więc roślina powinna stać przy południowym oknie. Najlepiej rośnie w doniczce w ciężkiej, glinianej lub kamionkowej donicy. Konieczne jest wykonanie w niej dobrego drenażu, najlepiej z korka lub kory sosnowej. Jest to epifit, należy więc zamocować roślinę na korku lub kawałku drzewiastej paproci, pędy podeprzeć podpórkami, lub podwiesić na sznurkach. Wymaga dużej wilgotność, w lecie należy podlewać codziennie, a gdy jest sucho i upalnie całą roślinę spryskiwać wodą (zamgławiać). W zimie podlewamy rzadziej, tak, by ziemia nieco przeschła, ale należy roślinę systematycznie zraszać wodą.

</doc>
<doc id="3319256" url="https://pl.wikipedia.org/wiki?curid=3319256" title="Polscy prezydenci miast (kadencja 2014–2018)">
Polscy prezydenci miast (kadencja 2014–2018)



</doc>
<doc id="3319257" url="https://pl.wikipedia.org/wiki?curid=3319257" title="Polscy prezydenci miast (kadencja 2006–2010)">
Polscy prezydenci miast (kadencja 2006–2010)



</doc>
<doc id="3319259" url="https://pl.wikipedia.org/wiki?curid=3319259" title="Polscy prezydenci miast (kadencja 2002–2006)">
Polscy prezydenci miast (kadencja 2002–2006)



</doc>
<doc id="3319261" url="https://pl.wikipedia.org/wiki?curid=3319261" title="Polscy prezydenci miast (kadencja 1998–2002)">
Polscy prezydenci miast (kadencja 1998–2002)



</doc>
<doc id="3319262" url="https://pl.wikipedia.org/wiki?curid=3319262" title="Polscy prezydenci miast (kadencja 1994–1998)">
Polscy prezydenci miast (kadencja 1994–1998)



</doc>
<doc id="3319263" url="https://pl.wikipedia.org/wiki?curid=3319263" title="Polscy prezydenci miast (kadencja 1990–1994)">
Polscy prezydenci miast (kadencja 1990–1994)



</doc>
<doc id="3319264" url="https://pl.wikipedia.org/wiki?curid=3319264" title="Polscy prezydenci miast (kadencja 2010–2014)">
Polscy prezydenci miast (kadencja 2010–2014)



</doc>
<doc id="3319269" url="https://pl.wikipedia.org/wiki?curid=3319269" title="Różnoząb delikatny">
Różnoząb delikatny

Różnoząb delikatny ("Cynodontium tenellum" (Schimp.) Limpr.) – gatunek mchu należący do rodziny widłozębowatych ("Dicranaceae"). Występuje w Europie, Azji i Ameryce Północnej.
Ochrona.
Gatunek był objęty w Polsce ochroną ścisłą w latach 2004–2014. Od 2014 roku podlega ochronie częściowej.

</doc>
<doc id="3319272" url="https://pl.wikipedia.org/wiki?curid=3319272" title="Christophe Grosset">
Christophe Grosset

Christophe Grosset – francuski brydżysta, European Champion w kategorii Juniors (EBL).
Wyniki Brydżowe.
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319275" url="https://pl.wikipedia.org/wiki?curid=3319275" title="Krzywoszczeć torfowa">
Krzywoszczeć torfowa

Krzywoszczeć torfowa ("Campylopus pyriformis" (Schultz) Brid.) – gatunek mchu należący do rodziny widłozębowatych ("Dicranaceae"). Występuje w Europie, Chinach, Indiach, Mongolii, Rosji, Australii i Ameryce Północnej.
Morfologia.
Roślina niewielkich rozmiarów, osiąga 0,5–3,5 cm wysokości. Tworzy gęste kępy koloru żółtawo zielonego do żółtawo brązowego. Łodyga wyprostowana. Liście długości 2–7 mm.
Ochrona.
Gatunek był objęty w Polsce ochroną ścisłą w latach 2004–2014. Od 2014 roku podlega ochronie częściowej.

</doc>
<doc id="3319276" url="https://pl.wikipedia.org/wiki?curid=3319276" title="Campylopus pyriformis">
Campylopus pyriformis



</doc>
<doc id="3319277" url="https://pl.wikipedia.org/wiki?curid=3319277" title="Cynodontium gracilescens">
Cynodontium gracilescens



</doc>
<doc id="3319278" url="https://pl.wikipedia.org/wiki?curid=3319278" title="Cynodontium tenellum">
Cynodontium tenellum



</doc>
<doc id="3319279" url="https://pl.wikipedia.org/wiki?curid=3319279" title="Cynodontium fallax">
Cynodontium fallax



</doc>
<doc id="3319280" url="https://pl.wikipedia.org/wiki?curid=3319280" title="Dicranodontium asperulum">
Dicranodontium asperulum



</doc>
<doc id="3319282" url="https://pl.wikipedia.org/wiki?curid=3319282" title="Fontinalis squamosa">
Fontinalis squamosa



</doc>
<doc id="3319283" url="https://pl.wikipedia.org/wiki?curid=3319283" title="Anomodon longifolius">
Anomodon longifolius



</doc>
<doc id="3319284" url="https://pl.wikipedia.org/wiki?curid=3319284" title="Anomodon rugelii">
Anomodon rugelii



</doc>
<doc id="3319286" url="https://pl.wikipedia.org/wiki?curid=3319286" title="Anomodon attenuatus">
Anomodon attenuatus



</doc>
<doc id="3319287" url="https://pl.wikipedia.org/wiki?curid=3319287" title="Anomodon viticulosus">
Anomodon viticulosus



</doc>
<doc id="3319288" url="https://pl.wikipedia.org/wiki?curid=3319288" title="Francisco Valdés Subercaseaux">
Francisco Valdés Subercaseaux

Francisco Valdes Subercaseaux (ur. 23 września 1908 w Santiago w Chile, zm. 4 stycznia 1982 w Pucón) – chilijski kapucyn, biskup Osorno, czcigodny sługa boży Kościoła katolickiego.
Życiorys.
Francisco Valdes Subercaseaux urodził się 23 września 1908 roku jako drugie z pięciorga dzieci. Jego ojciec był inżynierem i profesorem uniwersytetu katolickiego w stolicy.
Studiował teologię w Wenecji, gdzie został wyświęcony na kapłana 17 marca 1934 roku stając się pierwszym chilijskim kapucynem. W tym samym roku został wysłany na misje do Araukani. Był profesorem filozofii w seminarium w San José de la Mariquina. W 1943 roku został mianowany proboszczem w Pucón. 20 czerwca 1956 roku został wyznaczony na biskupa Osorno. W 1959 roku po trzęsieniu ziemi w Chile pomagał w odbudowie zniszczeń. W 1981 roku zdiagnozowano u niego raka żołądka. Zmarł 4 stycznia 1982 roku. Jego szczątki spoczywają w krypcie katedry pod ołtarzem w Osorno.
7 listopada 2014 roku papież Franciszek ogłosił dekret o heroiczności jego cnót.

</doc>
<doc id="3319294" url="https://pl.wikipedia.org/wiki?curid=3319294" title="Shuriken Sentai Ninninger">
Shuriken Sentai Ninninger

 – japoński serial z gatunku "tokusatsu", trzydziesta dziewiąta odsłona sagi Super Sentai stworzonej przez Toei Company. Jego emisja jest postulowana na lata 2015-2016; premiera pierwszego odcinka odbyła się na kanale TV Asahi 22 lutego 2015 roku. Jego amerykańską adaptacją jest serial Power Rangers Ninja Steel.
Slogan serii to: . Nazwa serialu jest grą słów oraz "ranger".
Fabuła.
Kilka wieków temu zły feudał Gengetsu Kibaoni został zabity przez klan ninja Igasaki zanim porzucił swe człowieczeństwo i stał się demonem, który po 444 latach ma zamiar powrócić. Trzy pokolenia temu Gengetsu został pokonany i uwięziony przez Yoshitakę Igasakiego, znanego jako Ostatni Ninja, jednak obecnie został on wyzwolony przez swą podopieczną Kyuemon Izayoi. Z racji tego, iż jedynie potomkowie Igasakich mogą powstrzymać demony, piątka wnucząt Yoshitaki – rodzeństwo Takaharu i Fūka Igasaki oraz trójka ich kuzynów: Yakumo Katō, Nagi Matsuo i Kasumi Momochi otrzymują moce Ninningersów. Opanowując sztukę swego klanu zwaną Shuriken Ninpō rodzina musi stawić czoła Armii Kibaoniego.

</doc>
<doc id="3319295" url="https://pl.wikipedia.org/wiki?curid=3319295" title="Alstom Metropolis AM5-M2">
Alstom Metropolis AM5-M2

Alstom Metropolis AM5-M2 i Metropolis AM4-M4 – dwie serie taboru kolejowego produkcji Alstom, które obsługują odpowiednio linię M2 i M4 metra w Budapeszcie.
W 2009 roku, 22 składy AM5-M2 zostały skonstruowane z przeznaczeniem na drugą linię metra w Budapeszcie wraz z dostawą, która trwała do 2013. Kolejne 22 składy AM4-M4 zostały skonstruowane w 2012 roku z przeznaczeniem na linię czwartą wraz z dostawą, która ma się zakończyć w 2014 roku.

</doc>
<doc id="3319296" url="https://pl.wikipedia.org/wiki?curid=3319296" title="Victoria Carl">
Victoria Carl

Victoria Carl (ur. 31 lipca 1995 w Zella-Mehlis) – niemiecka biegaczka narciarska, dwukrotna medalistka olimpijska, wicemistrzyni świata i wielokrotna medalistka mistrzostw świata juniorów.
Kariera.
Victoria zadebiutowała w zawodach juniorskich 6 marca 2010 roku w Eisenerz, wygrywając bieg na 5 km stylem dowolnym. W 2013 roku wystartowała na mistrzostwach świata juniorów w Libercu, zdobywając złoty medal w biegu na 5 km stylem dowolnym, srebrny w sprincie stylem klasycznym i brązowy w sztafecie. Kolejne cztery medale zdobyła podczas mistrzostw świata juniorów w Ałmaty w 2015 roku. Najpierw zwyciężyła w sprincie klasykiem i biegu na 5 km stylem dowolnym. Następnie była druga w biegu łącznym na 10 km, a parę dni później zajęła trzecie miejsce w sztafecie. Zdobyła też złoty medal w sztafecie mieszanej na igrzyskach olimpijskich młodzieży w Innsbrucku w 2012 roku.
W Pucharze Świata zadebiutowała podczas Tour de Ski 2012/2013, 29 grudnia 2012 roku w Oberhofie, zajmjąc 69. miejsce w biegu na 3 km stylem dowolnym. Pierwsze pucharowe punkty zdobyła 31 grudnia 2013 w szwajcarskim Lenzerheide, gdzie zajęła 30. miejsce w sprincie stylem dowolnym, rozgrywanym podczas Tour de Ski 2013/2014. 
Na igrzyskach olimpijskich w Pekinie wspólnie z Katherine Sauerbrey, Kathariną Hennig i Sofie Krehl zdobyła srebrny medal w sztafecie. Ponadto razem z Kathariną Hennig zwyciężyła także w sprincie drużynowym techniką klasyczną. W startach indywidualnych była dziesiąta w sprincie stylem dowolnym i dwunasta na dystansie 30 km stylem dowolnym. Była też między innymi czwarta w sztafecie i piąta w sprincie stylem dowolnym podczas mistrzostw świata w Seefeld w 2019 roku.

</doc>
<doc id="3319297" url="https://pl.wikipedia.org/wiki?curid=3319297" title="Alstom Metropolis AM4-M4">
Alstom Metropolis AM4-M4



</doc>
<doc id="3319299" url="https://pl.wikipedia.org/wiki?curid=3319299" title="Krzywoszczeć pogięta">
Krzywoszczeć pogięta

Krzywoszczeć pogięta ("Campylopus flexuosus" (Hedw.) Brid.) – gatunek mchu należący do rodziny widłozębowatych ("Dicranaceae"). Występuje w Europie, Chinach, Nepalu, na wschodzie Rosji, w Australii, Nowej Zelandii, na Madagaskarze oraz w Ameryce Północnej, Środkowej i Południowej.
Morfologia.
Roślina małych do dużych rozmiarów, osiąga 1–10 cm wysokości. Tworzy gęste kępy koloru oliwkowozielonego do żółtawozielonego. Łodyga wyprostowana, lekko wygięta, pojedyncza lub rozgałęziona. Liście lancetowate, o długości około 6 mm.
Ochrona.
Gatunek był objęty w Polsce ochroną ścisłą w latach 2004–2014. Od 2014 roku podlega ochronie częściowej.

</doc>
<doc id="3319300" url="https://pl.wikipedia.org/wiki?curid=3319300" title="Campylopus flexuosus">
Campylopus flexuosus



</doc>
<doc id="3319301" url="https://pl.wikipedia.org/wiki?curid=3319301" title="ELNA">
ELNA

ELNA (skrót niemieckiej nazwy Engerer Lokomotiv-Normen-Ausschuß, po polsku Komisja Ścisłych Norm Lokomotyw) – oznaczenie wszystkich produkowanych według standardów, niemieckich, normalnotorowych, towarowych lokomotyw parowych dla małych i prywatnych kolei po I wojnie światowej. Norma przewidywała sześć typów lokomotyw. Pierwszą lokomotywę według tej normy zbudowała firma Krauss Maffei z Monachium w 1922 roku. Wszystkie niemieckie fabryki wyprodukowały 200 takich lokomotyw parowych dla kolei prywatnych. Trzy parowozy ELNA 6 były eksploatowane na kolejce karkonoskiej.

</doc>
<doc id="3319303" url="https://pl.wikipedia.org/wiki?curid=3319303" title="Mój kumpel duch">
Mój kumpel duch

Mój kumpel duch (niem. "Binny und der Geist") – niemiecki serial fabularny. Pierwszy odcinek pojawił się Niemczech 23 marca 2013 roku jako przed-premiera na niemieckim Disney Channel. Oficjalna premiera serialu odbyła się na tym samym kanale 26 października 2014 roku. Serial ten miał swoją premierę w Polsce 13 grudnia 2014 roku na kanale Disney Channel. W styczniu 2015 roku ogłoszono, że powstanie sezon 2. Premiera światowa nastąpiła 10 kwietnia 2016. Ostatni odcinek serialu wyemitowano 15 maja 2016. Natomiast w Polsce dwa ostatnie odcinki serialu wyemitowano 29 sierpnia 2016 oraz 30 sierpnia 2016 o 22:00 na kanale Disney Channel.
Fabuła.
14-letnia Binny przeprowadza się ze swoimi rodzicami z Hamburga do starej willi w Berlinie. Binny dowiaduje się, że musi dzielić pokój z Melchiorem, urodzonym w 1900, ale w postaci 14-letniego ducha. Chcąc pozbyć się Melchiora, Binny musi mu pomóc rozwiązywać kryminalne zagadki i inne małe niesprawiedliwości, gdyż Melchior został uwolniony z duchowej egzystencji. Rozwiązując zagadki, Binny i Melchior przeżywają razem wiele przygód.
Wersja polska.
W wersji polskiej udział wzięli:
W pozostałych rolach:
i inni
Wersja polska: SDI Media Polska
Reżyseria: Wojciech Paszkowski
Tekst polski:
Montaż: Magdalena Waliszewska 
Lektor: Paweł Bukrewicz

</doc>
<doc id="3319306" url="https://pl.wikipedia.org/wiki?curid=3319306" title="Rola semantyczna">
Rola semantyczna

Rola semantyczna – element struktury semantycznej wypowiedzenia. Rola semantyczna wyraża funkcję, jaką w rzeczywistości pozajęzykowej pełni desygnat wyrazu. Role agensa, patiensa czy narzędzia wyznacza predykat. Role semantyczne są niezależne od funkcji składniowych wyrazów, np. patiens może być dopełnieniem zdania w stronie czynnej, a podmiotem w stronie biernej. Zarówno zestaw ról semantycznych, jak i przypisanie roli semantycznej konkretnemu argumentowi jest przedmiotem kontrowersji w językoznawstwie. Następujące role są przyjmowane przez większość językoznawców (w nawiasie podano terminy angielskie, ponieważ terminologia polskojęzyczna nie jest do końca ustabilizowana):
Do rozwoju koncepcji roli semantycznej walnie przyczynił się Charles J. Fillmore pracą "The Case for Case".

</doc>
<doc id="3319307" url="https://pl.wikipedia.org/wiki?curid=3319307" title="Kartukultininurta">
Kartukultininurta

Kar-Tukulti-Ninurta

</doc>
<doc id="3319308" url="https://pl.wikipedia.org/wiki?curid=3319308" title="Bring Your Daughter...To the Slaughter">
Bring Your Daughter...To the Slaughter



</doc>
<doc id="3319309" url="https://pl.wikipedia.org/wiki?curid=3319309" title="Nikołaj Żewachow">
Nikołaj Żewachow

Nikołaj Dawidowicz Żewachow (ur. 24 grudnia 1874 w majątku Linowica w guberni połtawskiej, zm. 16 kwietnia 1945 w Wiedniu) - rosyjski działacz polityczny i cerkiewny, autor wspomnień i publicysta.
Życiorys.
Pochodził z książęcej rodziny gruzińskiej Dżawachiszwili, która w XVIII w. zmieniła nazwisko na rosyjskie "Żewachow". Jego bratem bliźniakiem był Władimir Żewachow, w zakonie Joazaf, w 1926 wyświęcony na biskupa dmitriewskiego
Ukończył studia prawnicze na Uniwersytecie Kijowskim. Jako student brał udział w przeprowadzaniu spisu powszechnego w Imperium Rosyjskim w 1897. W latach 1900-1902 pracował w kancelarii generał-gubernatora kijowskiego, podolskiego i wołyńskiego. W 1902 objął stanowisko jednego z naczelników ziemskich w powiecie (ujeździe) piriatyńskim guberni połtawskiej, gdzie jego rodzina posiadała majątek ziemski (386 dziesięcin). Po trzech latach został przeniesiony do pracy w Kancelarii Cesarskiej w Petersburgu. W 1906 spędził miesiąc w monasterze Narodzenia Matki Bożej i św. Pafnucego Borowskiego w Borowsku i zastanawiał się nad wstąpieniem do monasteru. Chociaż był kawalerem i nigdy nie założył rodziny, ostatecznie nie podjął takiej decyzji.
Brał udział w procesie kanonizacyjnym biskupa biełgorodzkiego Joazafa, daleko spokrewnionego z Żewachowymi. Od 1906 zbierał informacje na temat hierarchy, które razem z tekstami autorstwa Joazafa wydał w latach 1907-1909 w Kijowie w obszernym trzytomowym wydaniu. W 1909 stanął na czele utworzonej przez Świątobliwy Synod Rządzący komisji zajmującej się przygotowaniami do kanonizacji biskupa, która odbyła się ostatecznie w 1911. Podczas procesu kanonizacyjnego Nikołaj Żewachow poznał biskupa kurskiego Pitirima, w którego jurysdykcji znajdował się Biełgorod, miasto, w którym służył Joazaf. W styczniu 1911 razem z ks. Joannem Wostorgowem udał się do Bari, by na polecenie Cesarskiego Prawosławnego Towarzystwa Palestyńskiego zakupić działkę budowlaną z przeznaczeniem na dom dla rosyjskich pielgrzymów oraz cerkwi św. Mikołaja. Następnie Nikołaj Żewachow kontrolował prace nad ich wznoszeniem.
W 1914 z ramienia Kancelarii Cesarskiej pracował w międzyresortowej grupie zajmującej się organizacją szkół nauczycielskich prowadzonych przez Rosyjski Kościół Prawosławny. W 1914 otrzymał rangę dworską kamerjunkra, zaś rok później - cywilną rangę radcy stanu. Również w 1915 został nadetatowym zastępcą sekretarza stanu przy Radzie Państwa, zaś w grudniu tego samego roku wszedł, także jako członek nadetatowy, do rady głównego urzędu ds. druku.
Od 1913 był honorowym sędzią pokoju w okręgu piriatyńskim, zaś od 1915 - honorowym opiekunem szkół cerkiewno-parafialnych w III dekanacie obejmującym część powiatu piriatyńskiego.
We wrześniu 1915 nazwisko Żewachowa po raz pierwszy pojawia się w korespondencji między carycą Aleksandrą Fiodorowną a carem Mikołajem II; caryca pozytywnie wypowiadała się na jego temat i sugerowała powierzenie mu stanowiska zastępcy oberprokuratora Świętego Synodu. W październiku tego samego roku Żewachow udał się do kwatery naczelnego dowódcy wojsk rosyjskich w Mohylewie z kopią Kazańskiej Ikony Matki Bożej i poprosił cara, by wizerunek ten został przeniesiony przed oddziałami rosyjskimi na pierwszej linii frontu. Protoprezbiter Gieorgij Szawielski zapisał w swoich wspomnieniach, że zarówno Mikołaj II, jak i gen. Aleksiejew uznali takie działanie za niewykonalne (Żewachow w swoich pamiętnikach twierdził, że przeniesienie ikony udaremnił ks. Szawielski). Dzięki protekcji carycy, która interesowała się jego działalnością religijną i społeczną, a prawdopodobnie także dzięki poparciu Rasputina (jego protegowanym był metropolita petersburski Pitirim, z którym Żewachow utrzymywał bliskie kontakty), Żewachow został w 1916 II zastępcą oberprokuratora Świętego Synodu Nikołaja Rajewa, a następnie p.o. zastępcy. W tym samym roku otrzymał również rangi rzeczywistego radcy stanu (cywilna) oraz kamergera (dworska), natomiast w 1916 został odznaczony orderem św. Włodzimierza IV stopnia.
Jak twierdził Żewachow w swoich wspomnieniach, 27 lutego 1917 zasugerował na posiedzeniu Świętego Synodu publikację apelu do Rosjan z potępieniem wystąpień rewolucyjnych, jednak jego koncepcja nie zyskała poparcia. 1 marca został aresztowany, jednak cztery dni później odzyskał wolność i wyjechał z Piotrogrodu do Kijowa, a stamtąd do majątków rodzinnych. W 1919 opuścił Kijów. Rok później wyjechał z Noworosyjska do Konstantynopola, a następnie do Królestwa SHS. Był pierwszym przewodniczącym Towarzystwa Rosyjsko-Serbskiego. We wrześniu 1920 przeniósł się na stałe do Bari. Zamieszkał przy cerkwi, w której budowie brał niegdyś udział, i opiekował się placówką duszpasterską.
Na emigracji związany był z rosyjskimi środowiskami skrajnej konserwatywnej prawicy. W latach 20. XX wieku poparł Hitlera, podróżował do Niemiec, spotykał się z działaczami NSDAP i przychylnie wypowiadał się o nazistowskiej polityce żydowskiej.
Zmarł w domu opieki w Wiedniu 16 kwietnia 1945 roku o godzinie 10 rano na zapalenie płuc i niewydolność serca.
Działalność publicystyczna i pisarska.
W 1904 Nikołaj Żewachow publikował na łamach pisma "Obywatel" cykl artykułów pt. "Pisma ziemskogo naczalnika" (Письма земского начальника; pol. "Listy naczelnika ziemskiego").
Na emigracji wydał dwutomowe wspomnienia (w oryginale Воспоминания товарища обер-прокурора Святейшего Синода князя Н. Д. Жевахова) - pierwszy tom został opublikowany w 1923 w Monachium, drugi - pięć lat później w Nowym Sadzie. Trzeci tom wspomnień, nad którym pracował do 1944, ostatecznie nie został wydany i pozostał w archiwum monasteru Trójcy Świętej w Jordanville. W 1936 poświęcił również odrębną pracę swojemu przyjacielowi Siergijowi Niłusowi.
Żewachow opisał we wspomnieniach swoją działalność w latach 1915-1920, sytuację w Cerkwi rosyjskiej i na dworze w ostatnich latach istnienia Imperium Rosyjskiego i w pierwszym momencie po jego upadku. Snuł również rozważania nad naturą ustroju Imperium Rosyjskiego, ideologii bolszewickiej oraz rewolucji. Twierdził, że samodzierżawie jest ideą religijną, a nie polityczną, potępiał podjętą na Soborze Lokalnym Rosyjskiego Kościoła Prawosławnego decyzję o restauracji patriarchatu i zakończeniu działania Świątobliwego Synodu Rządzącego. Twierdził, że przyczyną upadku Rosji carskiej był upadek religijności wśród prawosławnych Rosjan, hołdował w swoim tekście antysemickim teoriom spiskowym. Potępił wydaną przez metropolitę Sergiusza (Stragorodskiego) deklarację lojalności Cerkwi rosyjskiej wobec władz radzieckich.
"Protokoły mędrców Syjonu" uważał za autentyczny tekst. W pracy o Siergieju Nilusie przedstawiał "międzynarodowe żydostwo" jako źródło wszelkiego zła. Wzywał do oczyszczenia Nowego Testamentu z wpływów Starego, odrzucając wartość Starego Testamentu i utrzymując, że nauczanie św. Pawła o relacjach między obydwiema częściami Pisma Świętego nie było oparte na autentycznych podstawach.

</doc>
<doc id="3319310" url="https://pl.wikipedia.org/wiki?curid=3319310" title="Słowo kluczowe (teoria informacji)">
Słowo kluczowe (teoria informacji)



</doc>
<doc id="3319312" url="https://pl.wikipedia.org/wiki?curid=3319312" title="Operacja rozbicia archiwum Wydziału Bezpieczeństwa Delegatury Rządu na Kraj">
Operacja rozbicia archiwum Wydziału Bezpieczeństwa Delegatury Rządu na Kraj

Operacja rozbicia archiwum Wydziału Bezpieczeństwa Delegatury Rządu na Kraj – wspólny napad członków komunistycznej Polskiej Partii Robotniczej i niemieckiej policji politycznej Gestapo na lokal archiwum Delegatury Rządu na Kraj dokonany 17 lutego 1944 roku na ulicy Poznańskiej 64 w Warszawie.
Tło operacji.
Inicjatorem akcji wymierzonej w archiwum Wydziału Bezpieczeństwa był działacz komunistyczny i agent sowieckiego wywiadu Bogusław Hrynkiewicz, który jesienią 1943 roku został przyjęty bez dokładnego sprawdzenia do pracy w archiwum Wydziału, kierowanym przez Wacława Kupeckiego ps. "Kruk". Do zadań Hrynkiewicza należało przepisywanie na maszynie i porządkowanie materiałów Delegatury dotyczących organizacji konspiracyjnych, kartotek osób współpracujących z Niemcami i ruchu komunistycznego. Kopie tych materiałów Hrynkiewicz przekazywał swojemu "prowadzącemu" Marianowi Spychalskiemu a ponieważ dokumentów przybywało, a Hrynkiewicz nie nadążał z ich przepisywaniem, Spychalski nakazał mu doniesienie na Kupeckiego do Gestapo. Aby zainteresować Niemców Hrynkiewicz udając agenta Gestapo pokazał je esesmanowi Wolfgangowi Birknerowi, który nakazał Hrynkiewiczowi zorganizowanie napadu na archiwum i obiecał kilku gestapowców do pomocy. Spychalski skierował do akcji członków Wydziału Informacji Sztabu Głównego Armii Ludowej podległych Jerzemu Fonkowiczowi: Henryka Buczyńskiego ps. "Stefan" i Jerzego Wiechockiego ps. "Roman".
Podsumowanie.
W wyniku "kotła" Gestapo zabrało materiały antyniemieckie i część antykomunistycznych. Najważniejsze dokumenty dotyczące polskiego podziemia zdobyte przez PPR niezwłocznie przekazano do Moskwy. Niemcy zlikwidowali Wacława Kupeckiego "Kruka" i zawiadujących archiwum urzędników Polskiego Państwa Podziemnego.

</doc>
<doc id="3319315" url="https://pl.wikipedia.org/wiki?curid=3319315" title="Jan Guderski">
Jan Guderski

Jan Guderski (ur. 25 grudnia 1894 w Warszawie, zm. 16 grudnia 1961 tamże) – major saperów Wojska Polskiego.
Życiorys.
Jan Guderski był synem Stanisława i Anny. Miał trzech braci: Idziego (inżyniera leśnika), Konrada (dowódcę Obrony Poczty Polskiej) i Mariana (porucznika). Uczęszczał od 1909 r. do szkoły realnej w Warszawie, po czym rozpoczął naukę w tamtejszej Szkole Technicznej. Jednak w 1913 r. przeniósł się do Średniej Szkoły Mechaniczno-Technicznej. Równolegle pobierał nielegalne nauki rzemiosła wojskowego, będąc od 1912 r. członkiem kompanii akademickiej Polskich Drużyn Strzeleckich. Sam zorganizował i wyszkolił trzy zastępy tej formacji – w Pruszkowie, Utracie i wśród uczniów szkoły rolniczej w Pszczelinie koło Brwinowa. Po wybuchu wojny światowej wstąpił w szeregi Polskiej Organizacji Wojskowej i służył w niej jako wywiadowca – meldował przełożonym w Warszawie o ruchach, walkach i dyslokacji wojsk niemieckich i rosyjskich. W marcu 1915 r. zmuszony został przerwać naukę i działalność konspiracyjną – zmobilizowano go do armii rosyjskiej. Prawdopodobnie wkrótce jego rodzina ewakuowana została do Rosji wraz z warsztatami kolejowymi. Guderski służył w Rosji jako urzędnik wojskowy w tyłowych oddziałach inżynieryjnych, budujących drogi i mosty, przerzucanych, w zależności od potrzeb, z jednego odcinka frontu na drugi. Podczas prac w rejonie Baranowicz dostał się 3 marca 1918 r. do niewoli niemieckiej i został wywieziony do obozu jeńców w Hammerstein, wolność odzyskał już w połowie czerwca. Wyjechał wówczas w głąb ogarniętej rewolucją Rosji, zapewne w celu poszukiwania rodziny. Prawdopodobnie cała rodzina przyjechała do Warszawy z Kurska w połowie lipca, po czym wróciła do Pruszkowa21 sierpnia 1918 r. przyjęty został do polskiej Szkoły Podchorążych Piechoty w Ostrowi Mazowieckiej, naukę ukończył późną wiosną 1919 r. Pierwszy przydział dostał jako instruktor i dowódca oddziałów szkolnych w swej macierzystej Szkole Podchorążych oraz w nowo utworzonej Szkole Podchorążych Saperów w Warszawie. W okresie wojny polsko-bolszewickiej brał udział ze swoją kompanią na froncie w składzie 10 Grupy Fortyfikacyjnej. Pod koniec 1920 r. przeniesiony został z piechoty do saperów. Przez kilka kolejnych lat kontynuował działalność pedagogiczną, m.in. w Oficerskiej Szkole Inżynierii i Kościuszkowskim Obozie Szkolnym Saperów. W maju 1921 r. zgłosił się jako ochotnik do III powstania śląskiego i sformował powstańczy oddział saperski, który w czasie blisko dwumiesięcznej służby zasłużył się w niszczeniu mostów i szlaków komunikacyjnych oraz budowie fortyfikacji. W 1922 r. służy w 1 pułku saperów, a od 1923 r. był żołnierzem nadetatowym w tym pułku. Podczas przewrotu majowego 12 maja 1926 r., jako dowódca kompanii podchorążych I roku, został skierowany do ochrony gmachu Rady Ministrów, a następnie w rejon Placu Teatralnego, kompania podchorążych została podporządkowana grupie dowodzonej przez gen. broni Lucjana Żeligowskiego. W 1926 r. został przeniesiony na stanowisko członka komisji odbiorczych sprzętu wojskowego w Centralnym Zakładzie Zaopatrzenia Saperów, a w 1927 r. na referenta minerstwa w Biurze Technicznym Instytutu Badań Inżynierii. W 1931 r. bierze udział w rocznym Kursie Fortyfikacyjnym, a po jego ukończeniu w styczniu 1932 r., zostaje skierowany na krótko do sztabu gen. dyw. Aleksandra Osińskiego – Inspektora Armii, ale już w marcu 1932 r. skierowany został do „linii” – objął dowództwo kompanii w 2 batalionie saperów w Puławach, gdzie służył do 1935 r. W 1935 r. objął dowództwo jednego z nowo formowanych oddziałów – Ośrodka Sapersko-Pionierskiego 20 Dywizji Piechoty w Słonimiu. Z końcem 1936 r. objął stanowisko Kierownika Studiów Saperskich w sztabie gen. dyw. Władysława Bortnowskiego – Inspektora Armii w Toruniu. Jesienią 1938 r. bierze udział w zajęciu Zaolzia, jako szef saperów Samodzielnej Grupy Operacyjnej „Śląsk” przeznaczonej do wykonania tego zadania. Po zakończeniu akcji, 29 listopada, objął stanowisko zastępcy dowódcy 8 batalionu saperów w Toruniu. Najpóźniej z końcem maja, otrzymał stanowisko dowódcy świeżo zmobilizowanego 15 batalionu saperów, który przeznaczony był do składu 15 Dywizji Piechoty. Podczas przebijania się przez Sieraków, Laski i Wawrzyszew do Warszawy, 18 września 1939 r. został kontuzjowany w głowę. Po kapitulacji Warszawy został przewieziony do oficerskiego obozu jenieckiego Oflag IIc w Woldenbergu, gdzie przebywał do 1945 r., a następnie w Pappenburga, gdzie doczekał końca wojny i podjął pracę w utworzonym tam obozie repatriacyjnym.
Do kraju powrócił 30 lipca 1947 r. i zamieszkał wraz z żoną w Łomiankach. 1 listopada podjął pracę w Zjednoczeniu Przemysłu Drzewnego jako kierownik Wydziału Zaopatrzenia, po miesiącu przeniósł się do Państwowego Przedsiębiorstwa Budowlanego, gdzie otrzymał stanowisko naczelnika Wydziału Sprzętu. Następnie 1 grudnia 1949 r., został starszym inspektorem Zjednoczenia Budownictwa Miejskiego w Warszawie. Wstąpił do Zjednoczonego Stronnictwa Ludowego, był również członkiem Towarzystwa Przyjaźni Polsko-Radzieckiej i Ligi Przyjaciół Żołnierza. Jako przedwojenny oficer, zgłosił się ochotniczo do Wojska Polskiego, ale nie przyjęto go jednak do służby czynnej. 30 grudnia 1950 r. został przeniesiony do rezerwy, a 2 maja 1955 r. – skreślony z ewidencji wojskowej wskutek przekroczenia granicy wieku. Zmarł 16 grudnia 1961. Został pochowany w grobie rodzinnym na cmentarzu parafialnym w Łomiankach-Kiełpinie.

</doc>
<doc id="3319316" url="https://pl.wikipedia.org/wiki?curid=3319316" title="Joe Rosenthal">
Joe Rosenthal

Joseph John Rosenthal (ur. 9 października 1911 w Waszyngtonie, zm. 20 sierpnia 2006 w Novato) – amerykański fotograf i autor słynnego zdjęcia „Sztandar nad Iwo Jimą” wykonanego podczas bitwy o tę wyspę, za które otrzymał Nagrodę Pulitzera.
Życiorys.
Młodość.
Jego rodzice byli rosyjskimi Żydami, którzy przybyli do USA na początku XX wieku. Jako nastolatek przeszedł na katolicyzm. W czasie wielkiego kryzysu mieszkał ze swoim bratem w San Francisco, gdzie uczęszczał do szkoły a następnie szukał pracy. Wówczas, jeszcze hobbystycznie, zainteresował się fotografią. W 1932 roku został reporterem gazety "San Francisco News". Po wybuchu II wojny światowej chciał wstąpić do armii jako fotograf, ale nie przyjęto go z powodu słabego wzroku. Związał się więc z agencją Associated Press, dzięki czemu mógł wyruszyć razem z oddziałami marines w rejon działań wojennych na Pacyfiku. W 1944 dokumentował postępy wojska m.in. na Guam, Nowej Gwinei, Guadalcanal, Peleliu i Angaur. W 1945 roku przybył na Iwo Jimę, gdzie wykonywał zdjęcia podczas desantu na wyspę.
Sztandar nad Iwo Jimą.
Cztery dni po rozpoczęciu bitwy o Iwo Jimę, 23 lutego 1945 około godziny 13:00 jak co dzień odwiedzał żołnierzy piechoty morskiej, kiedy usłyszał, że na szczycie góry Suribachi będzie ustawiana amerykańska flaga. Razem z dwoma innymi fotografami – Bobem Campbellem i Billem Genaustem – ruszył na szczyt. Po drodze dowiedział się, że flagę już zawieszono, więc zaczął rozważać powrót, ale jeden z żołnierzy, Louis Lowery, powiedział mu, że na szczycie znajduje się doskonały punkt do robienia zdjęć. Rosenthal uznał, że sfotografuje przynajmniej powiewającą flagę więc kontynuował wspinaczkę.
Na szczycie zauważył grupę żołnierzy mocujących do starej rury większą flagę. W pobliżu stała inna grupa gotowa do zdjęcia mniejszej flagi w momencie, gdy większa będzie ustawiana, tak by nikt nie zauważył zamiany. Rosenthal przez chwilę zastanawiał się, czy sfotografować obie flagi, lecz uznał, że skupi się na grupie, która przygotowywała się do ustawienia drugiego sztandaru. Ponieważ był dość niskiego wzrostu, zaczął ustawiać worek z piaskiem i kamienie, żeby mieć lepszy widok, przez co prawie przeoczył moment podniesienia flagi. Wtedy bowiem John H. Bradley wspólnie z piątką pozostałych Marines zaczął ustawiać maszt. Rosenthal szybko chwycił swój aparat i bez używania wizjera zrobił zdjęcie. Bill Genaust, który stał kilkanaście metrów od Rosenthala udokumentował to wydarzenie na filmie. Ponieważ nie miał pewności, czy fotografia się udała i będzie wartościowa dla Associated Press, zrobił jeszcze zdjęcie czterem żołnierzom stabilizującym maszt oraz wspólne zdjęcie wszystkich Marines.
Następnie Rosenthal wysłał film na Guam, żeby został wywołany. Kiedy fotoreporter Associated Press, John Bodkin, zobaczył zdjęcie, był nim tak zachwycony, że natychmiast przesłał je do centrali AP w Nowym Jorku. Następnie fotografia błyskawicznie została przedrukowana przez setki gazet.
W 1945 Rosenthal otrzymał za nią Nagrodę Pulitzera, a komitet przyznający to wyróżnienie stwierdził, że „przedstawia ona jeden z wielkich momentów wojny” i jest „zamrożoną chwilą historii”. Mimo to pojawiły się też podejrzenia, że zdjęcie jest zainscenizowane, co nie było prawdą.
Po wojnie.
Po zakończeniu wojny powrócił do San Francisco i zrezygnował z pracy w Associated Press. Przez krótki czas był szefem fotografów w Times Wide World Photos. Później dołączył do gazety "San Francisco Chronicle", w której przepracował jako fotograf trzydzieści pięć lat. 13 kwietnia 1996 roku generał Charles C. Krulak przyznał mu honorowy tytuł Marine.
Odznaczenie.
15 września 2006 Korpus Piechoty Morskiej Stanów Zjednoczonych uhonorował go pośmiertnie Nagrodą Marynarki Wojennej za Wybitną Służbę Publiczną. Medal odebrała jego córka – Anne.

</doc>
<doc id="3319317" url="https://pl.wikipedia.org/wiki?curid=3319317" title="Leopold Koburg (książę Brabantu)">
Leopold Koburg (książę Brabantu)



</doc>
<doc id="3319319" url="https://pl.wikipedia.org/wiki?curid=3319319" title="Krzywoszczeć krucha">
Krzywoszczeć krucha

Krzywoszczeć krucha ("Campylopus fragilis" (Brid.) Bruch &amp; Schimp.) – gatunek mchu należący do rodziny widłozębowatych ("Dicranaceae"). Występuje w Europie, Chinach, Japonii, w północnej, środkowej i południowej Ameryce, w centralnej Afryce i na wyspach Atlantyku (Azory, Wyspy Kanaryjskie, Madera).
Morfologia.
Roślina niewielkich rozmiarów, osiąga 0,5–2 cm wysokości. Tworzy gęste kępy koloru żółtawozielonego. Łodyga wyprostowana. Liście długości 4–5 mm, jajowato-lancetowate..
Ochrona.
Od 2014 roku gatunek jest objęty w Polsce ochroną częściową.

</doc>
<doc id="3319320" url="https://pl.wikipedia.org/wiki?curid=3319320" title="Campylopus fragilis">
Campylopus fragilis



</doc>
<doc id="3319321" url="https://pl.wikipedia.org/wiki?curid=3319321" title="Religia asyryjska">
Religia asyryjska

Religia asyryjska – system wierzeń mieszkańców Asyrii i towarzyszący im kult w okresie istnienia tego państwa od drugiej połowy III tysiąclecia p.n.e. do pierwszej połowy I tysiąclecia p.n.e. Religia asyryjska ma wiele wspólnych cech z religią babilońską, od podstawy systemu wierzeń do panteonu. 
Idea religijna.
W państwie asyryjskim, podobnie jak i w innych państwach starożytnego Bliskiego Wschodu, religia wyznaczała kierunki rozwoju życia politycznego, codziennego oraz duchowego. Religia asyryjska miała wspólne cechy z religią babilońską. Jej podstawy wywodziły się z Babilonii. Zapożyczone treści niemniej przechodziły twórcze przekształcenie. Także lokalny koloryt etniczny, warunki geograficzne i burzliwe dzieje państwa pozostawiły ślady swoich wpływów na asyryjski system wierzeń.
Panteon.
Bogów wyobrażano jako wszechmocne i zazdrosne istoty nadprzyrodzone, wobec których gniewu człowiek był bezsilny. Każde bóstwo miało swój obszar, którym się opiekowało. Istniały bóstwa rodzime i obce, których boskości nie negowano.
Na czele panteonu asyryjskiego stało narodowe bóstwo Aszur, uważane za króla bogów (w tym babilońskiego Marduka). Przedstawiano go w ubraniu z ptasich piór, co być może było przeżytkiem starożytnego totemu asyryjskiego – gołębia. Za małżonkę Aszura uważano sumeryjską boginię Ninlil lub babilońską Isztar, czczoną pod dwoma postaciami: patronki przyrody (świątynia w Niniwie) i wojny (świątynia w Arbeli). Kult Isztar jako bogini natury został zapożyczony z Babilonii w okresie, gdy mieszkańcy Asyrii przeszli na osiadły tryb życia.
Wśród bóstw babilońskich Asyryjczycy otaczali szczególną czcią bóstwa nieba Anu i burzy Adada (podwójna świątynia w Aszur). Być może spowodowane to było tym, że dla górzystej Asyrii większe znaczenie miały opady deszczu z nieba niźli wody gruntowe, którym w południowej Mezopotamii patronował Enlil, stojący w hierarchii bóstw asyryjskich na niższej pozycji od Adada.
Wraz ze stworzeniem scentralizowanego państwa ziemska hierarchia została przeniesiona na świat nadnaturalny. Królestwo Aszura w wyobrażeniach Asyryjczyków odzwierciedlało hierarchię pałacową władcy asyryjskiego, któremu bóg udzielił pozwolenia na panowanie. A w każdym mieście naczelne lokalne bóstwo stawało na czele panteonu.
Kult.
Oficjalne obrzędy, mitologia i teologia zostały niemal w całości zapożyczone z Babilonii. Asyryjska warstwa kapłańska kładła szczególny nacisk na zachowanie porządku w ceremoniach religijnych. Obowiązek udziału w nich i przestrzeganiu zasad rytuałów miał także król, uważany za symbol dobrobytu w państwie. Z drugiej strony obowiązek ten był jednym ze sposobów wywierania przez kapłanów nacisku na władzę.
Mimo iż kapłani dążyli do ujednolicenia wierzeń i wypracowania jednej wersji teologicznej, lokalna wiara w dalszym ciągu była silna. Bóstwa o podobnych atrybutach i przymiotach niekiedy były łączone w jedno. Ponieważ proces ten nie zawsze doprowadzano do końca, w rezultacie powstawało bóstwo o sprzecznych ze sobą przymiotach. Wśród niższych warstw społecznych rozpowszechnione były nieznane Babilończykom mity i legendy, których korzenie sięgały mitologii huryckiej. 
Zachowane teksty religijne, pochodzące w dużej mierze z biblioteki Aszurbanipala, zawierają te same opisy obrzędów, co teksty babilońskie. Nieliczne tylko wzmianki w źródłach pisanych świadczą o tym, że niektóre teksty wykorzystywane były wyłącznie przez kapłanów asyryjskich.
Sztuka magiczna była jednym z elementów religii asyryjskiej. Do systemu wierzeń Asyrii weszła ona pod wpływem religii babilońskiej, gdzie magia była nader rozwinięta. W obu państwach była ona praktykowana na równi z kultem oficjalnym i dostępna dla szerokich mas.
Budownictwo sakralne.
Sakralne budownictwo asyryjskie zostało zapożyczone – za pośrednictwem Babilonii – od Sumeru i Akadu. Od początku II tysiąclecia p.n.e. w Asyrii zaczęto wznosić zigguraty. Badania archeologiczne wyjawiły częściowo zachowane zigguraty w miejscowościach Aszur, Dur-Szarrukin, Arbela, Kakzu, Kalchu, Kar-Tukulti-Ninurta, Tell Brak oraz Tell al-Rimah. Jeden (np. okręg sakralny Aszura w Kar-Tukulti-Ninurta) lub kilka ziguratów (np. zespół sakralny Anu i Adada w Aszur) z małą świątynią na wierzchołku i większą na dole z czasem zaczęto przekształcać w święte okręgi.
W odróżnieniu od świątyń babilońskich dolne świątynie ziguratów również uważano za mieszkania bóstw, tak jak i świątynie górne. Wewnętrzna architektura świątyń asyryjskich przypominała domy mieszkalne, gdzie statua bóstwa w otoczeniu posągów króla i dostojników ustawiona była na podwyższeniu w podłużnej celli. W okresie nowoasyryjskim, gdy władza świecka stała się niedostępna zwykłym ludziom, dostęp do mieszkania bóstwa został utrudniony poprzez zmiany w rozplanowaniu powstających w tym czasie świątyń, które zaczęły stanowić jeden z elementów kompleksu pałacowego. Niemniej istniały też wyjątki. Dla przykładu, świątynia Nabu w Dur-Szarrukin znajdowała się poza obrębem okręgu sakralnego.
Na podstawie badań archeologicznych ustalono, że świątynie asyryjskie dzieliły się na trzy typy. Reprezentantem pierwszego jest świątynia Nabu w Dur-Szarrukin, poświęcona jednemu bóstwu. Układ architektoniczny zawierał sanktuarium, poprzeczny przedsionek, prostokątną cellę i zewnętrzny dziedziniec. Drugi rodzaj miał podobny układ przestrzenny co i typ pierwszy, z tą różnicą, że świątynia wchodziła w skład świętego okręgu. Wejście do świątyń z danego okręgu usytuowane było na wprost wspólnego dziedzińca. Górna świątynia znajdowała się na zigguracie. Typ trzeci to świątynia dwóch bóstw z parnymi przedsionkami, cellami i sanktuariami. Dziedziniec dla tego rodzaju świątyń był wspólny.
Przypuszcza się, że w Asyrii istniał jeszcze jeden typ budownictwa świątynnego – bit hilani, jednak brak na to potwierdzenia w badaniach archeologicznych.
W Asyrii budownictwo sepulkralne nie rozwinęło się na dużą skalę, ponieważ w religii Asyryjczyków nie przykładano wagi do losów człowieka po śmierci.
Administracja świątynna.
Świątynna administracja Asyrii, jak i analogiczna struktura w Babilonii, wywodziła się z Sumeru. Początkowo kultem kierował starszy w rodzie, następnie władca. Na ostatnim etapie rozwoju administracja świątynna rozwinęła się w wielowarstwowy aparat pracowników kultu, z których każdy wykonywał określoną funkcję.

</doc>
<doc id="3319325" url="https://pl.wikipedia.org/wiki?curid=3319325" title="Gilad Ofir">
Gilad Ofir

Gilad Ofir (hebr. גלעד אופיר) – izraelski brydżysta.
Gilad Ofir był w latach 2011–2013 członkiem Komitetu Promocji i Rozwoju EBL. Od roku 2014 jest członkiem Komitetu technicznego EBL i Komitetu Młodzieżowego EBL.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319326" url="https://pl.wikipedia.org/wiki?curid=3319326" title="Szpital Grudziądz">
Szpital Grudziądz

Regionalny Szpital Specjalistyczny im. dr. Władysława Biegańskiego w Grudziądzu to szpital w Grudziądzu.
Patronem szpitala jest Władysław Biegański.
Szpital posiada własne lądowisko: Lądowisko Grudziądz-Szpital im. dr. Władysława Biegańskiego.

</doc>
<doc id="3319328" url="https://pl.wikipedia.org/wiki?curid=3319328" title="Ori Assaraf">
Ori Assaraf

Ori Assaraf (hebr. אורי אסרף; ang. "Ory Assaraf") – izraelski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319330" url="https://pl.wikipedia.org/wiki?curid=3319330" title="Język bagirmi">
Język bagirmi

Język bagirmi, także: baghirmi, bagrimma, baguirme, baguirmi, barma, lis, lisi, mbarma, tar bagrimma, tar barma – język ludu Baguirmi w południowo-zachodnim Czadzie i północno-wschodniej Nigerii (Borno), należący do rodziny języków środkowosudańskich, używany przez prawie 45 tys. osób (1983), język historycznego Królestwa Baguirmi. Ma wiele dialektów – na terenie Czadu są to: gol, kibar, bangri i dam. Większość użytkowników posługuje się językiem arabskim. Nieużywany w formie pisemnej.

</doc>
<doc id="3319333" url="https://pl.wikipedia.org/wiki?curid=3319333" title="Eran Assaraf">
Eran Assaraf

Eran Assaraf (hebr. ערן אסרף) – izraelski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319334" url="https://pl.wikipedia.org/wiki?curid=3319334" title="Języki syntagmatyczne">
Języki syntagmatyczne

Języki syntagmatyczne – języki informacyjno-wyszukiwawcze, w których relacje paradygmatyczne między jednostkami przedstawione są za pomocą odsyłaczy w słowniku, tablic i schematów graficznych. Natomiast relacje syntagmatyczne przedstawia się za pomocą rozwiniętych środków opisowych. 
Języki syntagmatyczne posiadają zdolność precyzyjnego opisu treści dokumentów.

</doc>
<doc id="3319335" url="https://pl.wikipedia.org/wiki?curid=3319335" title="Partia Socjalistyczna">
Partia Socjalistyczna



</doc>
<doc id="3319336" url="https://pl.wikipedia.org/wiki?curid=3319336" title="Język abinomn">
Język abinomn

Język abinomn, także: avinomen, foja, foya – język izolowany używany w prowincji Papua w zachodniej części Nowej Gwinei w Indonezji. W 2002 roku językiem abinomn posługiwało się 300 osób.
Nie został dobrze opisany. Na poziomie leksyki jest wyraźnie odrębny od okolicznych języków (i od początku był rozpatrywany jako izolat). Pewne informacje nt. tego języka zebrał Mark Donohue.
Jest zapisywany alfabetem łacińskim.

</doc>
<doc id="3319340" url="https://pl.wikipedia.org/wiki?curid=3319340" title="Marcin Kamiński (kapitan)">
Marcin Kamiński (kapitan)

Marcin Walenty Kamiński (ur. 12 listopada 1894 w Kiełpinach, zm. wiosną 1940 w Katyniu) – bankowiec, kapitan piechoty rezerwy Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się 12 listopada 1894 r. we wsi Kiełpiny, pow. lubawski, w rodzinie Walentego (nauczyciela) i Heleny z Bielickich. Jego młodszy brat Józef Teofil był posłem na Sejm II RP. Ukończył gimnazjum w Brodnicy.
Uczestniczył w I wojnie światowej. Został powołany do armii niemieckiej, w której służył do 19 marca 1918 r. Dwukrotnie ranny. Po odzyskaniu przez Polskę niepodległości wstąpił do Wojska Polskiego. Służył w 66 pułku piechoty, w którym był organizatorem II batalionu i jego dowódcą w okresie wojny polsko-bolszewickiej. Został awansowany do stopnia kapitana. Został przeniesiony do rezerwy. Pracował zawodowo jako bankowiec. Był żonaty, miał troje dzieci.
Po wybuchu II wojny światowej, kampanii wrześniowej i agresji ZSRR na Polskę został zmobilizowany do Oddziału II Sztaby DOK VIII, aresztowany przez Sowietów i przewieziony do obozu w Kozielsku. Wiosną 1940 r. został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 r. Figuruje na liście wywózkowej 029/1 z dnia 13 kwietnia 1940 r., poz. 36. Został pochowany na terenie obecnego Polskiego Cmentarza Wojennego w Katyniu, gdzie w roku 1943 jego ciało zidentyfikowano podczas ekshumacji prowadzonych przez Niemców pod numerem 1779. Przy zwłokach Edwarda Wani zostały odnalezione legitymacja oficerska, dowód osobisty, legitymacja odznaczeniowa, karta tramwajowa, wizytówka, fotografie, listy, dwa kalendarzyki. 
5 października 2007 r. Minister Obrony Narodowej Aleksander Szczygło awansował go pośmiertnie do stopnia majora. Awans został ogłoszony 9 listopada 2007 r. w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3319343" url="https://pl.wikipedia.org/wiki?curid=3319343" title="Międzynarodowa Konferencja Marksistowsko-Leninowskich Partii i Organizacji">
Międzynarodowa Konferencja Marksistowsko-Leninowskich Partii i Organizacji



</doc>
<doc id="3319345" url="https://pl.wikipedia.org/wiki?curid=3319345" title="Tujowiec włoskolistny">
Tujowiec włoskolistny

Tujowiec włoskolistny ("Thuidium philibertii") – mech należący do rodziny tujowcowatych ("Thuidiaceae") ujmowany w randze gatunku "Thuidium philibertii" Limpr. lub podgatunku tujowca szerokolistnego "Thuidium recognitum" subsp. "philibertii" (Limpr.) Dixon. Bywa także traktowany jako synonim "Thuidium assimile" (Mitt.) A.Jaeger.
Ochrona.
Roślina, ujęta w rozporządzeniach w randze gatunku "Thuidium philibertii", jest objęta w Polsce ochroną częściową nieprzerwanie od 2004 roku.

</doc>
<doc id="3319349" url="https://pl.wikipedia.org/wiki?curid=3319349" title="Janusz Gnitecki">
Janusz Gnitecki

Janusz Gnitecki (ur. 29 października 1945 w Łęgu Piekarskim, zm. 23 lutego 2008) – polski pedagog, profesor doktor habilitowany nauk humanistycznych o specjalności globalistyka, metodologia badań pedagogicznych, pedagogika ogólna, pedagogika szkolna oraz teoria kształcenia.
Życiorys.
Absolwent kierunku biologiczno-chemicznego w Studium Nauczycielskim w Kaliszu. Po ukończeniu studium podjął studia na Wydziale Matematyczno-Fizyczno-Chemicznym Uniwersytetu im. Adama Mickiewicza w Poznaniu oraz na Wydziale Ogrodniczym poznańskiej Akademii Rolniczej. W latach 1970–1974 był nauczycielem w szkołach podstawowych i średnich, a od 1975 roku pracował jako wykładowca akademicki. Od 1975 do 1982 roku był wykładowcą w Katedrze Pedagogiki w Akademii Rolniczej w Poznaniu, a następnie w Instytucie Pedagogiki na Uniwersytecie Adama Mickiewicza w Poznaniu, gdzie w latach 1987–1990 pełnił funkcję wicedyrektora oraz kierował Zakładem Pedagogiki Ogólnej i Metodologii Pedagogiki, a od 1995 roku Zakładem Metodologii.
W 1977 uzyskał stopień doktora, a w 1985 roku stopień doktora habilitowanego (Uniwersytet im. Adama Mickiewicza w Poznaniu). Promotorem jego pracy doktorskiej był prof. Kazimierz Denek. W 1995 roku został profesorem UAM, a w 1998 uzyskał tytuł profesora nauk humanistycznych.
Od 1989 roku był przewodniczącym poznańskiego oddziału Polskiego Towarzystwa Pedagogicznego, redaktorem naczelnym „Problemów Rozwoju Edukacji”, a także członkiem Zespołu Pedagogiki Ogólnej powołanego w ramach Komitetu Nauk Pedagogicznych Polskiej Akademii Nauk.
Był promotorem prac doktorskich oraz recenzentem prac doktorskich i habilitacyjnych. Autor 34 monografii, 362 artykułów i rozpraw naukowych oraz redaktor 18 prac zbiorowych.
Zainteresowania naukowe.
Zainteresowania badawcze i naukowe Janusza Gniteckiego koncentrowały się wokół dydaktyki ogólnej i pedagogiki ogólnej oraz metodologii badań pedagogicznych. Wynikiem badań było opracowanie teorii zintegrowanych zadań szkolnych, programu stymulującego i wspierającego rozwój uczącej się młodzieży oraz epistemologicznych i metodologicznych podstaw edukacji.
Główne publikacje.
Źródła.

</doc>
<doc id="3319353" url="https://pl.wikipedia.org/wiki?curid=3319353" title="Tujowiec tamaryszkowaty">
Tujowiec tamaryszkowaty

Tujowiec tamaryszkowaty ("Thuidium tamariscinum" (Hedw.) Schimp.) – gatunek mchu należący do rodziny tujowcowatych ("Thuidiaceae").
Ochrona.
Gatunek jest objęty w Polsce ochroną częściową nieprzerwanie od 2001 roku.

</doc>
<doc id="3319355" url="https://pl.wikipedia.org/wiki?curid=3319355" title="Thuidium tamariscinum">
Thuidium tamariscinum



</doc>
<doc id="3319359" url="https://pl.wikipedia.org/wiki?curid=3319359" title="Śniechowscy">
Śniechowscy



</doc>
<doc id="3319360" url="https://pl.wikipedia.org/wiki?curid=3319360" title="Lancashire County Cricket Club">
Lancashire County Cricket Club

Lancashire County Cricket Club – angielski pierwszoklasowy klub krykietowy z siedzibą w Manchesterze. Wielokrotny mistrz kraju.
W zawodach jednodniowych występuje pod nazwą Lancashire Lightning.
Historia.
Klub został założony 12 stycznia 1864 roku w Manchesterze z połączenia kilkunastu mniejszych klubów działających w różnych miastach hrabstwa Lancashire. Pierwsze lokalne mecze odbywały się najczęściej w Manchesterze, Liverpoolu, Preston i Blackburn.
W dniach 20-22 lipca 1865 roku Lancashire po raz pierwszy zmierzyło się z innym hrabstwem, ogrywając na Old Trafford Middlesex 62 punktami.
Tytuły.
Odmiana wielodniowa:
Odmiana jednodniowa:

</doc>
<doc id="3319362" url="https://pl.wikipedia.org/wiki?curid=3319362" title="Rudolf Jagielski">
Rudolf Jagielski

Rudolf Jagielski (ur. 27 września 1887 w Mokrzyszowie, zm. wiosna 1940 w Charkowie) – podpułkownik dyplomowany artylerii Wojska Polskiego, ofiara zbrodni katyńskiej.
Życiorys.
Rudolf Jagielski urodził się 27 września 1887 roku w Mokrzyszowie, w rodzinie Andrzeja i Katarzyny z domu Kalinka. Został oficerem cesarskiej i królewskiej armii. Będąc słuchaczem III roku akademii wojskowej został awansowany na porucznika ze starszeństwem z dniem 1 września 1911 roku w c. i k. 3 pułku artylerii fortecznej w Przemyślu. W 1914 roku pełnił służbę w c. i k. 2 pułku artylerii fortecznej w Krakowie. W szeregach c. i k. armii uczestniczył w I wojnie światowej.
27 grudnia 1918 roku został przyjęty do Wojska Polskiego z zatwierdzeniem posiadanego stopnia kapitana i przydzielony z dniem 1 listopada 1918 roku do Okręgu Generalnego „Kraków”. 15 lipca 1920 roku został zatwierdzony z dniem 1 kwietnia 1920 roku w stopniu majora, w artylerii, w grupie oficerów byłej armii austro-węgierskiej. Pełnił wówczas służbę w Dowództwie Okręgu Generalnego „Kraków”. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 39. lokatą w korpusie oficerów artylerii. 3 listopada 1922 roku został przydzielony do Wyższej Szkoły Wojennej w Warszawie, w charakterze słuchacza II Kursu Doszkolenia. 15 października 1923 roku, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do dowództwa 26 Dywizji Piechoty w Skierniewicach na stanowisko szefa sztabu. Pełniąc służbę sztabową pozostawał oficerem nadetatowym 19 pułku artylerii polowej. 31 marca 1924 roku został awansowany na podpułkownika ze starszeństwem z dniem 1 lipca 1923 roku i 26. lokatą w korpusie oficerów artylerii. 23 października 1925 roku został zastępcą dowódcy 30 pułku artylerii polowej we Włodawie. 23 maja 1927 roku został przeniesiony do 9 dywizjonu artylerii konnej w Baranowiczach na stanowisko dowódcy. 24 lipca 1928 roku otrzymał przeniesienie na stanowisko dowódcy 11 pułku artylerii polowej w Stanisławowie, który 1 stycznia 1931 roku został przemianowany na 11 pułk artylerii lekkiej, a trzy lata później otrzymał nazwę wyróżniającą „Karpacki”. Z dniem 30 września 1935 roku został przeniesiony w stan spoczynku.
W czasie kampanii wrześniowej 1939 roku dostał się do sowieckiej niewoli. Przebywał w obozie w Starobielsku. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W maju 2009 w ramach akcji „Katyń... pamiętamy” / „Katyń... Ocalić od zapomnienia”, przy Gimnazjum w Brojcach został zasadzony Dąb Pamięci honorujący Rudolfa Jagielskiego.
27 października 2011 Rada Miasta Tarnobrzega nadała imię Rudolfa Jagielskiego ulicy w jego rodzinnej wsi, Mokrzyszowie, stanowiącej tarnobrzeską dzielnicę.

</doc>
<doc id="3319369" url="https://pl.wikipedia.org/wiki?curid=3319369" title="Radio Suomi">
Radio Suomi



</doc>
<doc id="3319375" url="https://pl.wikipedia.org/wiki?curid=3319375" title="Radio Vega">
Radio Vega



</doc>
<doc id="3319377" url="https://pl.wikipedia.org/wiki?curid=3319377" title="Yle X">
Yle X



</doc>
<doc id="3319378" url="https://pl.wikipedia.org/wiki?curid=3319378" title="Hajdar Hajdar">
Hajdar Hajdar

Hajdar Hajdar, arab. حيدر حيدر (ur. 1936 w Husajn al-Bahr) - syryjski pisarz. Autor powieści "Uczta dla traw morskich", wydanej w 1985 i kilkakrotnie wznawianej, która wzbudziła w świecie arabskim duże kontrowersje z powodu zawartej w niej negatywnej oceny arabskiego społeczeństwa (na przykładzie Algierii), ataków na islam wypowiadanych przez bohaterów oraz głoszonych przez nich wizji budowy arabskiego państwa komunistycznego.
Życiorys.
Hajdar Hajdar jest absolwentem Instytutu Pedagogicznego w Aleppo, pracował jako nauczyciel w Syrii oraz w Algierii.
Twórczość.
Hajdar Hajdar jest autorem szeregu utworów prozatorskich: powieści i opowiadań.
Jego twórczość w latach 60. XX wieku inspirowała literatura radziecka i socrealizm. W swoich utworach poruszał tematykę migracji syryjskich chłopów do miast, życie najuboższych Syryjczyków.
W 1968 wydał zbiór opowiadań "Opowieści migrującej mewy", z którego największy rozgłos uzyskała krótka powieść "Pantera". Jej głównym bohaterem jest fellach Abu Ali Szahin, dawniej uczestnik walk przeciwko francuskim władzom mandatowym, zaś w niepodległej Syrii nadal uciskany przez potężnego feudała. Narrator utworu gloryfikuje postawę fellachów, walczących przeciwko obcej dominacji, potępiając właścicieli ziemskich, zarzucając im rozkradanie majątku narodowego i bezwzględne traktowanie chłopów. Główny bohater powieści, nie mogąc opłacić 70-procentowej daniny na rzecz feudała, pobił poborcę podatkowego, który go poniżał i groził. Z tego powodu został pobity przez policję, po czym zbiegł z domu i ukrył się w górach; w czasie pośigu zabił dwóch żandarmów. Wielokrotnie napadał na majątki feudałów, by ich majątek przekazywać ubogim. Ostatecznie jednak, wydany przez krewnego, został schwytany, skazany na śmierć i powieszony. Hajdar Hajdar ukazał Abu Alego Szahina jako reprezentanta całej grupy społecznej, którego historia i poświęcenie, chociaż w pierwszej chwili nie zostały należycie zrozumiane, zostaną zapamiętane i przyniosą owoce w przyszłości. Bohater jest osobą dumną i niepokorną, wyprzedzającą swoje czasy, niegodzącą się na upokorzenia, które inni przyjmują jako konieczne. Postać ta stanowi również nawiązanie do dziejów imama Husajna i jego śmierci w bitwie pod Karbalą, jak również jej upamiętniania przez szyitów w rytuałach święta Aszura. Interpretację taką czytelnie wskazuje rozmowa Szahina z Pustelnikiem na krótko przed pojmaniem i straceniem bohatera.
W latach 80. i 90. XX wieku Hajdar zaczął tworzyć powieści o charakterze symbolicznym, charakteryzujące się wyszukanym, pełnym metafor językiem. Najważniejsze jego teksty z tego okresu to powieści "Uczta dla traw morskich", "Lustra ognia" i "Słońca Romów", wydane kolejno w latach 1985, 1992 i 1999. W jego utworach wiele miejsca zajmują opisy natury, której elementy poddawane są animizacji, bogate są porównania w duchu surrealizmu.
"Uczta dla traw morskich" i kontrowersje wokół powieści.
Szczególny rozgłos i kontrowersje wywołało pierwsze z wymienionych dzieł. Jego bohaterami są dwaj działacze Irackiej Partii Komunistycznej, Mahdi Dżawad i Mihjar al-Bahili, którzy udają się do Algierii, uciekając przed aresztowania komunistów za rządów Abd al-Karima Kasima (nazywanego w powieści al-Kalbim). W Iraku zamieszkują u Fulli Bu Innab, socjalistki, uczestniczki wojny algierskiej; z czasem zostaje ona kochanką Mahdiego Dżawada. Tłem dla dziejów bohaterów jest obraz społeczeństwa algierskiego w pierwszych latach niepodległości: krajem rządzą wojskowi, wpływowi imamowie i ludzie, którzy wzbogacili się dzięki korupcji. Na przykładzie Fulli ukazano los kobiet, które mimo zaangażowania w walkę o niezawisłą Algierię zostały odsunięte od udziału w życiu publicznym. Krytyka społeczeństwa algierskiego wymierzona jest w rzeczywistości w cały świat arabski, w którym pisarz widział podobne problemy. Mihjar al-Bahili zaczyna organizować w Algierii ruch komunistyczny, krytykuje islam, marzy o pojawieniu się arabskiego Marksa lub Lenina. Mahdi Dżawad żyje natomiast, pogrążony w marzeniach o komunistycznym państwie wszystkich Arabów, wspomina swoje dzieciństwo i nędzę, w której żył. Bliższe relacje nawiązuje jedynie z Asijją, którą uczy arabskiego; wcześniej dziewczyna znała tylko język francuski. Wychowana w zamożnej rodzinie, młoda inteligentka Asijja potępia zarówno kolonializm, jak i religijny fanatyzm, nie godzi się ze sposobem traktowania kobiet. Zostaje kochanką Mahdiego Dżawada i symbolicznie łamie razem z nim nakładane przez społeczeństwo ograniczenia, np. kąpiąc się nago w morzu. Losy bohaterów kończą się tragicznie: al-Bahili zostaje aresztowany, zaś Dżawad, ścigany, popełnia samobójstwo, topiąc się w morzu.
Powieść zyskała szeroki rozgłos w świecie arabskim. Według niektórych literaturoznawców i pisarzy było to dzieło obrazoburcze, podważające autorytet powszechnie szanowanych postaci, z prorokiem Mahometem na czele. Egipski literaturoznawca Ibrahim Awad poświęcił powieści pracę krytyczną, w której zarzucił jej również przedstawianie w pozytywnym świetle "szaleńczych" wizji komunistycznej przyszłości. Religijne tradycje muzułmańskie w powieści przedstawiane są w negatywny sposób, niekiedy wulgarnie krytykowane nie tylko przez bohaterów, ale i narratora. W 1999, gdy powieść została wydana w Egipcie, przeciwko jej publikowaniu demonstrowali muzułmańscy studenci. Z kolei egipska Wyższa Rada Kultury uznała, że dzieło nie ma antyreligijnego charakteru, a nawet można je uznać za obronę wartości islamskich przeciwko propagandzie ateistycznej. Podkreślała również, że niedopuszczalne jest ocenianie pisarza na podstawie treści jego powieści i poglądów, jakie wygłaszają w nich bohaterowie. Jeszcze inną ocenę "Uczty dla morskich traw" sformułował krytyk Ragha an-Nakkas, który stwierdził, że głównym problemem utworu jest fakt, że Hajdar Hajdar nie umiał zachować dystansu między fikcyjnym tekstem a własnymi przekonaniami, przez co jego osoba zlała się z bohaterami dzieła.
W 2001 wydał kolejną powieść "Elegie dni".

</doc>
<doc id="3319379" url="https://pl.wikipedia.org/wiki?curid=3319379" title="P.S. Kocham Cię (książka)">
P.S. Kocham Cię (książka)



</doc>
<doc id="3319383" url="https://pl.wikipedia.org/wiki?curid=3319383" title="Derby della Mole">
Derby della Mole



</doc>
<doc id="3319387" url="https://pl.wikipedia.org/wiki?curid=3319387" title="Antoni Korzeniowski (podpułkownik)">
Antoni Korzeniowski (podpułkownik)

Antoni Korzeniowski (ur. 17 maja 1894 w Rudzicy, zm. wiosną 1940 w Charkowie) – podpułkownik artylerii Wojska Polskiego, ofiara zbrodni katyńskiej.
Życiorys.
Urodził się 17 maja 1894 w Rudzicy, w rodzinie Jana i Anny z Kopciów. Ukończył gimnazjum w Cieszynie. Został oficerem armii austriackiej. Uczestniczył w organizowaniu wojska Śląska Cieszyńskiego, służył w szeregach oddziału artylerii Ziemi Cieszyńskiej. Brał udział w wojnie polsko-czechosłowackiej 1919. Po odzyskaniu przez Polskę niepodległości wstąpił do Wojska Polskiego. Został awansowany do stopnia kapitana ze starszeństwem z dniem 1 czerwca 1919. Uczestniczył w wojnie polsko-ukraińskiej i wojnie polsko-bolszewickiej w latach 1919–1920. W 1920 został przeniesiony z 3 pułku artylerii polowej do 10 pułku artylerii polowej, stamtąd w 1924 do 23 pułku artylerii polowej. Tam w 1928 był dowódcą II dywizjonu. Został awansowany do stopnia majora ze starszeństwem z dniem 1 stycznia 1927. W marcu 1930 został przesunięty na stanowisko kwatermistrza. W czerwcu 1934 ponownie przesunięty na stanowisko dowódcy dywizjonu. W 1936 został awansowany na stopień podpułkownika w korpusie oficerów artylerii i przeniesiony do 9 pułku artylerii lekkiej w Siedlcach na stanowisko zastępcy dowódcy pułku. Od 25 marca do lipca 1939 pełnił obowiązki dowódcy tej jednostki.
Po wybuchu II wojny światowej w okresie kampanii wrześniowej był organizatorem obrony miasta Siedlce. Po agresji ZSRR na Polskę z 17 września 1939 został aresztowany przez Sowietów i przewieziony do obozu w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W maju 2009 w ramach akcji „Katyń... pamiętamy” / „Katyń... Ocalić od zapomnienia”, przy Szkole Podstawowej im. Franciszka Kujawińskiego w Górkach Dużych został zasadzony Dąb Pamięci honorujący Antoniego Korzeniowskiego.

</doc>
<doc id="3319388" url="https://pl.wikipedia.org/wiki?curid=3319388" title="Antoni Korzeniowski">
Antoni Korzeniowski



</doc>
<doc id="3319389" url="https://pl.wikipedia.org/wiki?curid=3319389" title="Prawo naprawdę wielkich liczb">
Prawo naprawdę wielkich liczb

Prawo naprawdę wielkich liczb – twierdzenie z pogranicza statystyki i psychologii, które mówi, że dla wystarczająco wielkiej liczby prób każde niezwykłe (czyli bardzo rzadkie w każdej pojedynczej próbie) zdarzenie jest (niemal) pewne (najczęściej chodzi o poza-przyczynowe: zbiegi okoliczności, czy też o pozorne korelacje). Jego autorami są Persi Diaconis i Frederick Mosteller.
Związane jest z faktem, że ludzie często nie uznają za warte zauważenia, gdy zachodzą zdarzenia prawdopodobne, czyli mieszczące się w wyidealizowanym modelu, a wyolbrzymiają zdarzenia nieprawdopodobne i zauważają je bardziej, niż wynika to z pełniejszego rachunku prawdopodobieństwa. Być może są to zdarzenia praktycznie niepowtarzalne, bądź objawiające się pewnym powiązaniem, ale tylko pozornym skorelowaniem, więc zwykle nie są w zainteresowaniu przyczynowo-skutkowych teorii naukowych, a z powodu znacznej łącznej liczby takich pozornych korelacji przynosić mogą równocześnie raczej problem zaciemnienia danych. Prawo to wykorzystuje się do podważania i obalania niektórych pseudonaukowych hipotez. Z tego powodu bywa, jak i jego aplikowanie, podważane i krytykowane przez naukowców skrajnych (np. wierzących w zjawiska paranormalne).
Prawo łączy się z tym, że mała niepewność/błąd oceny warunków początkowych (np. przybliżenie czy - nawet pomijalne dla każdej pojedynczej próby - niedoszacowanie prawdopodobieństwa) wyidealizowanego modelu może narastać po pewnej (być może znacznej) liczbie kolejnych prób powodując jego odbieganie od rzeczywistości i np. konieczność zmiany modelującego dane zjawisko rozkładu prawdopodobieństwa (porównaj też: efekt motyla, David Hand nazywa to "prawem dźwigni prawdopodobieństwa" i łączy m.in. z prawem naprawdę wielkich liczb w tzw. "zasadę nieprawdopodobieństwa").
Przykłady.
1. Zachodzi przy ocenie, że jest możliwe wybranie elementów z zakresu osobliwych/nieprawdopodobnych (dla małej liczby prób) percentyli przy wystarczająco wielkiej liczbie prób.
2. W uproszczonym przykładzie zachodzenia prawa załóżmy, że prawdopodobieństwo danego zdarzenia wynosi 0,1% w pojedynczej próbie. Wówczas prawdopodobieństwo, że to mało możliwe zdarzenie nie zajdzie w pojedynczej próbie, wynosi 99,9% = 0,999.
Jednakże już dla 1000 niezależnych prób prawdopodobieństwo, że to zdarzenie nie zajdzie w żadnej z nich wynosi tylko formula_1 czyli w przybliżeniu 36,8%.
Prawdopodobieństwo, że zdarzenie zachodzi co najmniej raz na 1000 prób wyniesie wówczas formula_2 w przybliżeniu 0,632, czyli 63,2%.
Prawdopodobieństwo, że zdarzenie zachodzi co najmniej raz na 10000 prób wyniesie formula_3
To oznacza, że „mało możliwe zdarzenie” (0,1% w pojedynczej próbie) charakteryzuje się prawdopodobieństwem zajścia około 63,2%, jeśli przeprowadzimy 1000 prób, lub ponad 99,9% dla 10000 prób. Innymi słowy, wysoce nieprawdopodobne – w jednej próbie – zdarzenie zajdzie (niemal) na pewno, jeśli rozważymy wystarczająco wielką liczbę prób.

</doc>
<doc id="3319390" url="https://pl.wikipedia.org/wiki?curid=3319390" title="Godzina wychowawcza">
Godzina wychowawcza

Godzina wychowawcza – zwykle jedna godzina lekcyjna w tygodniowym planie nauczania, która jest przeznaczona do dyspozycji wychowawcy danej klasy.
Godzina wychowawcza służy pedagogowi do podejmowania i integracji działań wychowawczych całej szkoły (jako placówki wychowawczej) w stosunku do uczniów konkretnej klasy. Właściwym programem, który powinien być realizowany w ramach godziny wychowawczej, jest analiza procesu przemian uczniów pod względem wychowawczym. Na tematykę lekcji składają się zagadnienia ogólne (m.in. społeczne, kulturowe, moralne, bieżące wydarzenia mające oddźwięk w mediach), a także szczegółowe – dotyczące życia szkolnego (m.in. postępy klasy w nauce i zachowaniu, działalność samorządu i szkolnych organizacji, samopomocy uczniów, spraw związanych z działaniami niewynikającymi bezpośrednio z toku nauczania: imprez i uroczystości szkolnych, wycieczek). Częstą metodą stosowaną podczas godziny wychowawczej jest swobodna, niewymuszona dyskusja, która umożliwia uczniom przedstawienie własnych poglądów na omawianą sprawę.

</doc>
<doc id="3319393" url="https://pl.wikipedia.org/wiki?curid=3319393" title="Rokszyccy">
Rokszyccy



</doc>
<doc id="3319395" url="https://pl.wikipedia.org/wiki?curid=3319395" title="Burczyńscy">
Burczyńscy



</doc>
<doc id="3319396" url="https://pl.wikipedia.org/wiki?curid=3319396" title="Kościół św. Franciszka z Asyżu w Radzanowie">
Kościół św. Franciszka z Asyżu w Radzanowie

Kościół św. Franciszka z Asyżu w Radzanowie – rzymskokatolicki kościół parafialny należący do dekanatu strzegowskiego diecezji płockiej.
Obecna świątynia została wzniesiona w stylu neobarokowym według projektu Stefana Szyllera w latach 1924-32. Kościół został zbudowany dzięki staraniom księży: Sławomira Zalewskiego i Józefa Jagodzińskiego. Budowla została konsekrowana w dniu 28 maja 1934 roku przez biskupa Leona Wetmańskiego. W latach 1958-1959 kościół otrzymał nową polichromię. Od 1980 świątynia jest gruntownie remontowana. W ramach tych prac zostały wymienione: dach, zewnętrzne tynki, sklepienie i instalacja elektryczna. Wnętrze zostało ponownie wymalowane, zostały odnowione ołtarze a także wzbogacono budowlę o nowe meble i nowe organy.
W ołtarzu głównym jest umieszczony obraz Matki Bożej z Dzieciątkiem z XVII wieku, namalowany przesz szkołę flamandzką, pochodzący ze zrujnowanego na początku XIX wieku kościoła świętych Filipa i Jakuba w Zgliczynie Kościelnym. Ambona w stylu rokokowo-klasycystycznym pochodzi z drugiej połowy XVIII wieku. Do zabytków ruchomych kościoła należą: barokowy drewniany krucyfiks z XVIII wieku, Monstrancja z blachy złoconej i srebrzonej, klasycystyczna z XVIII/XIX wieku, obraz św. Rocha z połowy XVIII wieku.

</doc>
<doc id="3319398" url="https://pl.wikipedia.org/wiki?curid=3319398" title="Emmanuel-Celestin Suhard">
Emmanuel-Celestin Suhard



</doc>
<doc id="3319400" url="https://pl.wikipedia.org/wiki?curid=3319400" title="Fabryka Kotłów Sefako">
Fabryka Kotłów Sefako

Fabryka Kotłów "SEFAKO" S.A. – polskie przedsiębiorstwo z siedzibą w Sędziszowie (woj. świętokrzyskie), produkujące kotły energetyczne i elementy ciśnieniowe. Założone w 1974, przekształcone w spółkę akcyjną w 1994.
Głównym asortymentem produkcji Fabryki Kotłów „SEFAKO” S.A. są kotły o średniej mocy od 1 MW do 250 MW, które znajdują zastosowanie w energetyce zawodowej, przemysłowej i ciepłownictwie.
Spółka SEFAKO produkuje kotły płomienicowo-płomieniówkowe i kotły wodnorurowe, w tym kotły palnikowe olejowo- gazowe, rusztowe na paliwa stałe, do współspalania i spalania biomasy oraz kotły do termicznego przetwarzania odpadów i RDF. 
Właścicielem 95,97% akcji SEFAKO jest Towarzystwo Finansowe Silesia sp. z o.o. Fabryka Kotłów „SEFAKO” S.A. jest właścicielem 98,5% akcji CBKK Centralnego Biura Konstrukcji Kotłów S.A. z siedzibą w Tarnowskich Górach oraz 60% udziałów SPEC Sędziszowskiego Przedsiębiorstwa Energetyki Cieplnej Sp. z o.o. z siedzibą w Sędziszowie.
SEFAKO zatrudnia ok. 1000 pracowników i jest największym regionalnym pracodawcą w województwie świętokrzyskim. Spółka znajdowała się m.in. w „Złotej Setce” – liście największych przedsiębiorstw w regionie, i podobnej, lecz ogólnopolskiej, „Liście 2000” przygotowywanej przez dziennik Rzeczpospolita (2008). Nadto otrzymała w 2009 przyznawaną przez samorząd województwa „Świętokrzyską Victorię”, a w 2012 „Puls Biznesu” i TNS Pentor wybrał ją jednym z „Filarów Polskiej Gospodarki”.
Spółka dysponuje ponad 53 tys. m² powierzchni produkcyjnej, doświadczoną kadrą inżynieryjną, własnym laboratorium NDT/DT.
Historia.
Fabrykę zaczęto budować w 1971. Trzy lata później uruchomiono produkcję kotłów wodnorurowych. W drugiej połowie lat 70. rozbudowano halę produkcyjną i utworzono magazyn wysokiego składowania, a całą inwestycję zakończono w 1980. W połowie lat 80. rozpoczęto produkcję kotłów w technologii ścian gazoszczelnych typu WRp. W 1994 przedsiębiorstwo zostało przekształcone w spółkę akcyjną. W 1998 zostało przyłączone do grupy kapitałowej Polimex–Cekop. W 2004 nowo powołana grupa Polimex-Mostostal objęła 82% akcji SEFAKO.
W 2009 oddano do użytku nową halę produkcyjną o powierzchni 15,5 tys. m². W ramach wartej 65 mln zł inwestycji wybudowano także budynki: biurowy, socjalny, techniczny i laboratoria. Dzięki poszerzeniu zakładu, fabryka stała się największym tego typu obiektem w Polsce. W nowej hali rozpoczęto montaż kotłów i urządzeń energetycznych z prefabrykatów produkowanych w starej hali. Budynek stał się również miejscem prób wodnych, odbioru technicznego i wysyłki produktu do klienta.
W 2013 właściciel sfinalizował sprzedaż 95,97% akcji SEFAKO związanemu z Agencją Rozwoju Przemysłu funduszowi Mars. Transakcja opiewała na kwotę 72,32 mln zł, płatnych w zaliczce w wysokości 36,16 mln zł i dwóch ratach po 18,08 mln zł. W 2014 SEFAKO podpisało porozumienie z Zespołem Szkół Ponadgimnazjalnych w Sędziszowie, dotyczące kształcenia fachowców, praktyk, płatnych staży i stałej pracy.
W 2014 przedsiębiorstwo otrzymało Odznakę Honorową Województwa Świętokrzyskiego.
W marcu 2018 roku właścicielem 95,97% akcji SEFAKO zostało Towarzystwo Finansowe Silesia sp. z o.o. z siedzibą w Katowicach.

</doc>
<doc id="3319401" url="https://pl.wikipedia.org/wiki?curid=3319401" title="Józef Kuberski">
Józef Kuberski

Józef Kuberski (ur. 26 sierpnia 1893 w Chełmnie, zm. wiosna 1940 w Charkowie) – podpułkownik artylerii Wojska Polskiego, ofiara zbrodni katyńskiej.
Życiorys.
Syn Jana i Julianny z Barnickich. Po wybuchu I wojny światowej od 1914 służył w Armii Cesarstwa Niemieckiego na froncie wschodnim. Po odzyskaniu przez Polskę niepodległości wstąpił do Wojska Polskiego i służył w 10 dywizjonie artylerii polowej. Uczestniczył w wojnie polsko-bolszewickiej 1920, brał udział w walkach pod Kijowem, Mińskiem, Warszawą. Następnie był oficerem w 20 dywizjonie artylerii ciężkiej, 29 dywizjonie artylerii ciężkiej, 3 pułku artylerii ciężkiej. Od 1924 do 1935 pełnił służbę w 15 pułku artylerii lekkiej w Bydgoszczy. Został awansowany do stopnia majora ze starszeństwem z dniem 1 stycznia 1927. W marcu 1930 roku został przesunięty ze stanowiska kwatermistrza na stanowisko dowódcy dywizjonu. W sierpniu 1935 roku został przeniesiony do Komendy Obozu Ćwiczeń Grupa na stanowisko komendanta. Następnie awansowany do stopnia podpułkownika. Od 1938 był zastępcą dowódcy 12 pułku artylerii lekkiej, a w 1939 został dowódcą tej jednostki.
W czasie kampanii wrześniowej, po agresji ZSRR na Polskę wzięty do niewoli sowieckiej i przewieziony do obozu w Starobielsku. Wiosną 1940 zamordowany przez NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Krzyż Srebrny Orderu Virtuti Militari (nr 14384) – zbiorowe, pośmiertne odznaczenie żołnierzy polskich zamordowanych w Katyniu i innych nieznanych miejscach kaźni, nadane przez Prezydenta RP na Uchodźstwie profesora Stanisława Ostrowskiego (11 listopada 1976).
Krzyż Kampanii Wrześniowej – zbiorowe, pośmiertne odznaczenie pamiątkowe wszystkich ofiar zbrodni katyńskiej (1 stycznia 1986).
W maju 2009 w ramach akcji „Katyń... pamiętamy” / „Katyń... Ocalić od zapomnienia”, przy Gimnazjum w Posądzy został zasadzony Dąb Pamięci honorujący Józefa Kuberskiego.

</doc>
<doc id="3319402" url="https://pl.wikipedia.org/wiki?curid=3319402" title="Sefako">
Sefako



</doc>
<doc id="3319403" url="https://pl.wikipedia.org/wiki?curid=3319403" title="141 Dywizja Rezerwowa">
141 Dywizja Rezerwowa



</doc>
<doc id="3319407" url="https://pl.wikipedia.org/wiki?curid=3319407" title="Grzegorz Rossoliński-Liebe">
Grzegorz Rossoliński-Liebe

Grzegorz Rossoliński-Liebe (ur. jako Grzegorz Rossoliński w 1979 w Zabrzu) – polsko-niemiecki historyk mieszkający w Berlinie i związany z Friedrich-Meinecke-Institut należącym do Wolnego Uniwersytetu Berlińskiego. Autor publikacji historycznych, poświęconych kwestiom: Holocaustu, Europy Środkowo-Wschodniej, faszyzmu, nacjonalizmu, antysemityzmu, ZSRR oraz polityki pamięci.
Życiorys.
W latach 1999–2005 studiował historię kultury i Europy Wschodniej na Europejskim Uniwersytecie Viadrina we Frankfurcie nad Odrą. Od 2002 do 2005 r. był stypendystą Fundacji im. Friedricha Eberta. W latach 2007–2012 współpracował z Uniwersytetem Alberty i Uniwersytetem w Hamburgu, gdzie przygotowywał rozprawę doktorską poświęconą Stepanowi Banderze, Organizacji Ukraińskich Nacjonalistów i kultowi otaczającemu osobę Stepana Bandery. Doktorat obronił na Uniwersytecie w Hamburgu w 2012 roku. Badania finansowane były m.in. przez Gerda Henkel Stiftung i Niemiecki Instytut Historyczny w Warszawie. W latach 2012–2014 Rossoliński-Liebe zaangażowany był w projekt dotyczący problematyki Holocaustu w pamięci diaspory ukraińskiej, w okresie zimnej wojny. Projekt finansowany był przez Fritz Thyssen Stiftung. Pracował również jako badacz naukowy w Fundacji Pomnik Pomordowanych Żydów Europy i w Wiener Wiesenthal Institut für Holocaust-Studien. W latach 2014–2018 Rossoliński-Liebe zajmował się badaniami nad kolaboracją Polaków z III Rzeszą podczas II wojny światowej. W tym czasie był stypendystą Claims Conference, United States Holocaust Memorial Museum, Harry Frank Guggenheim Foundation, Fondation pour la Mémoire de la Shoah, Niemieckiego Instytutu Historycznego w Warszawie i International Institute for Holocaust Research należącego do Jad Waszem.
Dorobek naukowy.
Jest autorem licznych publikacji w pismach naukowych (m.in.: "Pamięć i Sprawiedliwość", "Vierteljahrshefte für Zeitgeschichte", "Jahrbuch für Antisemitismusforschung", "East European Jewish Affairs", "Kritika: Explorations in Russian and Eurasian History i Jahrbücher für Geschichte Osteuropas)" i biografii Stepana Bandery, wydanej w grudniu 2014 roku przez ibidem-Verlag w Stuttgarcie i rozprowadzanej przez "Columbia University Press".
Polityczne reakcje i szykany.
Badania, publikacje i wykłady Rossolińskiego-Liebe wywoływały polityczne reakcje wśród ukraińskich środowisk prawicowych, a także innych osób propagujących kult Stepana Bandery. W ramach programu poświęconego nowym badaniom nad historią Ukrainy i organizowanego przez Fundację im. Heinricha Bölla, Niemiecką Centralę Wymiany Akademickiej i niemiecką ambasadę w Kijowie, na przełomie lutego i marca 2012 roku Rossoliński-Liebe miał wygłosić we Lwowie, Kijowie i Dniepropetrowsku serię wykładów o Stepanie Banderze i masowej przemocy Organizacji Ukraińskich Nacjonalistów w latach 1939–1950. Z sześciu prelekcji odbyła się tylko jedna – w niemieckiej ambasadzie w Kijowie. Inne były odwoływane, zazwyczaj na krótko przed planowanym rozpoczęciem. Wykład w niemieckiej ambasadzie próbowała zakłócić grupa około stu osób zgromadzonych przed budynkiem. Demonstranci wykrzykiwali, że Rossoliński-Liebe „jest wnukiem Josepha Goebbelsa” oraz „liberalnym faszystą z Berlina”. Reakcją na te wydarzenia była petycja w obronie wolności słowa na Ukrainie i przeciw szykanowaniu osoby Rossolińskiego-Liebe. Podpisało ją 97 osób, m.in.: Étienne François, Aleksandr Krugłow, Gertrud Pickhan, Susanne Heim, Alexander Wöll, Dovid Katz, Delphine Bechtel, Per Anders Rudling i Mark von Hagen.

</doc>
<doc id="3319408" url="https://pl.wikipedia.org/wiki?curid=3319408" title="Pamiętnik przyszłości">
Pamiętnik przyszłości

 – shōnen-manga z gatunku fantastyki naukowej, autorstwa Sakae Esuno, wydawana w czasopiśmie „Shōnen Ace” należącym do Kadokawa Shoten w latach 2006–2010. 
Na jej podstawie studio Asread w 2011 roku zrealizowało 27-odcinkowy serial anime (26 odcinków + jeden original video animation), które było emitowane od października 2011 do kwietnia 2012.
W Polsce manga ukazała się pod tytułem „Pamiętnik przyszłości” i została wydana przez wydawnictwo Waneko. 
Fabuła.
Bohaterem mangi i anime jest 14-letni chłopiec Yukiteru „Yuki” Amano, który w szkole uchodzi za odludka, a jego jedyną rozrywką jest pisanie pamiętnika w telefonie komórkowym i rozmowa z wymyślonym przyjacielem Deusem Ex Machiną i jego pomocnicą, Murmur. Pewnego dnia okazuje się, że Deus istnieje naprawdę i jako Bóg Czasu i Przestrzeni, organizuje grę, która ma wyłonić jego następcę. Obdarowuje wówczas Yukiteru i jedenaścioro innych uczestników gry „Pamiętnikami przyszłości” – pamiętnikami, które pokazują to, co dany użytkownik dopiero zrobi. Jedynym sprzymierzeńcem głównego bohatera okazuje się być inna uczestniczka gry Yuno Gasai.
Obsada.
Lista dubbingowanych postaci:
Manga.
Kolejne rozdziały mangi publikowane były w czasopiśmie „Shōnen Ace” wydawnictwa Kadokawa Shoten od 26 stycznia 2006 do 25 grudnia 2010 roku.
Odbiór.
W 2012 roku, po zakończeniu serii stwierdzono, że manga sprzedała się łącznie w 4 milionach egzemplarzy. Redakcja polskojęzycznego magazynu tanuki.pl oceniła mangę 7/10. Taką samą ocenę wystawili recenzenci anime tegoż serwisu.
Pomiędzy kwietniem a lipcem 2012 Fuji TV wyemitowała także 11-odcinkową dramę live-action. W 2010 Kadowaka Shoten wydało także powieść wizualną zatytułowaną na platformę PlayStation Portable.

</doc>
<doc id="3319409" url="https://pl.wikipedia.org/wiki?curid=3319409" title="Miodożer maskowy">
Miodożer maskowy

Miodożer maskowy ("Manorina melanocephala") – gatunek średniej wielkości ptaka z rodziny miodojadów (Meliphagidae). Występuje we wschodniej Australii i na Tasmanii. Nie jest zagrożony wyginięciem.
Taksonomia.
Po raz pierwszy gatunek opisał John Latham w 1801 roku. Przydzielił mu nazwę gatunkową "Gracula melanocephala". Miejsce zebrania holotypu zapisano jako Nova Hollandia, co oznacza okolice Port Jackson (Nowa Południowa Walia). Obecnie (2021) IOC umieszcza ptaka w rodzaju "Manorina". Miodożer maskowy tworzy nadgatunek z miodożerem czarnouchym ("M. melanotis") oraz białorzytnym ("M. flavigula"), z którym sporadycznie krzyżuje się. Autorzy HBW wyróżnili dwa podgatunki, zaznaczając, że zmiany między ptakami mają charakter klinowy. IOC wyróżnia obecnie trzy podgatunki.
Czaszkę ptaka znaleziono w Green Waterhole Cave. Jej otwarcie datowane jest na okres najwyżej około 125 tys. lat p.n.e., a zakończenie kumulowania się w niej materiału przed okresem 15 tys. lat p.n.e. Czaszkę odnaleziono na powierzchni wody i prawdopodobnie jest młodsza niż inne znalezione w jaskini szczątki. Epitet gatunkowy "melanocephala" pochodzi od greckich słów μελας "melas", μελανος "melanos" – czarny oraz κεφαλη "kephalē" – głowa.
Podgatunki i zasięg występowania.
IOC wyróżnia następujące podgatunki:
Wyróżniany wcześniej podgatunek "M. m. lepidota" IOC zsynonimizował z podgatunkiem nominatywnym. HBW uznaje tylko podgatunki nominatywny i "leachi".
BirdLife International szacuje całkowity zasięg na 2,07 mln km². Z 1957 i 1967 pochodzą informacje o udanej introdukcji tego gatunku na wyspy Three Sisters (Malaupaina, Malaulalo, Ali'ite; Wyspy Salomona). Według BirdLife ptak występuje także na Cape Barren, Clarke Island, Robbins Island, Hogan Island oraz pomniejszych wysepkach u wybrzeża Australii lub w Cieśninie Bassa.
Morfologia.
Całkowita długość ciała wynosi 24–29 cm. Masa ciała dla przedstawicieli podgatunku "leachi" 64,1–94 g, u pozostałych samiec 40–91 g, samica 46,7–74 g. Podobnie jak u innych przedstawicieli "Manorina", czaszka krótka i szeroka; u okazu z Green Waterhole Cave szerokość wyniosła 27 mm, szerokość 20,8 mm. Pozostałe wymiary szczegółowe ("n"=7, w mm), uśrednione, dla ptaków z centralnego wybrzeża Nowej Południowej Walii:
Nie występuje znaczny dymorfizm płciowy. U dorosłego samca ogółem upierzenie jasnoszare, z ciemniejszymi skrzydłami i sterówkami. Krawędzie skrzydeł z domieszką zieleni. Górna część grzbietu wygląda jak pokryta jasnoszaro-ciemnoszarymi łuskami. Spód ciała jasny, białoszary na brzuchu, w okolicach kloaki i na pokrywach podogonowych. Na białoszarej piersi i brodzie można dostrzec ciemnoszare plamki. Na głowie widoczny czarny wierzch oraz policzki. Czoło, przód głowy i kark brązowoszare, upstrzone ciemnoszarymi kropkami. Dziób stożkowaty, żółty. Za okiem plama nagiej skóry. Tęczówka brązowa. Nogi i stopy żółte. John Gould określa osobniki z Tasmanii jako mocniej zbudowane i większe niż ptaki kontynentalne.
Ekologia.
Środowiskiem życia miodożera maskowego jest w większości las zawsze zielony twardolistny i zadrzewienia tego typu. Występuje także w rzadko zadrzewionych lasach eukaliptusów przyległych do trawiastych równin i wzgórz, które preferuje w porównaniu do gęstych zarośli. Żyje również w parkach miejskich i ogrodach. To agresywny i stadny gatunek, żyje w grupach liczących 4–12 osobników. Ptaki są terytorialne, mogą przegonić intruza, np. przedstawiciela krukowatych. O ogólnym wrażeniu, jakie wywarł ten gatunek na Johnie Gouldzie, w "Handbook to the birds of Australia" napisał on tak:
"M. melanocephala" odzywa się głośnym "pwee-pwee-pwee" oraz szczebiotliwym "pee-pee-pee", jeśli jest zaniepokojony lub w stanie zagrożenia. W razie zaalarmowania przez jednego ptaka cała ich grupa zaczyna wydawać te dźwięki. Stąd wzięła się angielska nazwa ptaka, "Noisy Miner" (dosł. "hałaśliwy górnik"). Repertuar głosów miodożera maskowego obejmuje również różne szczebioczące, trzaskające, kwiczące czy też piskliwe głowy. W skład pokarmu wchodzą głównie bezkręgowce i nektar; zjada również nasiona, owoce, okazjonalnie małe kręgowce (płazy bezogonowe, gady).
Lęgi.
Lęgi stwierdzano w ciągu całego roku, najintensywniej przebiegają w okresie zimowo-wiosennym. W południowo-wschodnim Queenslandzie przeważnie miodożery maskowe gniazdują od czerwca do listopada. Występuje gniazdowanie kooperatywne. W jednej grupie na samicę przypadają blisko trzy samce, prócz tego obejmuje ona młode z poprzedniego lęgu.
Gniazdo znajduje się w rozwidleniu gałęzi. Jest luźną konstrukcją o kształcie kubeczka złożoną z suchych gałązek, traw oraz kory spojonych pajęczą siecią; wyściółkę stanowią delikatne trawy, włosie i miękka materia roślinna. Zniesienie liczy 2–4 jaja o wymiarach blisko 27 na 18 mm. Samica wysiaduje je sama przez około 15 dni. Młode są w pełni opierzone około 16 dni po wykluciu.
Status.
Przez IUCN gatunek klasyfikowany jest jako najmniejszej troski (LC, "Least Concern") nieprzerwanie od 1988. BirdLife International szacuje trend populacji na wzrostowy, choć jej całkowita liczebność nie jest znana. W południowo-wschodnim Queenslandzie odnotowano zagęszczenie 7,8–10,4 ptaków na hektar.

</doc>
<doc id="3319410" url="https://pl.wikipedia.org/wiki?curid=3319410" title="Referendum w Słowenii w 2012 roku">
Referendum w Słowenii w 2012 roku

Referendum w Słowenii w 2012 roku odbyło się 25 marca. Referendum dotyczyło odrzucenia rządowej nowelizacji kodeksu rodzinnego.
16 czerwca 2011 słoweńskie Zgromadzenie Państwowe przyjęło zaproponowaną przez rząd Boruta Pahora nowelizację kodeksu rodzinnego. Nowy kodeks rodzinny przyznawał związkom homoseksualnym większość uprawnień przysługujących małżeństwu, w tym częściowe prawo do adopcji (wyłącznie dziecka partnera lub partnerki).
Nowelizacja została zakwestionowana przez organizację "Civilna iniciativa za družino in pravice otrok" (Inicjatywa Obywatelska na rzecz Rodziny i Praw Dziecka), która zebrała 40 tysięcy podpisów wymaganych do podważenia jej w drodze referendum.
Wyniki głosowania.
Głosowanie odbyło się 25 marca 2012. Wzięło w nim udział 518 207 osób (frekwencja 30,31%). Oddano 233.268 głosów za nowym kodeksem rodzinnym (45,45%) i 279.937 głosów przeciw (54,55%). W efekcie nowelizacja została odrzucona.

</doc>
<doc id="3319411" url="https://pl.wikipedia.org/wiki?curid=3319411" title="Pomnik Żołnierzy Radzieckich w Warszawie">
Pomnik Żołnierzy Radzieckich w Warszawie



</doc>
<doc id="3319413" url="https://pl.wikipedia.org/wiki?curid=3319413" title="Osiedle Maki">
Osiedle Maki

Osiedle Maki (nazywane też "Osiedle Bronowice III-Maki") – jedno z osiedli Lublina, leżące w jego wschodniej części. Formalnie od 2006 roku należy do dzielnicy Kośminek, leży blisko Majdanu Tatarskiego. Granicę Osiedla Maki wyznaczają mniej więcej: od zachodu ul. Lotnicza, od południa ul. Długa, od wschodu ul. Krańcowa i od północy Droga Męczenników Majdanka.
Dzielnica ma głównie mieszkalny charakter, dominują w niej wysokie bloki z wielkiej płyty z lat 70. XX wieku wybudowane dla kolejarzy (podobnie jak np. na osiedlu Kruczkowskiego czy Kolejarz). Wybudowanie dzielnicy przebiegało w dwóch etapach – pierwszym było postawienie części "Bronowice III", drugim – "Maki". Dzięki ich wybudowaniu uporządkowała się nieco chaotyczna zabudowa Kośminka. Stosunkowo wiele jest tu też obiektów usługowych.

</doc>
<doc id="3319414" url="https://pl.wikipedia.org/wiki?curid=3319414" title="Andrzej Mikołaj Szyjewski">
Andrzej Mikołaj Szyjewski

Andrzej Mikołaj Szyjewski (ur. 29 listopada 1841 w Krakowie, zm. 17 sierpnia 1924 tamże) – powstaniec styczniowy, polski działacz związkowy i drukarz.
Ukończył jedno z gimnazjów krakowskich; w 1856 podjął pracę w drukarni Uniwersytetu Jagiellońskiego i rozpoczął naukę zawodu drukarza i w 1860 uzyskał tam kwalifikacje zawodowe. Potem pracował jako zecer w drukarni krakowskiego „Czasu”.
W 1863 przedostał się do Królestwa Polskiego, gdzie walczył, jako podoficer, najpierw w szeregach pułkownika Kurowskiego, wziąwszy m.in. 17 lutego udział w bitwie pod Miechowem, potem u generała Langiewicza – pomiędzy 24 lutego a 5 marca – pod Małogoszczem, Pieskową Skałą i Skałą.
Po zakończeniu swego udziału w Powstaniu wrócił do Krakowa i wszedł do zarządu Kasy Wspólnej Pomocy (później Stowarzyszenia Wzajemnej Pomocy Towarzyszy Sztuki Drukarskiej, a potem – Kasa Chorych).
W 1870, po odejściu z drukarni „Czasu”, zatrudniony został na stanowisku kierownika w drukarni Wincentego Korneckiego. W marcu 1876 założył wraz z innymi drukarzami (J. Dorantowiczem i T. Machalskim) spółdzielnię Drukarnia Związkowa, która po pół roku liczyła już 29 udziałowców, ale – ze względu na problemy finansowe – podjęła działalność dopiero w listopadzie 1880. Drukarnia ta, wyposażana przez następne dziesięciolecia w różne maszyny i przenoszona w różne lokalizacje, działała pod jego kierownictwem aż do przejścia przezeń na emeryturę 13 marca 1918.
10 tysięcy koron, stanowiących jego udział w Drukarni Związkowej, przeznaczył w testamencie na stworzenie fundacji wspierającej emerytowanych drukarzy.
Zmarł, nie pozostawiając dzieci.

</doc>
<doc id="3319415" url="https://pl.wikipedia.org/wiki?curid=3319415" title="William John Macquorn Rankine">
William John Macquorn Rankine



</doc>
<doc id="3319416" url="https://pl.wikipedia.org/wiki?curid=3319416" title="William Robert Grove">
William Robert Grove



</doc>
<doc id="3319417" url="https://pl.wikipedia.org/wiki?curid=3319417" title="Ades">
Ades

Ades (zm. w 1620 roku) – śpiewak barokowy, muzyk nadworny Zygmunta III Wazy.
Kastrat. Do roku 1602 był śpiewakiem w zespole muzycznym przy dworze Stanisława Kostki, a od 1602 do 1620 członkiem nadwornego zespołu muzycznego króla Zygmunta III.
Zobacz też.
Antonio Fulvio - śpiewak z tego samego zespołu u S. Kostki i królewskiego

</doc>
<doc id="3319418" url="https://pl.wikipedia.org/wiki?curid=3319418" title="Tujowiec szerokolistny">
Tujowiec szerokolistny

Tujowiec szerokolistny ("Thuidium recognitum" (Hedw.) Lindb.) – gatunek mchu należący do rodziny tujowcowatych ("Thuidiaceae").
Do gatunku bywa włączany tujowiec włoskolistny "Thuidium philibertii" Limpr. w randze podgatunku "Thuidium recognitum" subsp. "philibertii" (Limpr.) Dixon.
Ochrona.
Gatunek jest objęty w Polsce ochroną częściową nieprzerwanie od 2004 roku.

</doc>
<doc id="3319419" url="https://pl.wikipedia.org/wiki?curid=3319419" title="Andrzej Szyjewski (ujednoznacznienie)">
Andrzej Szyjewski (ujednoznacznienie)



</doc>
<doc id="3319421" url="https://pl.wikipedia.org/wiki?curid=3319421" title="Thuidium recognitum">
Thuidium recognitum



</doc>
<doc id="3319422" url="https://pl.wikipedia.org/wiki?curid=3319422" title="Louis André">
Louis André

Louis André (ur. 1682, zm. 23 stycznia 1739 w Dreźnie) – francuski kompozytor.
Od 1720 roku był nadwornym kompozytorem elektora saskiego i króla polskiego Augusta II Mocnego w Dreźnie. W 1721 roku gościł w Warszawie, gdzie pełnił funkcję kapelmistrza na Zamku Królewskim. Od 1729 roku kierował muzyką w kościele luterańskim w Dreźnie, a od 1734 roku był nadwornym kompozytorem baletowym. Był autorem muzyki do widowisk teatralnych, baletów i divertissements. W zbiorach Liceo Musicale w Bolonii zachował się jego traktat "Essay de principe de musique par demandes, et par reponces, mis dans un ordre nouveau par Monsieur André, maitre de chapelle de Sa Majesté, le Roi de Pologne, et electeur de Saxe. A Varsovie 1721".

</doc>
<doc id="3319423" url="https://pl.wikipedia.org/wiki?curid=3319423" title="Marcin z Jędrzejowa">
Marcin z Jędrzejowa

Marcin z Jędrzejowa, Marcin Andreopolita – czynny w połowie XVI w. w Krakowie muzyk, organista kościelny i nadworny, organmistrz.
Najpewniej to on (zbieżność imienia) był organistą w kościele Mariackim w Krakowie już w latach 1540–1545 (otrzymywał kwartalnie pensję w wysokości 5 florenów), dowodnie natomiast na pewno w latach 1549–1556 (jego roczne wynagrodzenie z tego tytułu wynosiło 20 florenów, z czego 8 przeznaczone było na opłacenie lokum). Będąc organistą farnym, otrzymał równolegle angaż (począwszy od 1552) na analogiczne stanowisko na dworze królewskim Zygmunta II Augusta. W 1555 król polecił mu pomóc przy budowie organów w kościele św. Klemensa w Wieliczce, których powstanie się przeciągało. Co najmniej do 1571 zajmował mieszkanie w domu zwanym „Turcia”, związanym z krakowską farą. Prawdopodobnie to on był adresatem fraszki Jana Kochanowskiego "Do Marcina".

</doc>
<doc id="3319424" url="https://pl.wikipedia.org/wiki?curid=3319424" title="Mirai Nikki">
Mirai Nikki



</doc>
<doc id="3319425" url="https://pl.wikipedia.org/wiki?curid=3319425" title="Giano Balli">
Giano Balli

Giano Balli, Dziano Balli (zm. po 1578) – członek kapeli królewskiej, mieszczanin krakowski.
Życiorys.
W 1550 przybył do Polski z Włoch i początkowo wraz z grupą muzyków występował na dworze biskupa krakowskiego Andrzeja Zebrzydowskiego. 20 listopada 1550 zostali oni przyjęci na służbę króla polskiego Zygmunta II Augusta, gdzie oprócz wynagrodzenia pieniężnego otrzymywali też sukna, barchany i adamaszki. W 1551 grali koncert w Jedlnej i Kamieńcu, a także najprawdopodobniej na Wawelu. 2 grudnia 1553 Giano Balli jako najwybitniejszy z grupy podpisał ponownie umowę o służbę, za którą miał otrzymywać jeden floren tygodniowo i dwadzieścia groszy. W 1568 przyjął prawo miejskie krakowskie. Jako "Musicus regius" miał opinię dobrego znawcy muzyki oraz liczną grupę uczniów, którym udzielał lekcji śpiewu kościelnych pieśni chóralnych. Przebywał na ziemiach polskich co najmniej do 1578.

</doc>
<doc id="3319426" url="https://pl.wikipedia.org/wiki?curid=3319426" title="Wacław Maksymilian Józef Wojewódzki">
Wacław Maksymilian Józef Wojewódzki



</doc>
<doc id="3319428" url="https://pl.wikipedia.org/wiki?curid=3319428" title="Ron Schwartz">
Ron Schwartz

Ron Schwartz (hebr. רון שוורץ) – izraelski brydżysta, World International Master (WBF), European Champion w kategorii Juniors oraz European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3319429" url="https://pl.wikipedia.org/wiki?curid=3319429" title="Przybyłeś z Gwiazd">
Przybyłeś z Gwiazd

Przybyłeś z Gwiazd (, MOCT: "Byeoreseo on geudae", dosł. "Tyś, który przybył z gwiazd"; znana także jako: "My Love From Another Star") – 21-odcinkowy południowokoreański dramat emitowany przez SBS od 18 grudnia 2013 do 27 lutego 2014 w środy i czwartki. Główne role odgrywają w nim Kim Soo-hyun oraz Jun Ji-hyun. Ta para aktorów pracowała wcześniej wspólnie w filmie "The Thieves".
Pierwotnie serial został rozplanowany na 20 odcinków, lecz z powodu silnych nacisków ze strony fanów zdecydowano się na rozciągnięcie akcji serialu o dodatkowy odcinek.
Na ceremonii rozdania nagród "Baeksang Arts" w 2014 roku, za rolę w tym serialu Jun Ji Hyun zdobyła najbardziej prestiżową nagrodę zwaną "Daesang". Oprócz tego aktor Kim Soo Hyun otrzymał nagrodę w kategorii "najpopularniejszy aktor". Uhonorowana również została piosenka ze ścieżki dźwiękowej do dramy autorstwa Lyn pt. "My Destiny".
Serial jest dostępny z napisami w języku polskim za pośrednictwem platformy Viki, pod tytułem "Przybyłeś z Gwiazd".
Fabuła.
Drama opowiada o kosmicie który przybył na Ziemię gdy w Korei rządziła dynastia Joseon i został porzucony przez swoich towarzyszy. 400 lat później zakochuje się w aktorce, która wygląda bardzo podobnie do dziewczyny spotkanej 400 lat wcześniej.

</doc>
<doc id="3319430" url="https://pl.wikipedia.org/wiki?curid=3319430" title="Walenty Bartoszewski">
Walenty Bartoszewski

Walenty Bartoszewski – jezuita, z pierwszej połowy XVII wieku. Z prac jego są znane: "Rozmowa, albo lament duszy i ciała potępionych", 1609 roku. "Pobudka na obchodzenie nabożne świętości rocznej, trjumfu i pompy Ciała Bożego", dana 1614 r.; "Parthenomelica albo pienia nabożne o Najświętszej Pannie", 1613 z nutami; "Dowód processiej nabożnej Ciału Bożego", 1615; "Pienia wesołe dziatek", 1611, ułożone na przyjazd króla do Wilna po wzięciu Smoleńska; "Monodia po zejściu Adr. Wojtkowskiego; Emblema cnót panom Kiszkom", 1614; "Trenodie albo nagrobne plankty..." na pamiątkę zejścia Elżbiety Wesslówny, małżonki P. Sapiechy, 1615; "Bezoar z łez ludzkich czasu, za morowego powietrza utworzony", 1624, składa się z 23 pieśni.
Wydał kantyczki polskie w Wilnie około 1610-1620 roku. Autor pieśni kościelnych: śpiewu na powrót króla Zygmunta III do Wilna po wzięciu Smoleńska ("Pienia wesołe dziatek na przyjazd do Wilna króla M. Senatu i Rycerstwa").

</doc>
<doc id="3319433" url="https://pl.wikipedia.org/wiki?curid=3319433" title="Schemat orurowania i oprzyrządowania">
Schemat orurowania i oprzyrządowania

Schemat orurowania i oprzyrządowania (schemat OO) (ang. "piping and instrumentation diagram/drawing", "P&amp;ID") – jest schematem w procesie produkcyjnym (zob. proces technologiczny) pokazującym orurowanie pojedynczego systemu, jego części lub nawet konkretnego detalu wraz z urządzeniami i oprzyrządowaniem. Może również przedstawiać schemat połączeń dwóch i więcej różnych systemów.
Zawartość schematu OO.
Schemat OO nie powinien zawierać takich danych jak: dane techniczne urządzeń oraz ich wewnętrznej instalacji; Określenia konkretnej lokalizacji przebiegu rurociągu, w tym kolanek, trójników, złączek i innej armatury; danych dotyczących ciśnienia, przepływu i temperatury; obszernych wyjaśnień.
Są to jednak tylko ogólne wytyczne, dostosowywane do własnych wymogów przez poszczególne branże, jako że wspólne i jednolite standardy do teraz nie zostały stworzone.
Funkcje i zawartość.
"Institute of Instrumentation and Control" definiuje Schemat orurowania i oprzyrządowania następująco:
Schemat OO odgrywa istotną rolę w utrzymaniu i modyfikacji procesu, którego dotyczy. Najważniejszym w nim jest, aby ukazać fizyczną sekwencję urządzeń i systemów oraz jak są połączone. Na etapie projektowania, schemat zapewnia również podstawę do rozwoju wykresów kontroli systemu, co pozwala na dalsze badania operacyjne w zakresie bezpieczeństwa, takie jak analiza zagrożeń i zdolności operacyjnych wymawiane często jako HAZOP.
Do zakładów przetwórczych, jest obrazowym przedstawieniem:
Symbole urządzeń, aparatury i oprzyrządowania.
Poniżej przedstawiona jest lista niektórych symboli używanych w schematach OO zgodne z ISO 10628 oraz ISO 14617.

</doc>
<doc id="3319434" url="https://pl.wikipedia.org/wiki?curid=3319434" title="Atlantis V">
Atlantis V



</doc>
<doc id="3319438" url="https://pl.wikipedia.org/wiki?curid=3319438" title="Krwawa droga do śmierci">
Krwawa droga do śmierci

Krwawa droga do śmierci (dun. "Glemt af Gud") – powieść wojenna duńskiego pisarza Svena Hassela z 1977. Polskie wydanie książki ukazało się w 2006 w tłumaczeniu Igora Murawskiego.
Treść.
Jest jedenastą częścią wojennej serii, opartej w dużym stopniu na osobistych przeżyciach autora z okresu służby na prawie wszystkich frontach II wojny światowej, w tym w jednostkach karnych Wehrmachtu. Bohaterami są członkowie 27. Pułku Pancernego (który w rzeczywistości nigdy nie istniał): Sven (autor, narrator wszystkich powieści Hassela), Joseph Porta (humorystyczny gawędziarz, pochodzący z Berlina), Wolfgang Creutzfeld – "Mały" (olbrzym z nadanym ironicznie przezwiskiem, hamburczyk), Willie Beier – "Stary" (doświadczony starszy sierżant), Alfred Kalb – "Legionista" (były żołnierz Legii Cudzoziemskiej), Julius Heide (doświadczony żołnierz, zatwardziały nazista), Peter Blom – "Barcelona" (weteran wojny domowej w Hiszpanii) i inni. Ich losy autor przedstawił na różnych frontach II wojny światowej koncentrując się na brutalności i bezsensowności wojny oraz roli pojedynczego żołnierza w konflikcie. Najważniejszym wątkiem tej części są losy bohaterów na Bałkanach oraz froncie wschodnim. Obszerna część powieści to długa podróż Porty i Małego przez Bałkany. Eskortowali oni zdegradowanego feldfebla Carla Schmidta z okolic Koryntu do więzienia w Germersheim (Niemcy), gdzie miał zostać stracony za odmowę wykonania rozkazu strzelania do ludności cywilnej (ironiczne jest stwierdzenie Porty: "Uwięziony z niedokonanie morderstwa"). Podczas podróży żołnierze zaprzyjaźniają się, opóźniając chwilę dostarczenia Carla do Germersheim. Odwiedzają restauracje, bary i domy publiczne, trafiając m.in. do Budapesztu, Belgradu, Kukësu w Albanii, na bułgarską prowincję i do Wiednia. W wielu miejscach wszczynają awantury i bójki. Druga obszerna część powieści dotyczy losów całej gruby bohaterów na froncie wschodnim, gdzie wykonują trudne zadania na tyłach Armii Czerwonej, a towarzyszy im zdobyty na Rosjanach niedźwiedź Rasputin, nienawidzący radzieckich żołnierzy i z radością ich rozszarpujący. Organizują też specjalną, trudną akcję wzięcia żywcem do niewoli wojenkoma Oltyna, odpowiedzialnego za torturowanie niemieckich żołnierzy (rejon Olszan).

</doc>
<doc id="3319440" url="https://pl.wikipedia.org/wiki?curid=3319440" title="Osiedle Pogodna">
Osiedle Pogodna

Osiedle Pogodna – jedno z osiedli Lublina, leżące w jego wschodniej części. Formalnie od 2006 roku należy do dzielnicy Bronowice, leży blisko Majdanu Tatarskiego. Granicę Osiedla Kolejarz wyznaczają mniej więcej: od zachodu ul. Plagego i Laśkiewicza, od południa ul. Pogodna, od wschodu ul. Grabskiego i od północy al. Witosa.
Osiedle ma głównie mieszkalny charakter. Zostało wybudowana w latach 80. XX wieku według projektu Rity i Tadeusza Nowakowskich. Dominują w nim wysokie bloki, w zamierzeniu wybudowane dla kolejarzy (podobnie jak np. na osiedlu Kruczkowskiego czy Kolejarz), obecnie używane nie tylko przez nich. Stosunkowo blisko stąd do większych sklepów (Stokrotka, Makro, Obi) i targowiska. W rejonie ulicy Pogodnej powstały dodatkowo bloki mieszkalne, zaadaptowane z dawnego hotelu "Polonia". Na terenie osiedla znajdował się hotel "Pumis", a tuż przy jego granicach w 2014 otwarto miejski basen.

</doc>
<doc id="3319443" url="https://pl.wikipedia.org/wiki?curid=3319443" title="Ann Cleeves">
Ann Cleeves

Ann Cleeves (ur. 24 października 1954 w Hereford) – brytyjska pisarka, autorka kryminałów.
Życiorys.
W 1979 ukończyła studia na University of Liverpool. W 2006 za powieść "Czerń Kruka" otrzymała nagrodę literacką "Duncan Lawrie Dagger". 
W 1977 poślubiła Tima Cleevesa. Para ma dwie córki. Mieszka we wsi Holywell w hrabstwie Northumberland. 
Ekranizacje.
Od 2011 roku wytwórnia ITV Studios emituje serial "Vera", oparty na twórczości Ann Cleeves, z Brendą Blethyn w roli tytułowej. Od 2013 roku ta sama wytwórnia emituje także serial "Shetland", na podstawie serii "Kwartet Szetlandzki", gdzie w rolę Jimmy'ego Pereza wciela się Douglas Henshall.

</doc>
<doc id="3319452" url="https://pl.wikipedia.org/wiki?curid=3319452" title="Pogarda (Moravia)">
Pogarda (Moravia)



</doc>
<doc id="3319454" url="https://pl.wikipedia.org/wiki?curid=3319454" title="Faja (mitologia)">
Faja (mitologia)

Faja – w mitologii greckiej olbrzymia dzika świnia, zrodzona ze związku Tyfona i Echidny. Swoje imię otrzymała na cześć staruszki, która się nią opiekowała. Siała spustoszenie w okolicach Krommyonu, stąd zwano ją też "świnią krommyońską". Została zabita przez Tezeusza.

</doc>
<doc id="3319456" url="https://pl.wikipedia.org/wiki?curid=3319456" title="Karl Groos">
Karl Groos

Karl Groos (ur. 10 grudnia 1861 w Heidelbergu, zm. 27 marca 1946 w Tybindze) – niemiecki pedagog i psycholog, przedstawiciel psychologii funkcjonalnej oraz twórca oryginalnej teorii zabawy.
Życiorys.
Studiował na Uniwersytecie w Heidelbergu, gdzie uzyskał doktorat z filozofii. Karierę naukową rozpoczął jako wykładowca na Uniwersytecie w Gießen w 1889 roku. W latach 1892–1898 oraz 1901–1911 był profesorem filozofii i pedagogiki na Uniwersytecie w Gießen, a od 1898 do 1901 roku wykładał na Uniwersytecie Bazylejskim. W 1911 roku objął stanowisko profesora na Uniwersytecie im. Eberharda Karola w Tybindze, które zajmował do 1929 roku. W 1938 roku został przyjęty w poczet członków Niemieckiej Akademii Przyrodników Leopoldina (niem. "Deutsche Akademie der Naturforscher Leopoldina").
Zainteresowania naukowe.
Początkowe zainteresowania naukowe Karla Groosa koncentrowały się wokół studiów nad zabawami ludzi oraz zwierząt. Rozległe studia doprowadziły do sformułowania teorii zabawy, zgodnie z którą zabawa spełnia te same funkcje w świecie ludzkim i zwierzęcym oraz przygotowuje we wczesnej młodości do właściwych zachowań w życiu dorosłym. Z czasem Groos zajął się badaniem struktur systemów filozoficznych i rozwoju metafizyki.
Wybrane publikacje.
Źródło.

</doc>
<doc id="3319458" url="https://pl.wikipedia.org/wiki?curid=3319458" title="Tatarczówka skoczowska">
Tatarczówka skoczowska

Tatarczówka skoczowska – wódka regionalna ze Śląska Cieszyńskiego, a w szczególności z rejonu Skoczowa, produkowana na bazie kłącza tataraku (leżakowany korzeń tataraku zalany spirytusem), o charakterystycznym gorzkim, korzennym posmaku. Wpisana na listę produktów tradycyjnych MRiRW. Seryjnie w niedużych ilościach wytwarzana również w Jasienicy jako trunek o zawartości alkoholu wynoszącej 50%.
Historia.
Historia tatarczówki może sięgać nawet XVIII wieku, kiedy to tatarakowi połączonemu z alkoholem zaczęto przypisywać właściwości lecznicze, przede wszystkim skuteczność w leczeniu chorób przewodu pokarmowego. W Skoczowie tradycja wytwarzania i spożywania tej wódki wiąże się ze świętami wielkanocnymi (Wielki Piątek). Związek trunku z tymi akurat świętami wynika także z wiosennej dostępności samego tataraku porastającego brzegi cieszyńskich akwenów. Kieliszek tej nalewki mieszkańcy Skoczowa piją po zakończeniu zwyczajowego wielkopiątkowego pochodu ze słomianą kukłą zwaną tutaj „Judoszem”. Picie tatarczówki ma przygotować mieszkańców regionu zarówno na zbliżające się świętowanie przy suto zastawionych stołach, jak też być jeszcze nawet formą postnego umartwienia ze względu na jej gorzki, korzenny posmak. Nalewka zresztą z tego powodu w opinii mieszkańców nie nadaje się do spożywania w większych ilościach, a jedynie do degustacji.
Rozpowszechnienie.
Głównymi propagatorami tatarczówki, nie tylko w regionie, są członkowie Towarzystwa Przyjaciół Skoczowa, których staraniem została uznana za produkt regionalny przez ministerstwo. Im także zawdzięcza tatarczówka zainteresowanie producenta trunków regionalnych z nieodległej Jasienicy, gdzie jest rozlewana od roku 2007. TPS w swoich działaniach wspierają także lokalne władze, jednak jest to utrudnione ze względu na zakazy dotyczące promowania alkoholi. Tradycja związana z konkretnym miejscem i świętami oraz jej specyficzny smak są jednak z jednej strony walorem, z drugiej zaś nie sprzyjają produkcji trunku na większą skalę, co wiąże się także z opłacalnością jego przemysłowego wytwarzania. Dlatego od czasu do czasu pojawiają się zwłaszcza w lokalnej prasie informacje o wznowieniu lub możliwym całkowitym zaprzestaniu seryjnej produkcji tej nalewki.
Walory tatarczówki docenił polski kucharz i osobowość medialna Maciej Kuroń, który przepis na jej wytwarzanie zamieścił na rodzinnym blogu kulinarnym (także w roku 2007).

</doc>
<doc id="3319459" url="https://pl.wikipedia.org/wiki?curid=3319459" title="Tatarczówka">
Tatarczówka



</doc>
<doc id="3319460" url="https://pl.wikipedia.org/wiki?curid=3319460" title="Yoandris Salinas">
Yoandris Salinas

Yoandris Salinas Luis (ur. 20 września 1985) – kubański bokser kategorii superkoguciej.
Kariera amatorska.
W 2005 r. Salinas zdobył brązowy medal na Mistrzostwach Kuby. W kategorii muszej, Salinas niespodziewanie przegrał swoją półfinałową walkę z 16-letnim Ronielem Iglesiasem. Na kolejnych mistrzostwach kraju, w 2006 r. Salinas zdobył złoty medal w tej samej kategorii, pokonując Andry'ego Laffitę. Dzięki zwycięstwu Salinas wziął udział w Igrzyskach Ameryki Środkowej i Karaibów. Kubańczyk zdobył srebrny medal, przegrywając w finale minimalnie, jednym punktem z Dominikańczykiem Juanem Payano.
Podczas 46. Mistrzostw Kuby Salinas po raz kolejny zdobył złoty medal, pokonując po raz kolejny, na punkty (16:9) Laffitę. Dzięki zwycięstwu na krajowych mistrzostwach Salinas wziął udział w turnieju kwalifikacyjnym na Igrzyska Panamerykańskie w Rio De Janeiro. Kubańczyk został zwycięzca zawodów, pokonując w finale Meksykanina Braulio Ávilę. Na Igrzyskach Panamerykańskich Salinas zdobył brązowy medal w kategorii muszej. Podczas zawodów pokonał Juana Vegę i Alexandra Gueracuco. W półfinale pokonał go McWilliams Arroyo, który zdobył złoty medal. Co ciekawe jego rywal z kwalifikacji Ávila również zdobył brązowy medal w tej samej kategorii wagowej. W 2008 r. Salinas niespodziewanie przegrał w 1/16 finału Mistrzostw Kuby. W wyższej kategorii niż dotychczas, koguciej pokonał go na punkty (7:11) Osieris Hernández. W 2009 r. Salinas na kolejnych Mistrzostwach Kuby wystartował w kategorii koguciej. Salinas zdobył srebrny medal, przegrywając w finale ze srebrnym medalistą olimpijskim Yankielem Leónem
Kariera zawodowa.
Po ucieczce z Kuby w 2009 r. Salinas przeszedł na zawodowstwo. Kubańczyk zadebiutował 4 grudnia 2009 r., mając za rywala bardzo doświadczonego reprezentanta Portoryko Felixa Floresa. Salinas okazał się zdecydowanie lepszy w cztero-rundowym pojedynku, pokonując Floresa bardzo wysoko na punkty (40-32, 39-33, 40-32). Była to czwarta porażka Portorykańczyka z rzędu. Po dwóch kolejnych zwycięstwach rywalem Kubańczyka był niepokonany Meksykanin Danny Aquino. Salinas zwyciężył niejednogłośnie na punkty w tym pojedynku. Dwóch sędziów wskazało przewagę Kubańczyka w stosunku 39-37 a trzeci sędzia Toby Tamarkin widział taką samą przewagę, ale młodszego Meksykanina. 16 lipca 2011 r. Salinas zmierzył się z bardzo doświadczonym Kolumbijczykiem Johnem Moliną. Kolumbijczyk w 2002 r. walczył o mistrzostwo świata, remisując w pojedynku z Nelsonem Dieppą po technicznej decyzji sędziów. Walka została przerwana przez przypadkowe zderzenie głowami. Niepokonany Kubańczyk bez problemów pokonał Molinę, nokautując go w trzeciej rundzie pojedynku. Salinas dzięki zwycięstwu nad Kolumbijczykiem zdobył pas WBC Latino w kategorii superkoguciej. Kubańczyk nie bronił tytułu WBC, który zdobył w poprzednim pojedynku. Już dwa tygodnie później, 30 lipca Salinas zmierzył się z Nikaraguańczykiem Carlosem Rivasem. Stawką pojedynku był pas WBA Fedebol w kategorii superkoguciej. Niepokonany Kubańczyk zwyciężył po dziewięciu rundach bardzo wysoko na punkty, zdobywając drugi pas w zawodowej karierze.
12 sierpnia 2011 r. Salinas pokonał Kolumbijczyka Felipe Almanzę. Kubańczyk wygrał przez nokaut w trzeciej rundzie. Zwycięzca dominował w tym pojedynku od początkowego gongu, zaskakując rywala szybkimi kombinacjami ciosów i ringową agresją. Walka zakończyła się w trzecim starciu, gdy Kolumbijczyk dał się wyliczyć po bardzo precyzyjnym ciosie z prawej ręki. 22 października Kubańczyk przystąpił do pojedynku z Nehomarem Cermeño. Cermeño był w przeszłości posiadaczem mistrzostwa świata WBA w kategorii koguciej, ale był to tytuł tymczasowy. W walce o pełnoprawny tytuł został dwukrotnie pokonany przez Anselmo Moreno. Walka odbyła się w Panamie, na terenie rywala. Po ośmiu rundach sędziowie niejednogłośnie ogłosili remis. Jeden sędzia wskazał 77-75 na Kubańczyka, drugi 75-77 na korzyść Wenezuelczyka a ostatni sędzi wskazał remis, punktując 76-76. Stawką walki był wakujący pas NABA w wersji USA. Po tej walce, Salinas stoczył kolejne 3. pojedynki przed obroną pasa WBA Fedebol. 25 listopada 2011 r. pokonał przez techniczny nokaut w drugiej rundzie Aneudy'ego Matosa, 7 stycznia następnego roku Danny'ego Erazo a 17 lutego, w swoim siedemnastym pojedynku zwyciężył przez techniczny nokaut w ósmej rundzie, doświadczonego Nikaraguańczyka Bismarcka Alfaro. Do pierwszej obrony pasa WBA Fedebol w kategorii superkoguciej Salinas przystąpił 19 maja 2012 r., mając za rywala Imera Velásqueza. Kubańczyk łatwo obronił pas, nokautując rywala w szóstej rundzie pojedynku, który zaplanowany był na dziewięć rund.
23 lipca 2012 r. rywalem Salinasa był Dominikanczyk Geyci Lorenzo. Walka odbyła się na terenie rywala, w legendarnej hali nazwanej imieniem boksera Carlosa Teo Cruza. Salinas łatwo wygrał w tym pojedynku, zwyciężając przez poddanie rywala w szóstej rundzie. Wcześniej, w rundzie pierwszej Lorenzo był liczony. Następny pojedynek Salinas stoczył zaledwie trzy dni później, pokonując w czwartej rundzie Jose Anibala Cruza. 6 października Salinas pokonał jednogłośnie na punkty Nikaraguańczyka Eliecera Lanzasa. 5 października 2013 r. Salinas zmierzył się z mistrzem świata WBA w kategorii superkoguciej, Brytyjczykiem Scottem Quiggiem. Pojedynek odbył się na terenie mistrza w O2 Arena, w Londynie. Po dwunastu rundach decyzją większości sędziowie ogłosili remis. Opinie ekspertów na temat werdyktu były podzielone. Jedni uważali, że aktywniejszy w początkowych rundach Kubańczyk powinien zwyciężyć a inni twierdzili, że Quigg odrobił straty w drugiej części pojedynku. Dzięki remisowi Quigg obronił tytuł. W kolejnym pojedynku, który odbył się 12 lipca 2014 r. Salinas niespodziewanie doznał pierwszej porażki w karierze, przegrywając przez techniczny nokaut w piątej rundzie. Kubańczyk kontrolował przebieg pojedynku przez pierwsze trzy rundy, wygrywając je. W czwartej rundzie postanowił walczyć z rywalem w półdystansie, co przyniosło pierwsze liczenie w jego karierze. Jego rywal Meksykanin Enrique Quevedo nie wypuścił zwycięstwa z rąk i w piątej rundzie posłał rywala dwukrotnie na deski, co skutkowało poddaniem Kubańczyka przez sędziego.

</doc>
<doc id="3319462" url="https://pl.wikipedia.org/wiki?curid=3319462" title="James Legge">
James Legge

James Legge (; , ur. 20 grudnia 1815 w Huntly, zm. 29 listopada 1897 w Oksfordzie) – szkocki misjonarz, sinolog, tłumacz klasycznych dzieł filozofii i religii chińskiej, pierwszy profesor sinologii na Oxford University. Jeden z najwybitniejszych, jeśli nie najwybitniejszy sinolog dziewiętnastowieczny, którego monumentalne dzieło – tłumaczenie większości najważniejszych dzieł starożytnej myśli chińskiej, położyło podwaliny pod zrozumienie kultury Chin przez Europejczyków i pod sinologię jako dziedzinę nauki.
Młodość.
Był najmłodszym z czterech synów kupca Ebenezera Legge’a i Elizabeth z domu Cruikshank; jego matka zmarła gdy miał dwa lata i wychowywany był przez macochę, którą dobrze wspominał. Miasteczko Huntly w Aberdeenshire było niewielkie, ale pochodziło z niego kilku wybitnych uczonych, w tym William Milne, jeden z pierwszych misjonarzy pracujących z Chińczykami oraz redaktor "Encyclopedii Britannici", znany hebraista, William Robertson Smith. Wychowany został w tradycji kongregacjonalistycznej. Dzięki znajomości łaciny uzyskał stypendium do King’s College Uniwersytetu Aberdeen, który ukończył w 1835, otrzymując laur najlepszego studenta – Huttonian Prize. Po studiach, przez półtora roku uczył w średniej szkole w Blackburn; w tym okresie, pod wpływem starszego brata, duchownego, jego kręgu religijnych przyjaciół i dyrektora szkoły, przystał do środowiska ewangelikalnego. W 1837 wstąpił do Highbury Theological College w Londynie i rok później został ordynowany; w czasie studiów rozpoczął naukę chińskiego, z postanowieniem wyruszenia na misję do Chin.
W 1839 ożenił się z Mary Isabellą Morison (córką znaczącego pastora Johna Morisona) i wyjechał do Malakki, gdzie uczył w Anglo-Chinese College, szkole dla Chińczyków, prowadzonej przez London Missionary Society (a po śmierci poprzedniego dyrektora, został jej kierownikiem). Stwierdził wówczas, że aby efektywnie nawracać Chińczyków należy zrozumieć ich literaturę i wykorzystać ją do pracy misjonarskiej.
Misjonarz i tłumacz.
Jako przedstawiciel drugiej fali nowożytnych misjonarzy chrześcijańskich, budował na fundamentach położonych przez Roberta Morrisona, Williama Milne’a i innych poprzedników, którzy nie byli w stanie dotrzeć bezpośrednio do Chin, ale pracowali wśród chińskich imigrantów w Azji Południowo-Wschodniej, tworząc tam podstawy nauczania języka chińskiego dla obcokrajowców. Ich praca ograniczona była też względami politycznymi, podczas gdy Legge i inni mu współcześni wykorzystywali sukcesy brytyjskie w (siłowym) otwieraniu Chin.
Po wygranej I wojnie opiumowej Wielka Brytania przejęła Hongkong i Legge przeniósł się do nowej kolonii, gdzie mieszkał przez następne 30 lat. W tym okresie odbył kilka podróży do Anglii (1846-48, 1857-58 i 1867-70) i jedną (1865) do Japonii. W 1852 zmarła jego żona. Wysłał córki na naukę do Szkocji, ale sam pozostał w Hongkongu. Podczas drugiego pobytu w Anglii ożenił się powtórnie, z wdową po misjonarzu, Hanną Mary Willetts. Pracował tam m.in. nad swoim cyklem tłumaczeń, uznając je za bardzo istotne dla akomodacji nauczania chrześcijańskiego do kultury chińskiej. Protestanccy misjonarze w tym okresie, o silnym nastawieniu ewangelikalnym, w większości nie byli zainteresowani poznaniem kultury chińskiej. Legge był jednym z kilku, którzy mieli przeciwne zdanie. Rozpoczął m.in. ponownie dyskusję nad właściwym tłumaczeniem pojęcia „Bóg” na chiński – ostatecznie jego propozycja by używać pojęcia "Shangdi" (上帝; Najwyższy Władca, Pan na Wysokościach) została przyjęta w kręgach protestanckich (katolicy w swoich tłumaczeniach Biblii używają pojęcia "Tianzhu", 天主, Pan Niebios).
Zachowując angielski strój i styl bycia, poznał chiński język i kulturę na tyle dobrze, że nauczał i wygłaszał kazania po chińsku. Do 1856 prowadził dwujęzyczną szkołę dla chłopców i dziewcząt, chcąc wychować pokolenie rodowitych, chińskich misjonarzy. Jego nadzieje nie spełniły się, gdyż wychowankowie woleli pracować jako tłumacze dla robiących wielkie interesy w Chinach kupców zachodnich. Po 1856 Legge skupił się więc na swoich pracach nad kanonem chińskim, uznając jego objaśnienie za kluczowe dla sukcesu pracy misjonarskiej w Chinach (który zawsze pozostawał jego głównym celem).
Współpracował z wieloma znaczącymi uczonymi chińskimi. Jeszcze w Malacce pracował z Ho Tsun-sheenem, który pomagał mu we wczesnych tłumaczeniach, a potem sam został autorem ważnych komentarzy do chińskich tłumaczeń ewangelii. Luo Zhongfan z Kantonu, sympatyzujący z, ale nie nawrócony na chrześcijaństwo, napisał (pod wpływem Legge’a) komentarze do chińskich klasyków, w duchu monoteistycznym. Przez cztery lata asystentem Legge’a był błyskotliwy Hong Rengan, który w 1858 wrócił do Chin, na dwór swojego kuzyna Hong Xiuquana, przywódcy tajpingów. Hong Rengan został jednym z królów państwa tajpingów i wielu misjonarzy miało (ostatecznie niespełnione) nadzieje, że zwróci ten ruch ku ortodoksyjnemu chrześcijaństwu (Hong zginął po upadku powstania). Najważniejszym jednak ze współpracowników misjonarza był Wang Tao, który nawet towarzyszył Legge’owi w jego podróży do Wielkiej Brytanii (1867-69), by kontynuować prace translatorskie. Pod wrażeniem tego, co widział w Anglii, Wang został później znaczącym propagatorem modernizacji qingowskich Chin. W uznaniu dziesięcioletniej współpracy Legge, gdy został profesorem w Oksfordzie, zaprosił Wanga ponownie do Anglii, ale ten odmówił, ze względu na swoją karierę dziennikarską w Chinach.
Legge ostatecznie opuścił Hongkong w 1873, zmęczony sporami z konserwatywnie nastawionymi misjonarzami, którzy mieli mu za złe nadmierne skupienie się na chińskich klasykach. Finansujące Legge’a London Missionary Society zaczęło się obawiać, że przez swoje tłumaczenia, Legge może więcej chrześcijan zwrócić ku pogańskim religiom Chin, niż Chińczyków – ku chrześcijaństwu. Odbył podróż do Qufu, miejscu narodzin Konfucjusza i Pekinu, gdzie odwiedził Świątynię Nieba (fakt, że zdjął buty by okazać szacunek temu wciąż czynnemu miejscu kultów cesarskich i że odśpiewał tam z towarzyszami hymny chrześcijańskie, był później krytykowany przez jego oponentów jako znak nadmiernego „zsinizowania”). Podróżując przez Amerykę, w 1874 dotarł do Anglii i spędził dwa lata w Dollar w Clackmannanshire.
Profesura w Oksfordzie.
W 1876 otrzymał nowo utworzoną profesurę języka chińskiego na Uniwersytecie Oksfordzkim, którą piastował do śmierci (podczas wykładu) w wieku 82 lat. Pozostawał nonkonformistycznym (czyli nie należącym do państwowego Kościoła anglikańskiego) duchownym, ale jego kariera przybrała bardziej świecki charakter. Był pierwszym nieanglikańskim duchownym, który został profesorem Oksfordu. Przez resztę życia mieszkał z rodziną pod nr 3 Keble Terrace - na domu tym umieszczono w 2018 pamiątkową niebieską tablicę. Wyższy status społeczny, jaki dała mu oksfordzka profesura, nie zmienił zasadniczo ani charakteru, ani stylu życia Legge'a. Jako jeden z nielicznych podówczas profesorów był w pełni oddany pracy badawczej. Utrzymał swój zwyczaj wstawania o 3-4 nad ranem, by do świtu studiować i tłumaczyć chińskie dzieła - ten tryb życia prowadził praktycznie do śmierci. Niepochodzący z wyższych klas Legge'owie, nienależący też do Church of England byli też w dużej mierze ignorowani przez snobistyczną śmietankę towarzyską Oksfordu. Niemniej, po wielu latach rozłąki, życie rodziny Legge'ów było spokojne i pomyślne, mimo lęków jego żony przed zgubnym wpływem "nazbyt intelektualnego" i niedostatecznie religijnego środowiska uniwersyteckiego miasta.
Legge nauczał przez cały swój czas w Oksfordzie, aczkolwiek w latach 1880. jego aktywność była mniejsza, ze względu na poważne kłopoty zdrowotne. Uczył chińskiego klasycznego i współczesnego, oraz lektury i tłumaczenia tekstów. Ponadto prowadził wykłady otwarte, których tematy często pokrywały się z bieżącą tematyką badawczą. Ówczesny system studiów na Oksfordzie nie wymuszał na studentach wielkiego zaangażowania, a ponieważ otwarte kursy nie liczyły się do egzaminów, liczba studentów Legge'a na ogół nie przekraczała kilku osób. Żaden z jego studentów nie miał też wielkich osiągnięć, z wyjątkiem austriackiego sinologa Arthura von Rosthorna.
Aktywnie współpracował z innym wybitnym orientalistą, indologiem Friedrichem Maxem Müllerem, tworząc podstawy religioznawstwa porównawczego i nauczając w Corpus Christi College. Przykładem jego komparatystycznego podejścia jest wykład porównujący założenia etyczne konfucjanizmu, taoizmu i chrześcijaństwa, wydany następnie w postaci książkowej jako "Confucianism and Tâoism described and compared with Christianity". Przygotowany na konferencję misjonarzy w Szanghaju w 1877 wzbudził tak duży opór konserwatywnej części uczestników, że został z niej wycofany. Jako badacz religii i tradycji filozoficznych, reprezentował tradycję tekstualną, nie analizując jak ideały były wcielane w życie – w przeciwieństwie do innego wczesnego badacza J.J.M. de Groota.
Wykładając w Oksfordzie przygotował poprawioną wersję swoich tłumaczeń ksiąg konfucjańskich, które ukazały się ponownie nakładem Clarendon Press w latach 1893 i 1895. Przekłady dzieł taoistycznych (i części konfucjańskich) weszły do cyklu świętych ksiąg Wschodu, wydawanych pod redakcją Müllera przez Uniwersytet Oksfordzki w latach 1879–1910 (łącznie 50 tomów). Są to klasyki konfucjańskie (tomy 3, 16, 27 i 28) oraz taoistyczne (tomy 39 i 40). Tłumaczenia te, wznawiane i wykorzystywane po dziś dzień, stały się podstawą rozumienia idei konfucjańskich i taoistycznych przez Europejczyków. Interesował się też wczesnym buddyzmem chińskim i wczesnym chrześcijaństwem w Chinach, szczególnie nestorianizmem.
Charakterystyka prac.
W swoich pracach kładł większy nacisk na poprawność niż formę stylistyczną. Z tego względu jego pierwsze tłumaczenie (z 1871) "Księgi Pieśni" ("Shi Jing"), zbioru wierszy z okresu Zhou jest oddane prozą. Podjął jednak próbę ponownego tłumaczenia tych wierszy w postaci poetyckiej. Choć niezbyt udana, miała ona m.in. wpływ na zainteresowanie się chińską poezją przez Ezrę Pounda. Podejście Legge'a, opatrywanie tekstów wierszy "Shi Jingu" obszernymi przypisami i przekładami oryginalnych komentarzy (głównie dwunastowiecznego neokonfucjanisty Zhu Xi) było zbliżone do tego, jakie reprezentowali badacze chińscy. Niemniej był pierwszym angielskim tłumaczem chińskiej poezji, który, tworząc dwie różne edycje tego samego dzieła, w ogóle podjął próbę pogodzenia wymogów ścisłości naukowej i prozodii. Mimo niedoskonałości, był to pierwszy znaczący zbiór poezji chińskiej przełożony na język angielski, i jest on wciąż wykorzystywany. Zdaniem C. Hole'a większość późniejszych tłumaczy chińskiej poezji nie mogła się równać z klasyczną erudycją Legge'a. 
Oceniając jego tłumaczenie "Dialogów Konfucjańskich" Zhu Fang określa je jako satysfakcjonujące pod względem oddania rejestru, cech leksykalnych, syntaktyki oryginału, ale niezbyt dobre pod względem fonologii, prawdopodobnie przez zbyt duże różnice między językiem chińskim a angielskim, oraz poświęcające zwartość tekstu na rzecz zrozumiałości tłumaczenia. Legge starannie oddaje też figury retoryczne oryginału, choć czasem za cenę opatrywania ich wielką ilością przypisów. Starannie opracowane tłumaczenia Legge’a są – mimo upływu 150 lat – wciąż uważane za jedne z najlepszych i wykorzystywane we współczesnych opracowaniach.
Położył ogromne zasługi jako tłumacz, ale był też pionierem nowoczesnego, liberalnie nastawionego misjonarstwa, wprowadzania nauk o Azji do programów nauczania w Oksfordzie, a także dopuszczenia kobiet do studiów na tym uniwersytecie.
Jego córka, Helen Edith Legge, napisała biografię ojca "James Legge, Missionary and Scholar".

</doc>
<doc id="3319463" url="https://pl.wikipedia.org/wiki?curid=3319463" title="Gromada Szczepankowo">
Gromada Szczepankowo



</doc>
<doc id="3319464" url="https://pl.wikipedia.org/wiki?curid=3319464" title="Pietrzwałd (gromada)">
Pietrzwałd (gromada)

Pietrzwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pietrzwałd z siedzibą GRN w Pietrzwałdzie utworzono – jako jedną z 8759 gromad na obszarze Polski – w powiecie ostródzkim w woj. olsztyńskim na mocy uchwały nr 22 WRN w Olsztynie z dnia 4 października 1954. W skład jednostki weszły obszary dotychczasowych gromad Naprom, Rudno, Pietrzwałd i Wysoka Wieś ze zniesionej gminy Pietrzwałd w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Pietrzwałd włączono wieś Ryn, osady Bedanrki i Wólka Durąska oraz PGR Ryn ze zniesionej gromady Szczepankowo w tymże powiecie.
31 grudnia 1961 do gromady Pietrzwałd włączono wieś Glaznoty ze zniesionej gromady Wygoda oraz PGR Smykowo ze zniesionej gromady Brzydowo w tymże powiecie.
30 czerwca 1968 do gromady Pietrzwałd włączono wieś Lipowo, PGR Bałcyny oraz osady Lesiak Lipowski i Marynowo ze zniesionej gromady Reszki w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostródzkim reaktywowano gminę Pietrzwałd.

</doc>
<doc id="3319465" url="https://pl.wikipedia.org/wiki?curid=3319465" title="Miłomłyn (gromada)">
Miłomłyn (gromada)

Miłomłyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Miłomłyn z siedzibą GRN w Miłomłynie (wówczas wsi) utworzono – jako jedną z 8759 gromad na obszarze Polski – w powiecie ostródzkim w woj. olsztyńskim na mocy uchwały nr 22 WRN w Olsztynie z dnia 4 października 1954. W skład jednostki weszły obszary dotychczasowych gromad Miłomłyn i Tarda, ponadto miejscowość Majdajny Małe z dotychczasowej gromady Majdajny Wielkie oraz miejscowość Kukła z dotychczasowej gromady Dębinka, ze zniesionej gminy Miłomłyn, a także miejscowości Faltyjanki i Piławki z dotychczasowej gromady Warlity Wielkie ze zniesionej gminy Ostróda – w tymże powiecie. Dla gromady ustalono 15 członków gromadzkiej rady narodowej.
1 stycznia 1960 do gromady Miłomłyn włączono obszar zniesionej gromady Bynowo w tymże powiecie.
31 grudnia 1961 do gromady Miłomłyn włączono wsie Liwa, Glimy, Lubień, Wielimowo i Zalewo oraz PGR Rogowo ze zniesionej gromady Liwa w tymże powiecie.
1 stycznia 1969 z gromady Miłomłyn wyłączono część obszaru lasów państwowych Nadleśnictwa Tarda (5 ha), włączając ją do gromady Słonecznik w powiecie morąskim w tymże województwie; do gromady Miłomłyn z gromady Słonecznik włączono natomiast część jeziora Tarda (6 ha).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostródzkim reaktywowano gminę Miłomłyn.

</doc>
<doc id="3319466" url="https://pl.wikipedia.org/wiki?curid=3319466" title="Łukta (gromada)">
Łukta (gromada)

Łukta – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łukta z siedzibą GRN w Łukcie utworzono – jako jedną z 8759 gromad na obszarze Polski – w powiecie ostródzkim w woj. olsztyńskim na mocy uchwały nr 22 WRN w Olsztynie z dnia 4 października 1954. W skład jednostki weszły obszary dotychczasowych gromad Komorowo, Łukta, Molza, Pelnik, Plichta, Ramoty, Strzałkowo, Tabórz, Worliny, Dąg i Wynki ze zniesionej gminy Łukta oraz miejscowość Pupki z dotychczasowej gromady Kątno ze zniesionej gminy Biesal w tymże powiecie. Dla gromady ustalono 20 członków gromadzkiej rady narodowej.
31 grudnia 1961 do gromady Łukta włączono obszar zniesionej gromady Mostkowo w tymże powiecie (przyłączonej do powiatu ostródzkiego z powiatu morąskiego tego samego dnia).
1 stycznia 1969 z gromady Łukta wyłączono: a) część obszaru PGR Zajączkowo (6 ha), włączając ją do gromady Wołowno; b) część obszaru wsi Woryty (5 ha), włączając ją do gromady Gietrzwałd – obie w powiecie olsztyńskim w tymże województwie; do gromady Łukta włączono natomiast część jeziora Długie (4 ha) z gromady Żabi Róg w powiecie morąskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostródzkim reaktywowano gminę Łukta.

</doc>
<doc id="3319468" url="https://pl.wikipedia.org/wiki?curid=3319468" title="Grunwald (gromada)">
Grunwald (gromada)

Grunwald (planowana lecz nie wdrożona nazwa: "Samin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grunwald z siedzibą GRN w Grunwaldzie utworzono – jako jedną z 8759 gromad na obszarze Polski – w powiecie ostródzkim w woj. olsztyńskim na mocy uchwały nr 22 WRN w Olsztynie z dnia 4 października 1954. W skład jednostki weszły obszary dotychczasowych gromad Grunwald, Frygnowo i Ostrowite ze zniesionej gminy Grunwald oraz obszar dotychczasowej gromady Samin ze zniesionej gminy Dąbrówno w tymże powiecie. Dla gromady ustalono 13 członków gromadzkiej rady narodowej. Gromada powstała w miejsce planowanej "gromady Samin" z siedzibą w Saminie.
1 stycznia 1960 do gromady Grunwald włączono obszar zniesionej gromady Stębark w tymże powiecie.
31 grudnia 1961 do gromady Grunwald włączono wieś Mielno, osady Grabniak, Omin i Wola Wysoka, PGR Tymawa oraz leśniczówkę Tymawka ze zniesionej gromady Pawłowo w tymże powiecie.
30 czerwca 1968 siedzibę GRN gromady Grunwald przeniesiono z Grunwaldu do Stębarka, pozostawiając jednak nazwę gromady "Grunwald".
22 grudnia 1971 do gromady Grunwald włączono miejscowości Marcinkowo i Udzikowo ze zniesionej gromady Marwałd w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostródzkim reaktywowano gminę Grunwald, jednak z siedzibą gminnej rady narodowej w Gierzwałdzie.

</doc>
<doc id="3319469" url="https://pl.wikipedia.org/wiki?curid=3319469" title="Samin (gromada)">
Samin (gromada)



</doc>
<doc id="3319471" url="https://pl.wikipedia.org/wiki?curid=3319471" title="Cerkiew Najświętszej Marii Panny z Blacherne w Beracie">
Cerkiew Najświętszej Marii Panny z Blacherne w Beracie

Cerkiew Najświętszej Marii Panny z Blacherne (alb. "Kisha e Shën Mëri Vllahernës") – prawosławna cerkiew w Beracie, okręg Berat, w Albanii. Usytuowany jest na wzgórzu Starego Miasta wewnątrz zamku. Nazwa cerkwi pochodzi od istniejącego w dzielnicy Blacherne w Konstantynopolu ufundowanego w połowie V wieku przez cesarzową Pulcherię kościoła pw. Najświętszej Marii Panny.
Uważa się, że kościół został zbudowany na miejscu istniejące tutaj w IV–V wieku klasztoru. Pierwotna świątynia zbudowana była z kamienia. Po jej zniszczeniu w wyniku trzęsienia ziemi, cerkiew została odbudowana w XVI wieku techniką "clausonage technique" (kamienie otoczone cegłami) na planie krzyża wpisanego w kwadrat, techniką charakterystyczną dla bizantyjskich kościołów z obszaru południowej Albanii w XII–XV wieku. Wówczas to w 1578 r. ozdobił go freskami mistrz Nikola syn Onufrego. Podłoga świątyni została ozdobiona mozaikami, które zachowały się do dnia dzisiejszego. 
Po ogłoszeniu w 1967 r. przez Envera Hodżę „Rewolucji Ideologicznej i Kulturalnej” i deklarowania Albanii pierwszym na świecie państwem ateistycznym, rozpoczęły się represje wobec wszystkich wspólnot religijnych i kościołów w Albanii. Obiekty sakralne przejęło państwo, większość z nich zostało zdewastowanych, a nawet zburzonych. Jak większość obiektów sakralnych cerkiew Zaśnięcia Najświętszej Marii Panny przez ponad 30 lat ulegała zniszczeniom. Obecnie została odrestaurowana przez Albański Kościół Prawosławny.
W 1948 obiekt został wpisany na listę religijnych zabytków kulturowych Albanii ("Objekte fetare me statusin Monument Kulture").

</doc>
<doc id="3319472" url="https://pl.wikipedia.org/wiki?curid=3319472" title="Wang Yan (brydżystka)">
Wang Yan (brydżystka)

Wang Yan () – chińska brydżystka.
Wyniki brydżowe.
Zawody światowe.
W światowych zawodach zdobył następujące lokaty:

</doc>
<doc id="3319473" url="https://pl.wikipedia.org/wiki?curid=3319473" title="Liu Yan (brydżystka)">
Liu Yan (brydżystka)

Liu Yan () – chińska brydżystka.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3319474" url="https://pl.wikipedia.org/wiki?curid=3319474" title="Liu Yan">
Liu Yan



</doc>
<doc id="3319475" url="https://pl.wikipedia.org/wiki?curid=3319475" title="Episcia cupreata">
Episcia cupreata

Episcia cupreata (Hook.) Hanst. – gatunek rośliny z rodziny ostrojowatych ("Gesneriaceae"). Pochodzi z Ameryki Południowej, z terenów państw Panama, Wenezuela, Brazylia i Kolumbia. Jest uprawiany w wielu krajach świata.
Zastosowanie.
Roślina ozdobna, uprawiana jako roślina pokojowa. Jej walorami ozdobnymi są barwne liście i kwiaty. Wyhodowano wiele kultywarów różniących się deseniem i barwami liści, owłosieniem, a także barwą kwiatów. Wiele z nich to mieszańce, pochodzące od "Episcia cupreata" i "Episcia reprans".

</doc>
<doc id="3319476" url="https://pl.wikipedia.org/wiki?curid=3319476" title="Benedykt ze Stryjkowa">
Benedykt ze Stryjkowa

Benedykt ze Stryjkowa – kapelan Zygmunta II Augusta, dyrektor Kapeli Rorantystów w latach 1557-1574.

</doc>
<doc id="3319478" url="https://pl.wikipedia.org/wiki?curid=3319478" title="Episcia">
Episcia

Episcia Mart. – rodzaj roślin z rodziny ostrojowatych ("Gesneriaceae"). Należące do niego gatunki występują naturalnie w północnej części Ameryki Południowej i w Ameryce Środkowe, na obszarach o klimacie tropikalnym. 
Systematyka.
Przedstawiciel rodziny ostrojowatych ("Gesneriaceae") należącej do rzędu jasnotowców ("Lamiales") reprezentującego dwuliścienne właściwe.
Lista uwzględnia tylko gatunki zweryfikowane przez "The Plant List".

</doc>
<doc id="3319481" url="https://pl.wikipedia.org/wiki?curid=3319481" title="Mistrzostwa Świata w Podnoszeniu Ciężarów Kobiet 1989">
Mistrzostwa Świata w Podnoszeniu Ciężarów Kobiet 1989

Wyniki podnoszenia ciężarów na 3. Mistrzostwach Świata Kobiet w Podnoszeniu Ciężarów w 1989 roku w Manchesterze (Wielka Brytania. Startowały tylko kobiety w 9 kategoriach wagowych.

</doc>
<doc id="3319483" url="https://pl.wikipedia.org/wiki?curid=3319483" title="Erigeron roylei">
Erigeron roylei

Erigeron roylei DC. – gatunek roślin należący do rodziny astrowatych ("Asteraceae"). Pochodzi z obszarów o klimacie tropikalnym w Indiach i Pakistanie. W Polsce znajduje się w kolekcji niektórych ogrodów botanicznych, np. w Ogrodzie Botanicznym w Krakowie.

</doc>
<doc id="3319484" url="https://pl.wikipedia.org/wiki?curid=3319484" title="Kamień (tom poetycki)">
Kamień (tom poetycki)

Kamień – debiutancki tom poetycki Józefa Czechowicza wydany w 1927.
Część utworów zamieszczonych w tomie ma charakter liryki osobistej oraz intymnego wyznania. Obok nich znajdują się również wiersze o przesłaniu uniwersalnym, odnoszące się do teraźniejszych i przeszłych zagrożeń cywilizacyjnych, oraz wypowiedzi programowe. Utwory tomu napisane są w formie wiersza wolnego, pojawiają się w nich jednak rymy. Pesymistyczna wymowa wierszy zapowiada katastrofizm w literaturze polskiej.

</doc>
<doc id="3319494" url="https://pl.wikipedia.org/wiki?curid=3319494" title="Gymnocalycium spegazzinii">
Gymnocalycium spegazzinii

Gymnocalycium spegazzinii Britton &amp; Rose – gatunek rośliny z rodziny kaktusowatych. Rośnie na naturalnych stanowiskach w Ameryce Południowej, Środkowej i południowej części Ameryki Północnej. W Polsce jest uprawiany jako roślina pokojowa.
Nazewnictwo.
Po raz pierwszy gatunek ten pod nazwą "Echinocactus loricatus" sklasyfikował w 1905 r. Carlos Spegazzini, dyrektor instytutu i muzeum biologicznego w La Plata. Obecnie obowiązującą, uznaną przez "The Plant List" nazwę nadali mu w 1922 Nathaniel Lord Britton i Joseph Nelson Rose przenosząc go do rodzaju "Gymnocalycium" i zmieniając na cześć Spegazziniego nazwę gatunkową. Później botanicy wyróżnili wiele odmian i podgatunków, obecnie jednak według "The Plant List" uznany jest tylko jeden podgatunek – "Gymnocalycium spegazzinii" subsp. "cardenasianum" (F.Ritter) R.Kiesling &amp; Metzing, pozostałe odmiany i podgatunki to synonimy.
Morfologia i ekologia.
Łodyga walcowata o średnicy do 14 cm, o kolorze szarozielonym, czasami z brązowym odcieniem. Posiada 10-15 żeber z areolami. Z każdej areoli wyrasta 5-7 cierni, które przylegają do łodygi, lub są nieco skręcone. Kwiaty wyrastają na najmłodszych areolach. Są białe, z różową gardzielą, na zewnętrznej stronie płatków korony mają zieloną smugę. Owoc ma średnicę 1 mm,jest podłużny, zaokrąglony i zawiera brązowoczarne nasiona.
W swoim naturalnym środowisku rośnie na kamienistym podłożu, w górach, na dużych wysokościach, gdzie roślin zielnych jest już niewiele.

</doc>
<doc id="3319509" url="https://pl.wikipedia.org/wiki?curid=3319509" title="Cassipourea lanceolata">
Cassipourea lanceolata

Cassipourea lanceolata Tul. – gatunek rośliny z rodziny korzeniarowatych ("Rhizophoraceae" Pers.). Występuje naturalnie na Madagaskarze oraz prawdopodobnie również na Seszelach i Majotcie.
Biologia i ekologia.
Występuje na wysokości do 500 m n.p.m.
Systematyka.
Gatunek posiada synonimy:
Według IUCN takson "Cassipourea thomassetii" (Hemsl.) Alston jest odrębnym gatunkiem zaliczonym w Czerwonej księdze gatunków zagrożonych do kategorii VU – gatunków narażonych na wyginięcie. Jest on bardzo słabo rozpowszechniony – rośnie na wyspach Malabar, Polymnie oraz zachodniej części Picard wchodzących w skład atolu Aldabra. Jednak według "The Plant List" "Cassipourea thomassetii" jest synonimem "Cassipourei lanceolata", która występuje na Madagaskarze.

</doc>
<doc id="3319512" url="https://pl.wikipedia.org/wiki?curid=3319512" title="Doji">
Doji

Doji – świeca występująca w japońskich wykresach świecowych, której cena otwarcia i cena zamknięcia są takie same. Za świecę doji w wyjątkowych sytuacjach (duże korpusy sąsiednich świec) można również uznać świecę, której cena zamknięcia zbliżona jest do ceny otwarcia.
Znaczenie doji w analizie technicznej.
Doji jest oznaką braku zdecydowania na rynku, świeca ta sama w sobie nie stanowi jednoznacznego sygnału do odwrócenia, czy też kontynuacji obecnego trendu. Niemniej może prognozować nadchodzące istotne zmiany na rynku, dlatego przy zawieraniu transakcji powinno się poczekać na dodatkowe sygnały potwierdzające przypuszczenia inwestora.
Kontynuacja trendu po świecy doji potwierdza jego siłę.
Inne rodzaje świec doji.
Długonogie doji.
Świecę charakteryzują długie cienie dolny oraz górny potwierdzające jeszcze większe niezdecydowanie na rynku.
Ważka doji.
Świecę można rozpoznać po długim dolnym cieniu, często jest wyraźną oznaką nadchodzącej hossy.
Nagrobek doji.
W przeciwieństwie do ważki doji nagrobek doji charatkeryzuje cień występujący tylko w górnej części. Im dłuższy cień tym silniejsza oznaka bessy.
Czterocenowe doji.
Czterocenowe doji to pozioma kreska oznaczająca, że ceny otwarcia, zamknięcia, maksymalna i minimalna były równe. Wskazuje na niezdecydowanie rynku lub niską płynność.

</doc>
<doc id="3319515" url="https://pl.wikipedia.org/wiki?curid=3319515" title="Język maringarr">
Język maringarr

Język maringarr, także marenggar, maringa – prawie wymarły język Aborygenów z Terytorium Północnego, należący do języków bringeńskich.
Na początku lat 80. XX wieku szacowano, że ok. 30–40 osób posługiwało się tym językiem, obecnie prawdopodobnie znacznie mniej, ponieważ wiele użytkowników przechodziło na lokalny język kreolski – kriol.
W atlasie zagrożonych języków świata UNESCO język został sklasyfikowany jako krytycznie zagrożony.

</doc>
<doc id="3319519" url="https://pl.wikipedia.org/wiki?curid=3319519" title="Guala de Roniis">
Guala de Roniis

Guala de Roniis (lub Guala da Bergamo) (ur. 1180 w Bergamo, we Włoszech, zm. 3 września 1244) – włoski błogosławiony Kościoła katolickiego, biskup Brescii, dominikanin.
Życiorys.
W 1219 roku wstąpił do Zakonu Kaznodziejskiego założonego przez św. Dominika Guzmána. Był pierwszym inkwizytorem wiary i legatem papieskim. W 1229 roku został mianowany przez papieża Grzegorza IX na biskupa Brescii. Zmarł 3 września 1244 roku.
Jego kult jako błogosławionego został potwierdzony 1 października 1868 roku przez papieża Piusa IX. Jego wspomnienie liturgiczne obchodzone jest 4 września.

</doc>
<doc id="3319521" url="https://pl.wikipedia.org/wiki?curid=3319521" title="Język marithiel">
Język marithiel

Język marithiel, także: berringen, maridhiel, maridhiyel, marithiyel, marrithiyel – prawie wymarły język Aborygenów z Terytorium Północnego, należący do języków bringeńskich.
W 2006 roku szacowano, że ok. 15 osób posługiwało się tym językiem, podczas gdy w 1983 jeszcze 25 osób mówiło biegle, a 50 używało go jako drugiego języka.
W atlasie zagrożonych języków świata UNESCO język został sklasyfikowany jako krytycznie zagrożony.

</doc>
<doc id="3319525" url="https://pl.wikipedia.org/wiki?curid=3319525" title="7 sekund">
7 sekund

7 sekund (ang. tytuł "7 Seconds") – film akcji z 2005 roku w reżyserii Simona Fellowsa. W rolach głównych wystąpili Wesley Snipes, Deobia Oparei, Tamer Hassan czy Tamzin Outhwaite. Produkcja była wydana bezpośrednio na wideo.
Fabuła.
John Tuliver (Wesley Snipes) to były komandos amerykańskiej jednostki specjalnej Delta Force. Zajmuje się kradzieżami. Podczas napadu na furgonetkę przewożącą obraz Van Gogha, jeden z członków jego grupy zostaje porwany przez rosyjskich gangsterów. Teraz Tuliver musi odbić przyjaciela i wyrównać rachunki z gangsterami.
Produkcja.
Zdjęcia do filmu były kręcone w Bukareszcie.

</doc>
<doc id="3319527" url="https://pl.wikipedia.org/wiki?curid=3319527" title="Bianca Botto">
Bianca Botto

Bianca Botto (ur. 6 czerwca 1991 w Limie) – peruwiańska tenisistka, medalistka igrzysk Ameryki Południowej, reprezentantka kraju w Pucharze Federacji.
Kariera tenisowa.
Tenisistka występująca głównie w zawodach rangi ITF, w których rozpoczęła starty w listopadzie 2006 roku. Pierwszy wygrany turniej w grze pojedynczej odnotowała w październiku 2008 roku, w Limie a dwa tygodnie później triumfowała w grze podwójnej. W sumie wygrała piętnaście turniejów w grze pojedynczej i pięć w grze podwójnej rangi ITF.
W lutym 2010 roku, z dziką kartą, wystąpiła na turnieju WTA Tour w Bogocie, ale odpadła w pierwszej rundzie, przegrywając z Petrą Cetkovską.
Od 2009 roku reprezentuje Peru w rozgrywkach Pucharu Federacji.

</doc>
<doc id="3319528" url="https://pl.wikipedia.org/wiki?curid=3319528" title="Język mariyedi">
Język mariyedi

Język mariyedi – prawie wymarły język Aborygenów z Terytorium Północnego, należący do języków bringeńskich.
Na początku lat 80. XX wieku szacowano, że ok. 20 osób posługiwało się tym językiem, obecnie prawdopodobnie znacznie mniej, ponieważ wiele użytkowników przeszło na lokalny język kreolski – kriol.

</doc>
<doc id="3319531" url="https://pl.wikipedia.org/wiki?curid=3319531" title="Natalie Jaresko">
Natalie Jaresko

Natalie Ann Jaresko, ukr. Наталія Енн Яресько, trb. Natalija Enn Jareśko (ur. 24 kwietnia 1965 w Chicago) – amerykańska przedsiębiorca i dyplomata ukraińskiego pochodzenia i posiadająca również obywatelstwo ukraińskie, od 2014 do 2016 minister finansów Ukrainy.
Życiorys.
Absolwentka rachunkowości na DePaul University (1987), magisterium uzyskała w 1989 w John F. Kennedy School of Government. Zatrudniona w Departamencie Stanu USA. W 1991 wyjechała do Kijowa, od tego czasu mieszkając na Ukrainie. Od 1992 do 1995 kierowała sekcją gospodarczą ambasady Stanów Zjednoczonych w Kijowie, po odejściu z dyplomacji zatrudniona w amerykańskich funduszach pomocy rozwojowej, a także w sektorze prywatnym. Została dyrektorem zarządzającym w Western NIS Enterprise Fund (WNISEF) i we współtworzonej przez siebie firmie Horizon Capital. Była członkinią rady doradczej powołanej przez prezydenta Wiktora Juszczenkę.
2 grudnia 2014 otrzymała obywatelstwo ukraińskie. Tego samego dnia w drugim gabinecie Arsenija Jaceniuka objęła stanowisko ministra finansów (z puli przypadającej partii Samopomoc). Funkcję tę pełniła do 14 kwietnia 2016.
Odznaczona Orderem Księżnej Olgi (2003).

</doc>
<doc id="3319533" url="https://pl.wikipedia.org/wiki?curid=3319533" title="Strzelec wyborowy (film 2005)">
Strzelec wyborowy (film 2005)

Strzelec wyborowy (ang. tytuł "The Marksman") - film akcji produkcji amerykańsko-rumuńskiej z 6 września 2005 roku. Film wprowadzono na rynek bezpośrednio na DVD.
Zdjęcia do filmu nakręcono w Bukareszcie, w Rumunii. Filmu kręcono od października do grudnia 2004 roku.
Fabuła.
Źródło.
Malarz (Wesley Snipes) jako strzelec wyborowy zostaje wysłany do Czeczenii w celu zlikwidowania tamtejszej elektrowni jądrowej zanim terroryści uruchomią reaktor. Po naświetleniu celów amerykańskim rakietom, ucieka. Wówczas odkrywa, że to rakiety, a nie terroryści stanowią największe zagrożenie, które uruchomią reakcję jądrową. Malarz zdaje sobie sprawę, że został wrobiony. Główny bohater spróbuje rozbroić cel.

</doc>
<doc id="3319536" url="https://pl.wikipedia.org/wiki?curid=3319536" title="Boks na Igrzyskach Ameryki Południowej 1982">
Boks na Igrzyskach Ameryki Południowej 1982

Boks na Igrzyskach Ameryki Południowej 1982 – 2. edycja zawodów bokserskich rozgrywanych na Igrzyskach Ameryki Południowej, które odbywały w dniach 26 listopada - 5 grudnia 1982 r., w argentyńskim mieście Rosario. Wyniki nie są kompletne, zostali tylko podani zatwierdzeni zdobywcy złotych i srebrnych medali.

</doc>
<doc id="3319537" url="https://pl.wikipedia.org/wiki?curid=3319537" title="Stepan Połtorak">
Stepan Połtorak

Stepan Tymofijowycz Połtorak, ukr. Степан Тимофійович Полторак (ur. 11 lutego 1965 w miejscowości Weseła Dołyna w rejonie tarutyńskim) – ukraiński wojskowy, generał armii, w latach 2014–2019 minister obrony Ukrainy.
Życiorys.
Od 1983 zawodowy wojskowy. Kształcił się w szkole wojskowej Ministerstwa Spraw Wewnętrznych ZSRR. W 2003 uzyskał stopień kandydat nauk pedagogicznych. W swojej karierze wojskowej doszedł do stopnia generała armii (2015). W 2002 został powołany na komendanta Akademii Wojsk Wewnętrznych MSW Ukrainy. 28 lutego 2014 powołany na dowódcę wojsk wewnętrznych, a 15 kwietnia tegoż roku objął dowództwo reaktywowanej Gwardii Narodowej.
14 października 2014 został nowym ministrem obrony w rządzie Arsenija Jaceniuka. Pozostał na tym stanowisku także w utworzonym 2 grudnia 2014 drugim gabinecie dotychczasowego premiera, jak również w powołanym 14 kwietnia 2016 nowym rządzie Wołodymyra Hrojsmana. Funkcję ministra pełnił do 29 sierpnia 2019.
Odznaczony m.in. Orderem Bohdana Chmielnickiego klasy III, II i I.

</doc>
<doc id="3319538" url="https://pl.wikipedia.org/wiki?curid=3319538" title="Władysław Woliński">
Władysław Woliński

Władysław Woliński (ur. 16 czerwca 1896 we Lwowie, zm. wiosną 1940 w Kalininie) – major lekarz Wojska Polskiego, doktor nauk medycznych.
Życiorys.
Urodził się jako syn Michała i Władysławy z Makarewiczów. Absolwent Wydziału Lekarskiego na Uniwersytecie Franciszkańskim we Lwowie. Po odzyskaniu przez Polskę niepodległości jako ochotnik zgłosił się do Wojska Polskiego w 1918. Został awansowany do stopnia porucznika ze starszeństwem z dniem 1 czerwca 1919. Był naczelnym lekarzem jednostek: od 1921 13 dywizjonu artylerii konnej, w 1929 6 pułku artylerii ciężkiej. Został awansowany do stopnia kapitana w korpusie oficerów sanitarnych lekarzy ze starszeństwem z dniem 1 stycznia 1927. Od 1930 do 1935 pracował w Centrum Wyszkolenia Sanitarnego, później w 5 Lwowskim pułku artylerii lekkiej. W 1935 był naczelnym lekarzem batalionu KOP „Ludwikowo”. Został awansowany do stopnia majora ze starszeństwem z dniem 1 stycznia 1936. W marcu 1939 pełnił służbę w 6 pułku artylerii ciężkiej na stanowisku lekarza medycyny.
W czasie kampanii wrześniowej został aresztowany przez Sowietów. Był przetrzymywany wpierw w obozie w Starobielsku, gdzie został przewieziony indywidualnie i na drugi dzień wywieziony w ten sam sposób. Następnie przewieziony do Ostaszkowa. Na wiosnę 1940 został wywieziony i zamordowany w siedzibie Obwodowego Zarządu NKWD w Kalininie (obecnie Twer) przez funkcjonariuszy oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Miednoje.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3319539" url="https://pl.wikipedia.org/wiki?curid=3319539" title="Frändefors">
Frändefors

Frändefors – miejscowość ("tätort") w zachodniej Szwecji, w regionie administracyjnym ("län") Västra Götaland (gmina Vänersborg).
Miejscowość położona jest w prowincji historycznej ("landskap") Dalsland, ok. 15 km na północ od Vänersborga przy drodze E45 i linii kolejowej Norge/Vänerbanan (Göteborg – Kil/Kornsjø).
W pobliżu przepływającej przez centrum miejscowości rzeki Frändeforsån znajduje się kościół "Frändefors kyrka", zbudowany w latach 1797-1800 niedaleko nieistniejącego już budynku kościoła pochodzącego prawdopodobnie z XIII w.
W 2010 r. Frändefors liczyło 613 mieszkańców.

</doc>
<doc id="3319544" url="https://pl.wikipedia.org/wiki?curid=3319544" title="Arheilgen">
Arheilgen

Arheilgen, Darmstadt-Arheilgen – dzielnica miasta Darmstadt w Niemczech, w kraju związkowym Hesja.

</doc>
<doc id="3319547" url="https://pl.wikipedia.org/wiki?curid=3319547" title="Hipolit Gibiński">
Hipolit Gibiński

Hipolit Gibiński (ur. 18 czerwca 1895 w Warszawie, zm. wiosną 1940 w Charkowie) – polski lekarz, doktor nauk medycznych, major lekarz Wojska Polskiego, ofiara zbrodni katyńskiej.
Życiorys.
Urodził się jako syn Arona i Michaliny, z domu Tiszner. Ukończył studia lekarskie, uzyskał tytuł doktora medycyny. Po odzyskaniu przez Polskę niepodległości uczestniczył ochotniczo w wojnie polsko-bolszewickiej w 1920 r. służąc w szpitalu polowym nr 201. W 1926 r. został przydzielony do szpitala wojskowego w Kielcach, następnie do 1 pułku artylerii górskiej, a w 1931 r. do 1 pułku artylerii motorowej. Później służył w 53 pułku piechoty Strzelców Kresowych, gdzie uzyskał stanowisko starszego lekarza, a następnie naczelnego lekarza pułku. Od 1937 do 1939 r. był naczelnym lekarzem w 83 pułku Strzelców Poleskich.
Po wybuchu II wojny światowej, kampanii wrześniowej i agresji ZSRR na Polskę z 17 września 1939 r. został aresztowany przez Sowietów i przetrzymywany w obozie w Starobielsku. Wiosną 1940 r. został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 r. spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 r. Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 r. w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W maju 2009 r. w ramach akcji „Katyń... pamiętamy” / „Katyń... Ocalić od zapomnienia”, przy Zespole Szkół Samorządowych nr 4 w Limanowej został zasadzony Dąb Pamięci honorujący Hipolita Gibińskiego.

</doc>
<doc id="3319548" url="https://pl.wikipedia.org/wiki?curid=3319548" title="Bessungen">
Bessungen

Bessungen, Darmstadt-Bessungen – dzielnica miasta Darmstadt w Niemczech, w kraju związkowym Hesja.

</doc>
<doc id="3319550" url="https://pl.wikipedia.org/wiki?curid=3319550" title="Darmstadt-Bessungen">
Darmstadt-Bessungen



</doc>
<doc id="3319552" url="https://pl.wikipedia.org/wiki?curid=3319552" title="Język maranunggu">
Język maranunggu

Język maranunggu, także: emmi, merranunggu, warrgat – prawie wymarły język Aborygenów z Terytorium Północnego, należący do języków wagaydy.
Na początku lat 80. XX wieku szacowano, że ok. 15 osób posługiwało się tym językiem.

</doc>
<doc id="3319553" url="https://pl.wikipedia.org/wiki?curid=3319553" title="Kranichstein">
Kranichstein

Kranichstein, Darmstadt-Kranichstein — dzielnica miasta Darmstadt w Niemczech, w kraju związkowym Hesja.

</doc>
<doc id="3319556" url="https://pl.wikipedia.org/wiki?curid=3319556" title="Darmstadt-Kranichstein">
Darmstadt-Kranichstein



</doc>
<doc id="3319558" url="https://pl.wikipedia.org/wiki?curid=3319558" title="Śnieżka i Różyczka">
Śnieżka i Różyczka

Śnieżka i Różyczka (niem. "Schneeweißchen und Rosenrot") – niemiecki film familijny z 2012 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Białośnieżka i Różyczka".
Fabuła.
Śnieżka i Różyczka są siostrami, które mieszkają wraz z matką w małym domku w środku lasu. Niezwykłą urodą i inteligencją dziewczynek zachwyceni są okoliczni mieszkańcy, wielu z nich zazdrości ich matce takich zdolnych córek. Pewnego dnia, do chatki kobiet przywędrował niezwykły gość. Okazał się nim niedźwiedź, który opowiada swoją historię. Niedźwiedź twierdzi, że jest zaczarowanym księciem, tylko ciąży na nim klątwa. Śnieżka i Różyczka postanawiają mu pomóc. 

</doc>
<doc id="3319559" url="https://pl.wikipedia.org/wiki?curid=3319559" title="Język manda (australijski)">
Język manda (australijski)

Język manda – prawie wymarły język Aborygenów z Terytorium Północnego, należący do języków wagaydy.
Na początku lat 80. XX wieku szacowano, że ok. 25 osób posługiwało się tym językiem.

</doc>
<doc id="3319561" url="https://pl.wikipedia.org/wiki?curid=3319561" title="Liu Jing (brydżysta)">
Liu Jing (brydżysta)

Liu Jing (; ur. 17 grudnia 1982) – chiński brydżysta.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:

</doc>
<doc id="3319563" url="https://pl.wikipedia.org/wiki?curid=3319563" title="Wiktor Teodor Nowotka">
Wiktor Teodor Nowotka

Wiktor Teodor Nowotka (ur. 1948) – artysta fotograf. Absolwent Szkoły Głównej Gospodarstwa Wiejskiego w Warszawie.
Fotografował od czasu studiów, w 1977 r. rozpoczął realizację cyklu „Fenomeny”. Od 1982 roku członek Warszawskiego Towarzystwa Fotograficznego. W 1983 r. zadebiutował w Dorocznej Wystawie Warszawskiego Towarzystwa Fotograficznego. W latach 1987 – 2005 kontynuował realizację cyklu „Pinhole Camera 03 / 180”. W 1986 r. rozpoczął współpracę z Jerzym Olkiem, uczestniczył w Warsztatach Gierałtowskich. Od 1991 roku członek Związku Polskich Artystów Fotografików. Od 1999 r. współorganizator Wyższego Studium Fotografii ZPAF. Wiceprezes Zarządu Głównego ZPAF, wiceprezes Oddziału Warszawskiego ZPAF. Wykładowca w Studium Fotografii ZPAF oraz w Akademii Fotografii w Warszawie.
Jego fotografie znajdują się w zbiorach Galerii „ef ”, Galerii „Vrais Reves” – Lyon, Francja oraz w kolekcji Małej Galerii – Centrum Sztuki Współczesnej Zamek Ujazdowski w Warszawie.
Jako jeden z pierwszych wykorzystał właściwości fotografii otworkowej, stosując tę technikę konsekwentnie praktycznie przez cały okres swojej twórczości.

</doc>
<doc id="3319564" url="https://pl.wikipedia.org/wiki?curid=3319564" title="Język ami">
Język ami

Język ami, także: ame, amijangal – prawie wymarły język Aborygenów z Terytorium Północnego, należący do języków wagaydy.
W 2007 roku szacowano, że ok. 30 osób posługiwało się tym językiem.

</doc>
<doc id="3319566" url="https://pl.wikipedia.org/wiki?curid=3319566" title="Liu Jing">
Liu Jing



</doc>
<doc id="3319571" url="https://pl.wikipedia.org/wiki?curid=3319571" title="Janina Franks">
Janina Franks

Janina Franks (właśc. "Giovannina Franchi") (ur. 24 czerwca 1807 w Como we Włoszech, zm. 23 lutego 1872) – włoska błogosławiona Kościoła katolickiego.
Życiorys.
Giovannina Franchi urodziła się 24 czerwca 1807 roku jako drugie z siedmiorga dzieci Józefa i Józefiny Mazza w rodzinie szlachetnej. Mając 11 lat otrzymała sakrament bierzmowania. W 1849 roku zmarła jej matka, a trzy lata później w 1852 roku zmarł jej ojciec. Wtedy postanowiła poświęcić się opiece nad ubogimi.
Założyła Zgromadzenie Sióstr Pielęgniarek Matki Bożej Bolesnej, która miała na celu pomagania chorym odwiedzając ich w domu. Opiekując się jednym z chorych w jego domu zaraziła się czarną ospą, która rozpowszechniła się w mieście. Zmarła 23 lutego 1872, jej pogrzeb odbył się następnego dnia. W dniu 27 września 1994 roku rozpoczął się jej proces beatyfikacyjny na szczeblu diecezjalnym, który zakończył się 27 września 1995 roku. 20 grudnia 2012 roku papież Benedykt XVI uznał dekret o heroiczności jej cnót i ogłosił ją czcigodną. 9 grudnia 2013 roku papież Franciszek zatwierdził cud dokonany za jej wstawiennictwem. Została beatyfikowana 20 września 2014 roku przez papieża Franciszka.

</doc>
<doc id="3319573" url="https://pl.wikipedia.org/wiki?curid=3319573" title="Język giyug">
Język giyug

Język giyug – prawie wymarły język Aborygenów z Peron Islands na Terytorium Północnym, należący do języków wagaydy.
W 2011 roku szacowano, że ok. 2 osoby posługiwały się tym językiem.

</doc>
<doc id="3319581" url="https://pl.wikipedia.org/wiki?curid=3319581" title="Kwas usninowy">
Kwas usninowy

Kwas usninowy – organiczny związek chemiczny, wielofunkcyjna pochodna dibenzofuranu. Należy do metabolitów wtórnych porostów, zwanych kwasami porostowymi. Występuje w postaci dwóch enancjomerów różniących się konfiguracją grupy metylowej w pozycji 9b. Spotykany jest jedynie wśród niektórych rodzajów porostów, np. żyłecznik ("Alectoria"), chrobotek ("Cladonia"), brodaczka ("Usnea"), misecznica ("Lecanora"), odnożyca ("Ramalina") i mąkla ("Evernia")
Zastosowanie.
Wykazuje on wysoką aktywność przeciwbakteryjną, przeciwwirusową, przeciwgrzybiczą, a także właściwości przeciwzapalne, przeciwbólowe i przeciwgorączkowe. Ma działanie gojące, powlekające, osłaniające, odtruwające, oczyszczające, nawilżające, antyseptyczne, przeciwtłuszczowe i przeciwtrądzikowe, ogranicza nadmierne wydzielanie sebum oraz regeneruje zniszczone włosy. Dlatego wiele porostów, a także ekstrakty zawierające kwas usninowy znalazły zastosowanie w przemyśle leczniczym, perfumeryjnym, kosmetycznym; jak również do zastosowań ekologicznych.
Porosty należące do rodzajów zawierających kwas usninowy stosowano w produkcji leków naturalnych na całym świecie. Wiele gatunków chrobotków było stosowanych w leczeniu gruźlicy. Brodaczki natomiast wykorzystane były w Azji, Afryce i Europie do łagodzenia bólu i gorączki. Hipokrates miał używać brodaczki właściwej ("Usnea barbata") w leczeniu układu moczowego. W Chinach "Usnea longissima" miała pomagać w gojeniu ran i jako środek wykrztuśny.
Toksyczność.
Powszechnie stosowany jako składnik preparatów wspomagających odchudzanie, aczkolwiek od lat 90. XX wieku wskazywano, że wywołuje ostre zapalenie wątroby i kwasicę mleczanową.

</doc>
<doc id="3319582" url="https://pl.wikipedia.org/wiki?curid=3319582" title="Wilhelm Bucki">
Wilhelm Bucki

Wilhelm Bucki – "Bucius" (ur. 1585, zm. 24 grudnia 1643 w Wilnie) – jezuita, z pochodzenia Łotysz, kompozytor czasów Zygmunta III Wazy pochodzący z Inflant. Wstąpił do nowicjatu jezuickiego w Wilnie ok. 1601. W drukarni uniwersyteckiej drukował w języku łotewskim katechizm, liturgię, pieśni i hymny kościelne. 

</doc>
<doc id="3319583" url="https://pl.wikipedia.org/wiki?curid=3319583" title="Wixhausen">
Wixhausen

Wixhausen, Darmstadt-Wixhausen – dzielnica miasta Darmstadt w Niemczech, w kraju związkowym Hesja. Na jej terenie znajduje się instytut badawczy GSI Helmholtzzentrum für Schwerionenforschung.

</doc>
<doc id="3319587" url="https://pl.wikipedia.org/wiki?curid=3319587" title="Augustinus Eutitio">
Augustinus Eutitio

Augustinus Eutitio – włoski śpiewak, franciszkanin, członek kapeli nadwornej Władysława IV Wazy. Jego obecność w kapeli królewskiej poświadczona jest w latach 1643–1646, mógł jednak należeć do niej już wcześniej. Marco Scacchi w swoim traktacie "Scribrum musicum" (1643) umieścił 3-głosowy kanon autorstwa Eutitia.

</doc>
<doc id="3319588" url="https://pl.wikipedia.org/wiki?curid=3319588" title="Antonio Fulvio">
Antonio Fulvio

Antonio Fulvio – śpiewak barokowy, muzyk nadworny Zygmunta III Wazy. 
Pochodził z Friuli w północno-wschodnich Włoszech. W Polsce występował w zespołach muzycznych przy dworach magnackich, w tym do 1602 r. u Stanisława Kostki, a od 1602 na dworze królewskim Zygmunta III. Zajmował się także intensywnie nauczaniem muzyki, wielu jego uczniów zostało później muzykami.

</doc>
<doc id="3319589" url="https://pl.wikipedia.org/wiki?curid=3319589" title="Eberstadt (Darmstadt)">
Eberstadt (Darmstadt)

Eberstadt, Darmstadt-Eberstadt — dzielnica miasta Darmstadt w Niemczech, w kraju związkowym Hesja.

</doc>
<doc id="3319591" url="https://pl.wikipedia.org/wiki?curid=3319591" title="Petr Kaspřák">
Petr Kaspřák

Petr Kaspřák (ur. 17 stycznia 1984 w Boguminie) – czeski piłkarz występujący na pozycji obrońcy lub pomocnika w SV Jauerling.
Kariera klubowa.
Grę w piłkę nożną w klubie FK Bohumín z rodzinnego Bogumina. Następnie występował w drużynach młodzieżowych Baníka Ostrawa, z którym wywalczył w sezonie 2003/04 mistrzostwo Czech w kategorii U-20. Na początku 2005 roku przeniósł się do Pogoni Szczecin prowadzonej przez Bohumila Páníka. 3 maja 2005 zadebiutował w I lidze w meczu przeciwko GKS Katowice (1:1). Łącznie w rundzie wiosennej sezonu 2004/05 rozegrał dla Pogoni 6 ligowych spotkań oraz 1 mecz w ramach Pucharu Polski. Latem 2005 roku odszedł do drugoligowego klubu FK Viktoria Žižkov, gdzie zaliczył 27 spotkań i zdobył 2 bramki.
W połowie 2006 roku podpisał umowę z 1. FC Slovácko. 13 sierpnia 2006 zadebiutował w Gambrinus Lidze w przegranym 2:3 spotkaniu z FK Teplice, w którym zdobył dwie bramki. W sezonie 2006/07 spadł z tym klubem do 2. ligi. W maju 2008 roku został przeniesiony do zespołu rezerw i dwa miesiące po tym wypożyczony na pół roku do słowackiego AS Trenčín (2. liga). Po powrocie do 1. FC Slovácko sztab szkoleniowy ponownie skierował go do rezerw. Wiosną 2009 roku został wypożyczony do Tura Turek. Pierwszy mecz zaliczył w przegranym 0:2 spotkaniu z Wisłą Płock. W maju tego samego roku będąc pod wpływem alkoholu wraz z dwoma innymi piłkarzami wywołał awanturę w hotelu, grożąc śmiercią portierowi. Na zawodników nałożono karę finansową, jednak po przegranym 0:9 meczu przeciwko Podbeskidziu Bielsko-Biała, w którym Kaspřák otrzymał czerwoną kartkę, ich kontrakty rozwiązano w trybie dyscyplinarnym. Po sezonie Tur zajął 16. lokatę w tabeli, oznaczającą spadek do II ligi.
Latem 2009 roku Kaspřák odbył testy w Widzewie Łódź a następnie w FC Nitra, z którą podpisał dwuipółletni kontrakt. 11 lipca 2009 rozegrał pierwszy mecz Corgoň Lidze w zremisowanym 1:1 spotkaniu przeciwko MŠK Žilina i stał się od tego momentu podstawowym zawodnikiem. W lipcu 2010 roku zadebiutował w europejskich pucharach w meczu z Győri ETO FC (2:2) w kwalifikacjach Ligi Europy 2010/11. W maju 2012 roku był on testowany przez Cracovię, która nie zdecydowała się na jego zatrudnienie. Jesienią tego samego roku, po objęciu stanowiska trenera FC Nitra przez Josefa Vukušicia, Kaspřák mianowany został kapitanem zespołu. W połowie sezonu 2013/14 odszedł z klubu. Łącznie w barwach FC Nitra na poziomie słowackiej ekstraklasy rozegrał 102 spotkania i zdobył 1 gola. W lipcu 2014 roku odbył testy w GKS Tychy. Wkrótce po tym został piłkarzem SK Boršice, gdzie grał przez 3,5 roku na poziomie V ligi czeskiej. W lutym 2018 roku rozpoczął występy w austriackim zespole SV Jauerling (VIII kategoria rozgrywkowa).
Kontrowersje.
W 2013 roku, podczas śledztwa prokuratorskiego, został oskarżony przez członka węgierskiej mafii bukmacherskiej o próbę zmanipulowania wyniku spotkania FK Senica – FC Nitra (2:0) w sezonie 2010/11. W 2014 roku Komisja Dyscyplinarna SFZ wezwała go do złożenia wyjaśnień w sprawie ustawiania przez piłkarzy FC Nitra wyników meczów sparingowych.

</doc>
<doc id="3319592" url="https://pl.wikipedia.org/wiki?curid=3319592" title="Weirton">
Weirton

Weirton – miasto ("city") w hrabstwach Hancock i Brooke, w północnej części stanu Wirginia Zachodnia, w Stanach Zjednoczonych, położone nad rzeką Ohio. W 2013 roku miasto liczyło 19 525 mieszkańców (2013).
Miejscowość, zasiedlona pod koniec XVIII wieku, od początku swojego istnienia związana była z przemysłem stalowym. Miasto jest także ośrodkiem wydobycia węgla.

</doc>
<doc id="3319594" url="https://pl.wikipedia.org/wiki?curid=3319594" title="Mitte (Darmstadt)">
Mitte (Darmstadt)

Mitte, Darmstadt-Mitte — dzielnica miasta Darmstadt w Niemczech, w kraju związkowym Hesja.

</doc>
<doc id="3319596" url="https://pl.wikipedia.org/wiki?curid=3319596" title="Darmstadt-Mitte">
Darmstadt-Mitte



</doc>
<doc id="3319597" url="https://pl.wikipedia.org/wiki?curid=3319597" title="Prawo bardzo wielkich liczb">
Prawo bardzo wielkich liczb



</doc>
<doc id="3319599" url="https://pl.wikipedia.org/wiki?curid=3319599" title="Dziurawiec olimpijski">
Dziurawiec olimpijski

Dziurawiec olimpijski ("Hypericum olympicum" L.) – gatunek byliny z rodziny dziurawcowatych ("Hypericaceae"). Występuje na naturalnych stanowiskach w południowo-wschodniej Europie (Albania, Bułgaria, Grecja, Macedonia, Czarnogóra, Serbia) oraz Azji Zachodniej (Syria, Turcja). W niektórych krajach jest uprawiany jako ogrodowa roślina ozdobna.
Morfologia.
Półkrzew o sztywnych łodygach, wysokości do 25 cm. Tworzy gęste kępy. Liście drobne, jajowate, szarozielone. Kwiaty żółte, o średnicy do 5 cm.

</doc>
<doc id="3319600" url="https://pl.wikipedia.org/wiki?curid=3319600" title="Bronisław Karbowski">
Bronisław Karbowski

Bronisław Karbowski, także Berek Karbowski (ur. 24 października 1884 w Łomży, zm. wiosną 1940 w Charkowie) – polski lekarz laryngolog, doktor medycyny, major rezerwy służby zdrowia Wojska Polskiego, ofiara zbrodni katyńskiej.
Życiorys.
Urodził się w rodzinie żydowskiej, jako syn Leona i Estery z domu Fridberg. Studiował na Uniwersytecie Zuryskim, w Berlinie, Monachium i na Uniwersytecie Kazańskim. Ukończył studia lekarskie, uzyskał tytuł doktora medycyny. 
Po wybuchu I wojny światowej służył w Armii Imperium Rosyjskiego. Następnie wstąpił do Armii Polskiej we Francji. Po odzyskaniu przez Polskę niepodległości wstąpił do Wojska Polskiego. Podczas wojny polsko-bolszewickiej był komendantem szpitala polowego nr 207. Został awansowany do stopnia majora ze starszeństwem z dniem 1 czerwca 1919. Został przydzielony do kadry zapasowej 9 Szpitala Okręgowego. Od 1933 do 1939 pełnił funkcję ordynatora oddziału otolaryngologicznego w Szpitalu Starozakonnych w Warszawie. Był współpracownikiem Teofila Simchowicza, dyrektora Warszawskiego Instytutu Neurobiologicznego im. E. Flataua, mieszczącego się w budynku przy ulicy Puławskiej 41. Publikował prace naukowe.
Był zasymilowanym Żydem. Jego żoną była Paulina Seidenbeutel (1882–1941), z którą miał syna Kazimierza (1925–2012). Mieszkał przy ulicy Ludwika Zamenhofa 6/21 w Warszawie.
W sierpniu 1939 został zmobilizowany w związku z zagrożeniem konfliktu zbrojnego. Po agresji Związku Radzieckiego na Polskę został aresztowany i osadzony w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 został pośmiertnie awansowany do stopnia podpułkownika przez Ministra Obrony Narodowej Aleksandra Szczygłę. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Symboliczny grób Bronisława Karbowskiego znajduje się na cmentarzu żydowskim przy ulicy Okopowej w Warszawie, gdzie spoczywa jego żona.
W ramach akcji „Katyń... pamiętamy” / „Katyń... Ocalić od zapomnienia”, przy Zespole Szkół Ekonomicznych i Ogólnokształcących nr 6 w Łomży został zasadzony Dąb Pamięci honorujący Bronisława Karbowskiego.

</doc>
<doc id="3319601" url="https://pl.wikipedia.org/wiki?curid=3319601" title="Nord (Darmstadt)">
Nord (Darmstadt)

Nord, Darmstadt-Nord — dzielnica miasta Darmstadt w Niemczech, w kraju związkowym Hesja.

</doc>
<doc id="3319603" url="https://pl.wikipedia.org/wiki?curid=3319603" title="Darmstadt-Nord">
Darmstadt-Nord



</doc>
<doc id="3319609" url="https://pl.wikipedia.org/wiki?curid=3319609" title="Parafia Najświętszego Serca Pana Jezusa w Wojsce">
Parafia Najświętszego Serca Pana Jezusa w Wojsce

Parafia Najświętszego Serca Pana Jezusa w Wojsce – parafia rzymskokatolicka należąca do diecezji gliwickiej (dekanat Toszek). Powstała w 1940 roku. Kościół Najświętszego Serca Pana Jezusa został wzniesiony w latach 1934–1940. Proboszczem parafii od 1 września 2021 jest ks. Przemysław Tyburski.

</doc>
<doc id="3319610" url="https://pl.wikipedia.org/wiki?curid=3319610" title="Ost (Darmstadt)">
Ost (Darmstadt)

Ost, Darmstadt-Ost — dzielnica miasta Darmstadt w Niemczech, w kraju związkowym Hesja.

</doc>
<doc id="3319611" url="https://pl.wikipedia.org/wiki?curid=3319611" title="Darmstadt-Ost">
Darmstadt-Ost



</doc>
<doc id="3319613" url="https://pl.wikipedia.org/wiki?curid=3319613" title="Kam Heskin">
Kam Heskin

Kam Heskin (ur. 8 maja 1973 w Grand Forks) – amerykańska aktorka.

</doc>
<doc id="3319616" url="https://pl.wikipedia.org/wiki?curid=3319616" title="West (Darmstadt)">
West (Darmstadt)

West, Darmstadt-West – dzielnica miasta Darmstadt w Niemczech, w kraju związkowym Hesja.

</doc>
<doc id="3319618" url="https://pl.wikipedia.org/wiki?curid=3319618" title="Tujowiec delikatny">
Tujowiec delikatny

Tujowiec delikatny ("Thuidium delicatulum" (Hedw.) Schimp.) – gatunek mchu należący do rodziny tujowcowatych ("Thuidiaceae"). Występuje m.in. w Ameryce Północnej (Kanada, USA), Środkowej (Kostaryka, Nikaragua, Panama) i Południowej (Brazylia, Kolumbia, Peru) oraz w Australii.
Systematyka i zmienność.
Wyróżniane odmiany:
Ochrona.
Gatunek jest objęty w Polsce ochroną częściową nieprzerwanie od 2001 roku.

</doc>
<doc id="3319619" url="https://pl.wikipedia.org/wiki?curid=3319619" title="Darmstadt-West">
Darmstadt-West



</doc>
<doc id="3319621" url="https://pl.wikipedia.org/wiki?curid=3319621" title="Thuidium delicatulum">
Thuidium delicatulum



</doc>
<doc id="3319622" url="https://pl.wikipedia.org/wiki?curid=3319622" title="Trussville">
Trussville

Trussville – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319623" url="https://pl.wikipedia.org/wiki?curid=3319623" title="Bartłomiej Kiejcher">
Bartłomiej Kiejcher

Bartłomiej (Bartosz) Kiejcher, także Kicher, Kiecher lub Keycher (ur. 1548 w Krakowie, zm. 9 stycznia 1599 w Krakowie) – mieszczanin krakowski, organmistrz, nadworny muzyk królów Polski.
Życiorys.
Bartłomiej Kiejcher był synem nieznanego z imienia budowniczego klawesynów. Działalność muzyczną rozpoczął około 1558 jako śpiewak na dworze króla Zygmunta II Augusta. 6 stycznia 1565 został fistulatorem kapeli królewskiej (grał na instrumentach dętych). Kontynuował tę pracę na dworach trzech kolejnych następców Zygmunta II Augusta: Henryka Walezego, Stefana Batorego i Zygmunta III Wazy. Pod koniec życia mieszkał w kamienicy zwanej Szczerbińską przy ulicy Szewskiej między Latoszyńską a Temberkowską w Krakowie. Z zachowanego inwentarza pozostałych po nim ruchomości wynika, że zajmował się wytwarzaniem organów i instrumentów dętych, posiadał też w swoim warsztacie trąby i klawikord oraz pokaźny zbiór broni. Albert Sowiński w "Słownik muzyków polskich dawnych i nowoczesnych" błędnie podał, że istniało dwóch muzyków: Bartłomiej Keycher i wzmiankowany w 1598 Bartosz Kiecher.
Nagrobek Bartłomieja Kiejchera znajdował się w kościele Mariackim w Krakowie, a treść napisu nagrobkowego została umieszczona przez księdza i historyka Szymona Starowolskiego w dziele "Monumenta Sarmatarum Beatae Aeternitati" z 1655. Przypominał on o karierze Bartłomieja Kiejchera na dworze czterech polskich monarchów oraz informował, że „odznaczał się wielką uczynnością i miłością bliźniego”. 
Żoną Bartłomieja Kiejchera była Zofia (zm. 1604), córka mieszczanina kazimierskiego Szponta. Po śmierci męża nie wyprzedała pozostałego po mężu majątku i najprawdopodobniej zajmowała się po nim wytwarzaniem instrumentów muzycznych. Z małżeństwa tego pochodził syn Krzysztof, który w 1590 był organistą króla Zygmunta III i wynalazcą instrumentu przypominającego chordofon klawiszowy.

</doc>
<doc id="3319628" url="https://pl.wikipedia.org/wiki?curid=3319628" title="Springville (Wisconsin)">
Springville (Wisconsin)

Springville – miasto w Stanach Zjednoczonych, w stanie Wisconsin, w hrabstwie Adams.

</doc>
<doc id="3319630" url="https://pl.wikipedia.org/wiki?curid=3319630" title="Adam Sikora (1819-1871)">
Adam Sikora (1819-1871)



</doc>
<doc id="3319632" url="https://pl.wikipedia.org/wiki?curid=3319632" title="Springville (Utah)">
Springville (Utah)

Springville – miasto w Stanach Zjednoczonych, w stanie Utah, w hrabstwie Utah.

</doc>
<doc id="3319633" url="https://pl.wikipedia.org/wiki?curid=3319633" title="Teodor Danysz">
Teodor Danysz

Teodor Andrzej Danysz (ur. 20 kwietnia 1954 r. w Katowicach, zm. 6 grudnia 2014 r. tamże) - polski kompozytor, klawiszowiec i autor wielu kompozycji. Założyciel i lider popularnego w latach 70. i 80. zespołu Kwadrat. Z wykształcenia muzyk - pianista, gitarzysta. Syn Elżbiety i Macieja Danysz.

</doc>
<doc id="3319634" url="https://pl.wikipedia.org/wiki?curid=3319634" title="Grupa I &quot;Cieszyn&quot; Legionu &quot;Zaolzie&quot;">
Grupa I &quot;Cieszyn&quot; Legionu &quot;Zaolzie&quot;



</doc>
<doc id="3319635" url="https://pl.wikipedia.org/wiki?curid=3319635" title="Kwestionariusze objawowe „O” i „S”">
Kwestionariusze objawowe „O” i „S”

Kwestionariusz objawowy „O” (KO „O”) służy do rozpoznawania istnienia zaburzeń nerwicowych, oceny zmian w nasileniu objawów oraz oceny efektów leczenia w zakresie ustępowania bądź nasilania się objawów.
Narzędzie to jest pochodną SCL-90-R, różniącą się od pierwowzoru przede wszystkim rezygnacją z pozycji dotyczących objawów psychotycznych oraz wprowadzeniem zmiennych, dotyczących objawów najczęściej spotykanych w populacjach pacjentów leczonych w latach 75-78. Został stworzony jako narzędzie wchodzące w skład systemu zbierania informacji o pacjentach zgłaszających się do leczenia z powodu psychogennych zaburzeń funkcjonalnych, zwłaszcza zaburzeń nerwicowych.
Opracowano też trzy skrócone i zaktualizowane wersje - Kwestionariusze objawowe „S” (KO „S”) - umożliwiające szybką diagnozę istnienia zaburzeń nerwicowych (screening).
KO „O” i KO „S” zostały opracowane przez zespół kierowany przez Jerzego Aleksandrowicza w Zakładzie Psychoterapii Katedry Psychiatrii Uniwersytetu Jagiellońskiego Collegium Medicum. W 2000 roku w Katedrze Psychoterapii UJ CM dokonano aktualizacji skal szczegółowych. (Jak zaznaczają autorzy, zmieniająca się wraz z upływem lat częstość występowania poszczególnych objawów w populacji pacjentów z zaburzeniami nerwicowymi może ograniczać użyteczność kwestionariuszy objawowych.)
Zawartość kwestionariuszy.
KO „O” składa się ze 138 „pytań zamkniętych” (w tym trzech powtarzających się, w celu sprawdzenia rzetelności respondenta), zaś odpowiedzi na nie dostarczają informacji zarówno o występowaniu, jak i nasileniu zaburzeń w okresie 7 dni poprzedzających badanie. Na każde z pytań należy odpowiedzieć wybierając jedną z czterech odpowiedzi: (0) „dolegliwość nie występowała”, (a) „występowała i była nieznacznie uciążliwa”, (b) „występowała i była średnio uciążliwa”, (c) „występowała i była bardzo uciążliwa”.
Wersja screeningowa kwestionariusza, która została zaktualizowana w 2011 roku – KO „S-III” – zawiera 82 zmienne.
Na podstawie wszystkich zadeklarowanych odpowiedzi obliczane są „ogólne wartości kwestionariuszy” (OWK). Wartość OWK zbiorczo opisuje nasilenie objawów typowych dla zaburzeń nerwicowych i umożliwia ich szybką diagnozę (trafność ponad 90%), bez wskazania, na które z zaburzeń nerwicowych cierpi pacjent.
Skale KO „O”.
W oparciu o analizy czynnikowe wyodrębniono 14 skal KO „O”, z których 8 odpowiada jednostkom nozologicznym należącym do klasyfikacji ICD-10 (mają one jedynie wartość orientacyjną, a nie diagnostyczną): 

</doc>
<doc id="3319636" url="https://pl.wikipedia.org/wiki?curid=3319636" title="Springville (Alabama)">
Springville (Alabama)

Springville – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319637" url="https://pl.wikipedia.org/wiki?curid=3319637" title="Stefan Ficek">
Stefan Ficek

Stefan Ficek (ur. 30 marca 1904 w Zawoi, zm. wiosną 1940 w Katyniu) – inżynier, projektant architektoniczny, podporucznik pospolitego ruszenia saperów Wojska Polskiego, ofiara zbrodni katyńskiej.
Życiorys.
Urodził się jako syn Jana i Anny z Dyrezów. Ukończył cztery klasy w Gimnazjum św. Jacka w Krakowie, a w 1923 Wyższą Państwową Szkołę Przemysłową w Krakowie. Od lipca 1925 do maja 1926 odbył przeszkolenie w Szkole Podchorążych Rezerwy Saperów Kościuszkowskiego Obozu Szkolnego Saperów w Warszawie. Szkołę ukończył z oceną celującą i 1. lokatą na 46. podchorążych. 25 października 1930 Prezydent RP mianował go podporucznikiem ze starszeństwem z 1 stycznia 1930 i 3. lokatą w korpusie oficerów rezerwy inżynierii i saperów, a minister spraw wojskowych wcielił do 5 Batalionu Saperów. Dwukrotnie został powołany na ćwiczenia rezerwy: w 1929 do 5 Pułku Saperów, a dwa lata później do 5 Batalionu Saperów w Krakowie. W 1934 roku jako oficer pospolitego ruszenia pozostawał w ewidencji Powiatowej Komendy Uzupełnień Kraków Miasto. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”
Uzyskał tytuł inżyniera. Był projektantem kościołów w diecezji krakowskiej. Projektował m.in. kaplicę pod wezwaniem św. Andrzeja Boboli w osiedlu Markowa na terenie Wełczy, osiedla Zawoi. Był współpracownikiem abp. Adama Sapiehy.
Był kawalerem, zamieszkiwał w Krakowie.
Po wybuchu II wojny światowej 1939, kampanii wrześniowej i agresji ZSRR na Polskę został aresztowany przez Sowietów i przewieziony do obozu w Kozielsku. Wiosną 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Został pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 3740. Przy zwłokach Stefana Ficka zostały odnalezione dowód osobisty, prawo jazdy, karta szczepień, list, pocztówki, legitymacja sportowa.
5 października 2007 roku Minister Obrony Narodowej Aleksander Szczygło awansował go pośmiertnie do stopnia porucznika. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3319638" url="https://pl.wikipedia.org/wiki?curid=3319638" title="Antai-ji">
Antai-ji

 – jedna z dwóch głównych świątyń buddyzmu sōtō zen. Położona w Shin'onsen w Japonii.
Historia.
Antaiji należy do Szkoły Zen Soto. Zostało założone w 1923 przez Oka Sotan, jako świątynia poświęcona studiowaniu Shobogenzo. W tym czasie było położone w północnej części Kyoto. Studiowało tam wielu czołowych buddyjskich uczonych tamtych czasów.
W trakcie II Wojny Światowej i tuż po wojnie, Antaiji stało opuszczone. W 1949 roku Roshi Sawaki Kodo i Uchiyama Kosho, nauczyciel i uczeń na Drodze Buddy, wprowadzili się do Antaiji i uczynili ją miejscem czystej oraz prostej praktyki siedzącego zazen.
W późnych latach sześćdziesiątych, nazwa tej małej świątyni stała się znana, nie tylko w Japonii, ale także poza jej granicami, z powodu praktyki, na którą składało się głównie zazen oraz takuhatsu (rytualne żebranie). W tym czasie odwiedzało Antaiji bardzo wielu gości.
Jednak zwiększająca się liczba gości oraz duża liczba nowych domów budowanych wokół świątyni stworzyło tyle zamieszania, że praktykowanie tam stało się utrudnione. Dlatego ówczesny opat, Watanabe Koho, zdecydował się przenieść Antaiji w jej obecne miejsce – do północnej części prafektury Hyogo. Poza spokojem gór, poszukiwał on nowego stylu życia, który przywróciłby praktykę Zen do jej chińskich korzeni samowystarczalności.
Obecnie Antaiji położone jest niedaleko parku narodowego, blisko wybrzeża Morza Japońskiego i posiada około 50 hektarów ziemi w górach. Poprzedni opat Miyaura Shinyu chronił to ciche i samowystarczalne życie zazen, wprowadzając w życie ideał samowystarczalności, aż do chwili swojej nagłej śmierci w śniegu w lutym 2002 roku.　Jego uczeń, niemiecki mnich Muho Noelke, jest obecnym opatem.

</doc>
<doc id="3319641" url="https://pl.wikipedia.org/wiki?curid=3319641" title="Ragland">
Ragland

Ragland – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319642" url="https://pl.wikipedia.org/wiki?curid=3319642" title="Muho Noelke">
Muho Noelke

Muho Nölke (ネルケ無方, ur. 1968) – opat Antai-ji w 2002. Nazywany jest "dôchô-san", co po japońsku znaczy "opat".
Urodził się w 1968 roku w Berlinie i wychował w Niemczech Zachodnich. W wieku 16 lat został wprowadzony do zazen przez jednego ze swoich szkolnych nauczycieli i wkrótce zapragnął zostać mnichem Zen. W celu przygotowania się do zamieszkania w Japonii studiował japonistykę na uniwersytecie w Berlinie. Jednocześnie studiował także filozofię i fizykę. W czasie studiów spędził rok na uniwersytecie w Kyôto, gdzie dowiedział się po raz pierwszy o Antaiji. W wieku 22 lat spędził w Antaiji sześć miesięcy jako świecki praktykujący.
Trzy lata później po ukończeniu studiów, Muhô został wyświęcony na mnicha przez opata Miyaura Shinyû Rôshiego. Poza Antaji przez rok praktykował w klasztorze szkoły Rinzai Tôfukuji w Kyôto i przez rok w klasztorze Hosshinji w Obama.
Po otrzymaniu przekazu dharmy (shihô) od swojego nauczyciela Miyaura Rôshiego zdecydował się na życie bezdomnego mnicha w parku w centrum Ôsaki, gdzie prowadził grupę zazen. Miał wtedy 33 lata.
Jednakże po 6 miesiącach, w lutym 2002, dowiedział się o nagłej śmierci swojego nauczyciela i został wezwany do Antaiji. Na wiosnę tego roku zastąpił swojego nauczyciela jako dziewiąty opat.
Muhô jest żonaty od 2002 roku i ma syna oraz córkę. Jest on autorem książki w języku niemieckim "Zazen oder der Weg zum Glück" (Zazen czyli droga do szczęścia) oraz przetłumaczył na niemiecki trzy książki zawierające powiedzenia Roshiego Kodo Sawaki "An dich" (polskie tłumaczenie "Do Ciebie"), "Zen ist die größte Lüge aller Zeiten", "Tag für Tag ein guter Tag".

</doc>
<doc id="3319643" url="https://pl.wikipedia.org/wiki?curid=3319643" title="Odenville">
Odenville

Odenville – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319644" url="https://pl.wikipedia.org/wiki?curid=3319644" title="Andrij Pywowarski">
Andrij Pywowarski

Andrij Mykołajowycz Pywowarski, ukr. Андрій Миколайович Пивоварський (ur. 12 czerwca 1978 w Kijowie) – ukraiński finansista i menedżer, od 2014 do 2016 minister infrastruktury.
Życiorys.
W 2000 ukończył historię na Kijowskim Uniwersytecie Narodowym im. Tarasa Szewczenki. W 2003 został absolwentem stosunków międzynarodowych i finansów na amerykańskim Tufts University.
Od 1998 zatrudniony w sektorze prywatnym jako analityk finansowy i doradca inwestycyjny. W 2006 objął kierownictwo działu inwestycji bankowych przedsiębiorstwa finansowego Dragon Capital, a w 2013 został dyrektorem zarządzającym koncernu Kontinium kontrolowanego m.in. przez Ihora Jeremejewa.
2 grudnia 2014 objął stanowisko ministra infrastruktury w drugim rządzie Arsenija Jaceniuka (z rekomendacji Bloku Petra Poroszenki). Funkcję tę pełnił do 14 kwietnia 2016.

</doc>
<doc id="3319648" url="https://pl.wikipedia.org/wiki?curid=3319648" title="Ihor Żdanow">
Ihor Żdanow

Ihor Ołeksandrowycz Żdanow, ukr. Ігор Олександрович Жданов (ur. 29 grudnia 1967 w Winnicy) – ukraiński polityk i analityk, w latach 2014–2019 minister młodzieży i sportu.
Życiorys.
W 1992 ukończył historię na Uniwersytecie Kijowskim, a w 1994 aspiranturę z zakresu prawa na tej uczelni. Kształcił się następnie na londyńskim Thames Valley University.
W 1994 był przedstawicielem Łeonida Kuczmy w Centralnej Komisji Wyborczej, przez kolejny rok pracował w departamencie prawnym Administracji Prezydenta Ukrainy. W latach 1995–1997 i 1997–2005 był dyrektorem programów prawnych i politycznych w Centrum im. Razumkowa. Między tymi okresami pracował w Radzie Bezpieczeństwa Narodowego i Obrony Ukrainy. W 2004 został doradcą w ukraińskim parlamencie. Od 2005 do 2007 zatrudniony w aparacie partyjnym Ludowego Związku „Nasza Ukraina”, był zastępcą przewodniczącego centralnego komitetu wykonawczego i członkiem sztabów wyborczych. W 2008 został prezesem centrum analitycznego „Widkryta polityka”.
W wyborach w 2014 jako kandydat Batkiwszczyny uzyskał mandat deputowanego do Rady Najwyższej. 2 grudnia tegoż roku w drugim gabinecie Arsenija Jaceniuka objął stanowisko ministra młodzieży i sportu. Pozostał w rządzie mimo decyzji Batkiwszczyny o opuszczeniu koalicji. Utrzymał dotychczasowe stanowisko ministra również w powołanym 14 kwietnia 2016 rządzie Wołodymyra Hrojsmana. Zajmował je do 29 sierpnia 2019.

</doc>
<doc id="3319649" url="https://pl.wikipedia.org/wiki?curid=3319649" title="Fabiola de Mora y Aragón">
Fabiola de Mora y Aragón



</doc>
<doc id="3319650" url="https://pl.wikipedia.org/wiki?curid=3319650" title="Fabiola Mora y Aragon">
Fabiola Mora y Aragon



</doc>
<doc id="3319652" url="https://pl.wikipedia.org/wiki?curid=3319652" title="Moody (Teksas)">
Moody (Teksas)

Moody – miasto w Stanach Zjednoczonych, w stanie Teksas, w hrabstwie McLennan.

</doc>
<doc id="3319654" url="https://pl.wikipedia.org/wiki?curid=3319654" title="Moody (Alabama)">
Moody (Alabama)

Moody – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319656" url="https://pl.wikipedia.org/wiki?curid=3319656" title="Jodłówka pospolita">
Jodłówka pospolita

Jodłówka pospolita ("Abietinella abietina" (Hedw.) M. Fleisch.) – gatunek mchu należący do rodziny tujowcowatych ("Thuidiaceae"). Jest to mały mech z wyprostowanymi łodygami i rozłożystymi gałązkami, przez co wyglądem przypomina maleńki iglak. W Polsce roślina pospolita.
Morfologia.
Tworzy luźne darnie, początkowo żółtozielone, z czasem brunatniejące. Łodygi wzniesione, pojedynczo pierzaste, o wysokości 2–10 cm (rzadko 12 cm). Na łodydze głównej liście są sercowate, o lekko zaostrzonym szczycie i kilku podłużnych fałdach, długości zwykle 1,8 mm i szerokości 1,2 mm, z zakresem długości od 1–2 mm. Liście gałązkowe jajowato-lancetowate, długości 1 mm i szerokości 0,5 mm. Komórki blaszki liściowej brodawkowane, grubościenne. Pojedyncze żebro nie dochodzi do szczytu liścia. Seta dorasta do 3 cm długości, żółtoczerwona. Puszka zarodni cylindryczna, lekko wygięta o wymiarach 1,8 na 0,5 mm i stożkowatym wieczku. Zarodniki zielone, brodawkowane.
Biologia i ekologia.
Jodłówka pospolita jest rośliną wieloletnią, okres wegetacji trwa cały rok.
Siedliskiem są suche i nasłonecznione miejsca, takie jak suche łąki, trawiaste zbocza, a także przybrzeżne wydmy, zapadliska wydmowe, półki skalne. Preferuje płytkie gleby na podłożu skalistym wapiennym lub lessie. Często na skrajach suchych i świeżych drzewostanów sosnowych, na poboczach dróg przy borach sosnowych.
Zmienność.
Wyróżniane są dwie odmiany, które tworzą także formy mieszańcowe:
Ochrona.
Gatunek jest objęty w Polsce ochroną częściową nieprzerwanie od 2004 roku.

</doc>
<doc id="3319657" url="https://pl.wikipedia.org/wiki?curid=3319657" title="Abietinella abietina">
Abietinella abietina



</doc>
<doc id="3319658" url="https://pl.wikipedia.org/wiki?curid=3319658" title="Margaret (Alabama)">
Margaret (Alabama)

Margaret – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319660" url="https://pl.wikipedia.org/wiki?curid=3319660" title="Wiktor Hein">
Wiktor Hein

Wiktor Jan Hein (ur. 14 grudnia 1884 we Lwowie, zm. 1940 w ZSRR) – podpułkownik artylerii Wojska Polskiego.
Życiorys.
Urodził się 14 grudnia 1884 we Lwowie jako syn Franciszka.
W rezerwie artylerii polowej i górskiej C. K. Armii został mianowany kadetem z dniem 1 stycznia 1907, a potem podporucznikiem z dniem 1 stycznia 1910. Był przydzielony do 31 pułku armat polowych w Stanisławowie. Podczas I wojny światowej został awansowany na stopień porucznika w rezerwie artylerii polowej i górskiej z dniem 1 maja 1915 i pozostawał nadal z przydziałem do macierzystego Pułku Armat Polowych nr 31, który w 1916 został przemianowany na Pułk Armat Polowych Nr 30, a dwa lata później na Pułk Artylerii Polowej Nr 30.
Po zakończeniu wojny i odzyskaniu przez Polskę niepodległości 1918 został przyjęty do Wojska Polskiego. Został awansowany na stopień majora artylerii ze starszeństwem z dniem 1 czerwca 1919. Pełnił służbę w 24 pułku artylerii polowej w Jarosławiu, gdzie w 1923 był p.o. zastępcy dowódcy pułku. Następnie 31 marca 1924 został awansowany na podpułkownika ze starszeństwem z dniem 1 lipca 1923 i 12. lokatą w korpusie oficerów artylerii. W 1924 był etatowym zastępcą dowódcy 24 p.a.p.. 26 kwietnia 1928 został przeniesiony macierzyście do kadry oficerów artylerii z równoczesnym przydziałem do 2 dywizjonu pociągów pancernych w Niepołomicach na stanowisko dowódcy dywizjonu. 23 grudnia 1929 został przeniesiony do 3 pułku artylerii ciężkiej w Wilnie na stanowisko dowódcy pułku. 9 grudnia 1932 został zwolniony ze stanowiska dowódcy i przeniesiony do dyspozycji dowódcy Okręgu Korpusu Nr III z zachowaniem dotychczasowego dodatku służbowego. Z dniem 31 grudnia 1932 został przeniesiony w stan spoczynku. W 1934 pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI i był wówczas „przewidziany do użycia w czasie wojny”.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez sowietów. W 1940 został zamordowany przez NKWD. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55-5/23 oznaczony numerem 640). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3319661" url="https://pl.wikipedia.org/wiki?curid=3319661" title="Kościół św. Stanisława w Sarnakach (stary)">
Kościół św. Stanisława w Sarnakach (stary)

Kościół Świętego Stanisława w Sarnakach – rzymskokatolicki kościół parafialny należący do dekanatu Sarnaki diecezji drohiczyńskiej.
Historia.
Obecna drewniana świątynia została ufundowana w 1816 roku przez hrabiego Stanisława Ossolińskiego, starostę sulejowskiego. Kościół został zbudowany przez miejscowych cieśli pod kierunkiem ówczesnego proboszcza, księdza Pawła Wolskiego. Budowla została poświęcona na mocy pozwolenia księdza Feliksa Łukasza Lewińskiego, biskupa podlaskiego, wydanego w dniu 30 listopada 1819 roku przez wspomnianego wyżej proboszcza. Kościół został wybudowany niezbyt starannie, dlatego też był kilkakrotnie przebudowywany: w 1873 roku, w latach 1880–1886, po zniszczeniu w dniu 6 sierpnia 1880 roku jednego z bocznych filarów oraz w latach 1904–1905. W 1885 roku została wymieniona wieżyczka na świątyni, dzięki staraniom księdza proboszcza Edwarda Podbielskiego. W czasie wojny polsko-bolszewickiej, podczas bitwy o Sarnaki w dniach 2-3 sierpnia 1920 roku, budowla nie została uszkodzona.
W sąsiedztwie kościoła znajduje się zabytkowy cmentarz z pojedynczymi nagrobkami z XIX w.
Architektura.
Jest to budowla drewniana, posiadająca konstrukcje zrębową, oszalowana, wzmocniona lisicami. Zbudowano ją na wysokiej podmurówce. Kościół posiada trzy nawy i jest nieorientowany. Prezbiterium jest niewyodrębnione zewnętrznie i prostokątnie zamknięte. Z lewej i prawej strony znajdują się dwie zakrystie, posiadające tą sama szerokość co nawa. Świątynia nie posiada kruchty frontowej, wchodzi się do niej po schodach bezpośrednio do nawy głównej. Budowla nakryta jest blaszanym dachem jednokalenicowym, posiadającym dwie czworoboczne wieżyczki: mniejszą z przodu nawy oraz większą, przy zetknięciu się nawy i prezbiterium. Ta większa zakończona jest hełmem iglicowym z latarnią.

</doc>
<doc id="3319667" url="https://pl.wikipedia.org/wiki?curid=3319667" title="Ostatnia taśma">
Ostatnia taśma

Ostatnia taśma (oryg. "Krapp's Last Tape", fr. "La Dernière Bande") – sztuka teatralna autorstwa Samuela Becketta napisana i opublikowana w 1958 roku. Premiera spektaklu miała miejsce w tym samym roku w Royal Court Theatre w Londynie. Dramat był reżyserowany przez Becketta dwukrotnie w Berlinie Zachodnim i dwukrotnie w Paryżu.
Zarys fabuły.
Akcja dramatu rozgrywa się w przyszłości. Tytułowy Krapp jest starszym, samotnym człowiekiem, który miał zwyczaj od 24 roku życia co rok nagrywać swój głos na taśmę magnetofonową. W swoich nagraniach Krapp opowiadał co przydarzyło mu się przez miniony rok. Pewnego razu odsłuchał taśmy, którą nagrał w wieku 39 lat. Z niej widzowie dowiadują się między innymi o miłości, którą Krapp porzucił dla napisania powieści swojego życia (która ostatecznie nie odniosła żadnego sukcesu), oraz o innych wydarzeniach z jego życia.
Tłumaczenie tytułu.
Według tłumacza Antoniego Libery w zamierzeniu Becketta oryginalny tytuł, czyli "Ostatnia taśma Krappa" nie jest zobowiązujący dla pozostałych wersji językowych. Słowo "Krapp" jest sugestywne jedynie w języku angielskim, gdzie kojarzy się ze słowem "scrap", czyli "skrawek". Ani w niemieckiej, ani we francuskiej wersji w tytule nie pojawiło się słowo Krapp, dlatego tytuł został przetłumaczony na polski jako po prostu "Ostatnia taśma".

</doc>
<doc id="3319670" url="https://pl.wikipedia.org/wiki?curid=3319670" title="Branchville (Karolina Południowa)">
Branchville (Karolina Południowa)

Branchville – miasto w Stanach Zjednoczonych, w stanie Karolina Południowa, w hrabstwie Orangeburg.

</doc>
<doc id="3319673" url="https://pl.wikipedia.org/wiki?curid=3319673" title="Hola (Kenia)">
Hola (Kenia)

Hola (znana też jako "Galole") – miasto w Kenii, położone w południowo-wschodniej części kraju nad rzeką Tana. Liczy 20,9 tys. mieszkańców (2019). Do 2015 roku znajdowało się w Prowincji Nadbrzeżnej, natomiast od 2015 roku stanowi stolicę hrabstwa Tana River w związku z nowym podziałem administracyjnym. Jest podzielone na 3 części: Galole, Bura i Garsen.
Miasto ma charakter handlowy, a położenie nad rzeką ułatwia handel z ościennymi prowincjami. Pozwala także na irygację, sprzyjającą rozwojowi rolnictwa. W mieście znajduje się areszt, szpital oraz port lotniczy.
W 1959 roku doszło w tutejszym więzieniu do incydentu, podczas którego więźniowie popierający powstanie Mau Mau zostali zabici przez strażników więziennych, rzekomo na rozkaz Brytyjczyków.

</doc>
<doc id="3319675" url="https://pl.wikipedia.org/wiki?curid=3319675" title="Branchville (Alabama)">
Branchville (Alabama)

Branchville – miasto w Stanach Zjednoczonych, w stanie Alabama, w hrabstwie St. Clair.

</doc>
<doc id="3319677" url="https://pl.wikipedia.org/wiki?curid=3319677" title="Stanisław Jetel">
Stanisław Jetel

Stanisław Wacław Jetel (ur. 19 września 1882 w Jasienicy, zm. 1940 w ZSRR) – pułkownik piechoty Wojska Polskiego, ofiara zbrodni katyńskiej.
Życiorys.
Urodził się 19 września 1882 w Jasienicy, pow. myślenickim w rodzinie Wiktora i Amalii z Kamieńskich. W latach 1894–1899 uczęszczał do C.K. Gimnazjum Wyższego w Wadowicach, później do Szkoły Kadetów Piechoty w Łobzowie k. Krakowa. Od 1903 pełnił zawodową służbę wojskową w cesarskiej i królewskiej armii. Jego oddziałem macierzystym był węgierski pułk piechoty nr 67 w Wiedniu. W 1912 pełnił służbę w pułkowym oddziale karabinów maszynowych, a w następnym roku został komendantem tego oddziału. W czasie służby w c. i k. armii awansował na kolejne stopnie w korpusie oficerów piechoty: kadeta–zastępcy oficera (1 września 1903), podporucznika (1 listopada 1905), porucznika (1 maja 1911) i kapitana (1 maja 1915).
Po odzyskaniu przez Polskę niepodległości wstąpił do Wojska Polskiego. Brał udział w wojnie polsko-bolszewickiej 1920. Został awansowany do stopnia pułkownika ze starszeństwem z dniem 1 czerwca 1919. 2 października 1921 został dowódcą 11 pułku piechoty w Tarnowskich Górach. W lipcu 1927 został mianowany członkiem Oficerskiego Trybunału Orzekającego. 12 marca 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr I. Z dniem 30 czerwca 1929 został przeniesiony w stan spoczynku. W 1934 jako pułkownik w stanie spoczynku był przydzielony do Oficerskiej Kadry Okręgowej nr I jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Warszawa Miasto III.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Sowietów. W 1940 został zamordowany w więzieniu NKWD w Kijowie przy ul. Karolenkiwskiej 17. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55/5-9 oznaczony numerem 1020). Został pochowany na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3319696" url="https://pl.wikipedia.org/wiki?curid=3319696" title="Oficyna Wydawnicza VOCATIO">
Oficyna Wydawnicza VOCATIO



</doc>
<doc id="3319697" url="https://pl.wikipedia.org/wiki?curid=3319697" title="Talladega Springs">
Talladega Springs

Talladega Springs – miasto w Stanach Zjednoczonych, w stanie Alabama, w hrabstwie Talladega.

</doc>
<doc id="3319698" url="https://pl.wikipedia.org/wiki?curid=3319698" title="Pałac w Piotrówku">
Pałac w Piotrówku

Pałac w Piotrówku – wybudowany w 1860 r., w Piotrówku.
Położenie.
Pałac położony jest w Piotrówku – wsi w Polsce, w województwie dolnośląskim, w powiecie wrocławskim, w gminie Jordanów Śląski.
Historia.
Pałac wzniesiony w stylu klasycystycznym na planie prostokąta z osiowymi ryzalitami, nakryty czterospadowym dachem. Rozbudowany w 1896 r. o północne skrzydło na planie kwadratu, z kolistą wieżą z użytkowym poddaszem w narożniku. Budowla posiada 20 pomieszczeń, w tym obszerny strych, wielką salę balową, rozbudowane piwnice; na wieży funkcjonował zegar i dzwon, wybijający godziny. W l. 1892-1945 pałac znajdował się w rękach jednej z gałęzi dolnośląskiego rodu arystokratycznego von Richthofen. W r. 1945 został znacjonalizowany; przez pewien czas zarządzany był przez tutejsze PGR. Od 1991 r. znajduje się w rękach prywatnych - opuszczony i zaniedbany od dziesięcioleci popada w ruinę. Pałac wraz z parkiem krajobrazowym (pozostałości), z drugiej połowy XIX w., znajdującym się na wschód od pałacu z pozostałościami grodziska z XIII wieku, folwarkiem, zaniedbanym i częściowo zrujnowanym, leżącym się na zachód od pałacu, z wewnętrznym dziedzińcem i budynkami gospodarczymi z końca XIX wieku, w skład którego wchodzą: dom mieszkalny, z k. XIX w.; obora, z 1870 r.; spichrz, z k. XIX w.; stodoła, z k. XIX w.; dwie oficyny, z k. XIX w.; stajnia i obora, z ok. 1900 r.; stodoła z częścią mieszkalną, z ok. 1900 r.; brama, z k. XIX w.; fragment muru granicznego, z k. XIX w.; kaplica grobowa Richthofena, z 1903 r. stanowi zespół pałacowy i folwarczny.

</doc>
<doc id="3319699" url="https://pl.wikipedia.org/wiki?curid=3319699" title="Hanna Bujadży">
Hanna Bujadży

Hanna Wołodymyriwna Bujadży z domu Onyszczenko, ukr. Ганна Володимирівна Буяджи (ur. 15 października 1984 w Kijowie) – ukraińska prawniczka, od 2014 do 2016 minister gabinetu ministrów.
Życiorys.
W 2007 ukończyła studia prawnicze na Kijowskim Uniwersytecie Narodowym im. Tarasa Szewczenki. W 2011 uzyskała stopień kandydata nauk prawnych. Od 2004 pracowała jako doradca prawny. W marcu 2014 została powołana na wiceministra sprawiedliwości, a w maju tego samego roku stanęła na czele Państwowej Służby Rejestracyjnej Ukrainy.
2 grudnia 2014 objęła stanowisko ministra gabinetu ministrów w drugim rządzie Arsenija Jaceniuka (z rekomendacji Bloku Petra Poroszenki). Funkcję tę pełniła do 14 kwietnia 2016.

</doc>
<doc id="3319702" url="https://pl.wikipedia.org/wiki?curid=3319702" title="Masters Snooker 2015">
Masters Snooker 2015

Masters 2015 (ang: "2015 Dafabet Masters") − nierankingowy, zaproszeniowy turniej snookerowy, rozegrany w Alexandra Palace w Londynie (Anglia) w dniach 11-18 stycznia 2015 roku. 
Nagrody.
Zwycięzca: 200 000 £
II Miejsce: 90 000 £
Półfinalista: 50 000 £
Ćwierćfinalista: 25 000 £
Runda 1: 12 500 £
Najwyższy break turnieju: 10 000 £
Łączna pula nagród: 600 000 £

</doc>
<doc id="3319704" url="https://pl.wikipedia.org/wiki?curid=3319704" title="New York City F.C.">
New York City F.C.



</doc>
<doc id="3319705" url="https://pl.wikipedia.org/wiki?curid=3319705" title="Sylacauga">
Sylacauga



</doc>
<doc id="3319710" url="https://pl.wikipedia.org/wiki?curid=3319710" title="Sylacauga (Alabama)">
Sylacauga (Alabama)

Sylacauga – miasto w Stanach Zjednoczonych, w stanie Alabama, w hrabstwie Talladega. Według spisu w 2020 roku liczy 12,6 tys. mieszkańców. 

</doc>
<doc id="3319711" url="https://pl.wikipedia.org/wiki?curid=3319711" title="Adam Dzierżek">
Adam Dzierżek

Adam Dzierżek herbu Nieczuja (zm. 1661) – cześnik sanocki, podczaszy sanocki, starosta żydaczowski, kasztelan rozprzański.
Życiorys.
Pochodził z wywodzącej się z Małopolski rodziny szlacheckiej Dzierżków herbu Nieczuja, był synem Jana, sędziego ziemskiego lubelskiego.
W 1611 na mocy przywileju od Zygmunta III Wazy został tenutariuszem królewskich wsi Siekuń i Suski na Wołyniu. Posiadał także majątek ziemski Piaseczno. W 1628 pełnił urząd starosty żydaczowskiego. W 1632 podpisał elekcję Władysława IV Wazy. Był cześnikiem (1643) i podczaszym sanockim (1649).
Poseł sejmiku wiszeńskiego na sejm koronacyjny 1649 roku, sejm nadzwyczajny 1652 roku, sejm 1653 roku, poseł sejmiku halickiego na sejm nadzwyczajny 1654 roku.
Związany z dworem królewskim, szczególnie ceniony był przez Jana Kazimierza, który mianował go w 1658 kasztelanem rozprzańskim. Poślubił Elżbietę z Czuryłów, stolnikównę sanocką, сórkę Mikołaja. Z tego związku małżeńskiego dzieci:

</doc>
<doc id="3319712" url="https://pl.wikipedia.org/wiki?curid=3319712" title="Lampranthus multiradiatus">
Lampranthus multiradiatus

 
Lampranthus multiradiatus (Jacq.) N.E.Br. – gatunek roślin z rodziny pryszczyrnicowatych ("Aizoaceae"). Pochodzi z Republiki Południowej Afryki, gdzie rośnie na naturalnych stanowiskach tylko w Prowincji Przylądkowej Wschodniej i Prowincji Przylądkowej Zachodniej. Jako gatunek introdukowany lub zawleczony zaaklimatyzował się i występuje obecnie również na Azorach i w Australii.
Charakterystyka.
Bylina, sukulent. Osiąga wysokość do 50 cm Liście mięsiste, owalne o rozmiarach 3 × 4 cm. W swojej ojczyźnie zakwita latem (październik-listopad) i kwitnie bardzo obficie. Ma różowe kwiaty zapylane przez pszczoły i chrząszcze
W krajach o ciepłym klimacie jest uprawiany jako ogrodowa roślina ozdobna.

</doc>
<doc id="3319713" url="https://pl.wikipedia.org/wiki?curid=3319713" title="Munford (Tennessee)">
Munford (Tennessee)

Munford – miasto w Stanach Zjednoczonych, w stanie Tennessee, w hrabstwie Tipton.

</doc>
<doc id="3319714" url="https://pl.wikipedia.org/wiki?curid=3319714" title="I'm Not the Only One">
I'm Not the Only One

I'm Not the Only One – piosenka i czwarty singel Sama Smitha z płyty "In the Lonely Hour" wydany pod koniec sierpnia 2014.

</doc>
<doc id="3319716" url="https://pl.wikipedia.org/wiki?curid=3319716" title="Munford (Alabama)">
Munford (Alabama)

Munford – miasto w Stanach Zjednoczonych, w stanie Alabama, w hrabstwie Talladega.

</doc>
<doc id="3319717" url="https://pl.wikipedia.org/wiki?curid=3319717" title="Detonator (film)">
Detonator (film)

Detonator (ang. tytuł "The Detonator") – film akcji produkcji amerykańsko-rumuńskiej w reżyserii Po-Chih Leong. Scenariusz opracował Martin Wheeler. Ogólnoświatowa premiera odbyła się 25 kwietnia 2006 roku na platformie DVD.
Fabuła.
Źródło.
Po tajnej misji w Bukareszcie polegającej na zdemaskowaniu handlarzy bronią, agent CIA Sonni Griffith (Wesley Snipes) otrzymuje kolejne zadanie. Ma ochraniać Nadię Kaminski (Silvia Colloca) do czasu powrotu do Stanów Zjednoczonych. Wkrótce okazuje się, że Nadię próbuje uprowadzić handlarz bronią, którego Griffith miał zlikwidować. Na dodatek tego wszystkiego, w agencji wystąpił przeciek tajnych informacji, w tym prawdziwej tożsamości głównego bohatera.

</doc>
<doc id="3319718" url="https://pl.wikipedia.org/wiki?curid=3319718" title="Erick Rowan">
Erick Rowan

Joseph Rudd (ur. 28 listopada 1981 w Minneapolis w Minnesocie) – amerykański wrestler występujący w federacji All Elite Wrestling pod pseudonimem ringowym Erick Redbeard. Dawniej używał pseudonimu Rowan. Jest byłym posiadaczem tytułu NXT Tag Team Championship (z Lukiem Harperem) i WWE SmackDown Tag Team Championship wraz z The New Daniel Bryan.
Wczesne życie.
Rudd urodził się w Minneapolis w Minnesocie, lecz dorastał w mieście Montrose. Jego korzenie rodzinne są norweskie, rodzina wyemigrowała z Nannestadu. Rudd trenował grę na gitarze oraz uczęszczał do University of Minnesota Morris, w którym grał w futbol amerykański
Kariera profesjonalnego wrestlera.
Wczesna kariera (2003–2011).
Rudd rozpoczął swoją wrestlingową karierę będąc trenowanym przez Eddiego Sharkeya w 2003. Używał pseudonimu ringowego Thoruf Marius i występował w różnych federacjach niezależnych w Ameryce do 2007. Został zaproszony do dojo prowadzonego przez promocję Pro Wrestling Noah (NOAH) w Japonii, gdzie żył, trenował i występował na galach. W 2008 powrócił do Stanów Zjednoczonych i występował w federacji F1rst, gdzie rywalizował między innymi z Brodym Hooferem.
World Wrestling Entertainment/WWE.
Florida Championship Wrestling (2011–2012).
W lutym 2011, Rudd podpisał kontrakt rozwojowy z World Wrestling Entertainment (WWE) i został przydzielony do federacji rozwojowej Florida Championship Wrestling (FCW), w której występował pod pseudonimem Erick Rowan. Zadebiutował na tygodniówce FCW TV w sierpniu wygrywając z Kennethem Cameronem, towarzyszyli mu Byron Saxton i James Bronson. Rowan występował w singles i tag team matchach, jednakże nie walczył o jakiekolwiek tytuły FCW i nie brał udziału w ważniejszych rywalizacjach.
The Wyatt Family (2012–2014).
Po tym jak FCW zostało zamknięte i wrestlerzy zostali przeniesieni do NXT, Rowan zadebiutował 12 grudnia 2012 na odcinku "NXT" jako zwolennik Braya Wyatta, który przedstawił Rowana jako „drugiego syna”. Jako członek grupy The Wyatt Family, Rowan uformował tag-team z Lukiem Harperem, gdzie wspólnie pokonali Percy’ego Watsona i Yoshiego Tatsu 9 stycznia 2013 na odcinku "NXT". 23 stycznia ponownie pokonali wrestlerów w pierwszej rundzie turnieju o NXT Tag Team Championship. Po wygranej z Bo Dallasem i Michaelem McGillicuttym w półfinale, Harper i Rowan zostali pokonani w finale przez Adriana Neville’a i Olivera Greya. 8 maja na odcinku "NXT" (nagranym 2 maja), Harper i Rowan pokonali Neville’a i Bo Dallasa (zastępował kontuzjowanego Greya) i zdobyli NXT Tag Team Championship, który był pierwszym tytułem w dorobku Rowana. 5 czerwca obronili tytuły w walce z Coreyem Gravesem i Kassiusem Ohno, lecz 17 lipca na odcinku "NXT" (nagranym 20 czerwca) stracili pasy na rzecz Neville’a i Gravesa.
Od odcinka "Raw" z 27 maja, WWE zaczęło wypuszczać winietki promujące nadchodzący debiut The Wyatt Family w głównym rosterze. Zadebiutowali 8 lipca na gali "Raw", gdzie zaatakowali Kane’a. Rowan zadebiutował w ringu 26 lipca na odcinku tygodniówki "SmackDown", gdzie on i Harper pokonali Tons of Funk (Brodusa Claya i Tensaia). Przez następne miesiące, Rowan i Harper wygrywali wszystkie walki z zespołami, do czasu gdy pokonali ich Cody Rhodes i Goldust na odcinku "SmackDown" z 11 października. Na początku 2014, Rowan wziął udział w rywalizacji Wyatt Family z grupą The Shield, a także był u boku Wyatta w feudzie z Johnem Ceną. W lipcu, Harper i Rowan rozpoczęli rywalizację z The Usos o WWE Tag Team Championship i przegrali z nimi na galach Money in the Bank i Battleground.
Kariera singlowa (2014–2015).
Począwszy od 29 września zaczęto ukazywać filmy promujące Wyatta, który „wypuścił Harpera i Rowana” (wszyscy zaczęli singlowe kariery). 17 listopada na odcinku "Raw", Rowan stał się protagonistą i rozpoczął rywalizację z grupą The Authority. Intercontinental Champion Luke Harper dołączył do drużyny Authority, zaś Rowan do drużyny Johna Ceny na galę Survivor Series, jednakże podczas pojedynku został wyeliminowany przez Harpera. Następnym rywalem Rowana był Big Show, który podczas Survivor Series sprzymierzył się z Authority. Na gali , Rowan przegrał walkę z Big Showem w stairs matchu.
5 stycznia 2015 na odcinku tygodniówki "Raw", Rowan, Ryback i Dolph Ziggler zostali zwolnieni (według scenariusza) przez Authority. Dwa tygodnie później odzyskali pracę, kiedy to Cena wygrał 3-on-1 handicap match z Sethem Rollinsem, Big Showem i Kanem. 22 stycznia na "SmackDown" przegrał z Harperem w walce kwalifikującej do 2015 Royal Rumble matchu. Pomimo tego pojawił się w Royal Rumble matchu i zaatakował szóstego uczestnika Curtisa Axela, po czym wkroczył do ringu i walczył z Wyattem i Harperem. Na lutowej gali Fastlane, Rowan, Ziggler i Ryback przegrali z Rollinsem, Big Showem i Kanem. Rowan wziął udział w drugim corocznym André the Giant Memorial Battle Royalu, jednakże został wyeliminowany przez Big Showa.
Powrót The Wyatt Family (od 2015).
W maju, Rowan ponowił współpracę z Lukiem Harperem po ataku na przeciwnika Harpera, Fandango, wskutek czego znowu stał się antagonistą. Mimo tego pod koniec czerwca odniósł kontuzję, która wykluczyła go z występów do października.
Rowan powrócił 19 października na "Raw" i stał się częścią przywróconego The Wyatt Family, gdzie nowym członkiem był Braun Strowman. Rowan był częścią rywalizacji Wyatt Family z The Brothers of Destruction (The Undertakerem i Kanem), gdzie Wyatt wyniósł 'Takera na zaplecze po walce wieczoru gali Hell in a Cell. Na gali , Wyatt Family pokonało Team ECW w ośmioosobowym tag team elimination tables matchu, gdzie Rowan był jedynym wyeliminowanym członkiem drużyny. Rowan wziął udział w Royal Rumble matchu i został wyeliminowany przez Brocka Lesnara. 3 kwietnia na WrestleManii 32 zawalczył z The Rockiem, którego Wyatt Family sprowokowało do walki z jednym z członków frakcji; Rowan przegrał w 6 sekund. 4 kwietnia na "Raw", Wyatt Family zaatakowało The League of Nations rozpoczynając rywalizację z nimi, lecz 13 kwietnia podczas house show we Włoszech, Wyatt odniósł kontuzję prawej łydki wyłączającej go z akcji na kilka tygodni. Harper również odniósł kontuzję, wskutek czego porzucono rywalizację. Wyatt Family (bez Harpera) powróciło 20 czerwca na "Raw" i rozpoczęło rywalizację z posiadaczami WWE Tag Team Championship The New Day, których pokonali na gali Battleground.
Wskutek powrotu podziału WWE na brandy odbył się draft, w którym Rowan i Bray Wyatt zostali przeniesieni na "SmackDown", zaś Braun Strowman pozostał na "Raw". 2 sierpnia na odcinku "SmackDown", Rowan kontynuował współpracę z Wyattem poprzez atak na jego przeciwnika, Dolpha Zigglera. W październiku 2016, Rowan przeszedł operację naprawienia rozdartego pierścienia rotatorów, co uniemożliwi mu występy w telewizji przez cztery do sześciu miesięcy. Podczas jego nieobecności, do Wyatt Family powrócił Luke Harper oraz po gali No Mercy dołączył Randy Orton, z którym Wyatt zdobył tytuły WWE SmackDown Tag Team Championship.
The Bludgeon Brothers (2017-2018).
10 października na epizodzie WWE SmackDown Rowan powrócił do WWE TV ponownie łącząc siły z Lukiem Harperem. Tym razem z nowym gimmckiem jako „Bludgeon Brothers” i Rowan usunął „Erick” ze swojego pseudonimu, podobnie jak Harper. Swój ringowy debiut zaliczyli 21 Listopada przeciwko The Hype Bros (Mojo Rawley i Zack Ryder). Ich pierwszy feud mieli przeciwko Breezango. Po kilku tygodniach swojej domniacji dostali walkę o SmackDown Tag Team Championship przeciwko The Usos (Jey i Jimmy Uso) i The New Day (Big E, Xavier Woods i Kofi Kingston). Walkę wygrali stając się nowymi mistrzami. Swoje pasy obronili na Greatest Royal Rumble przeciwko The Usos, The Club (Luke Gallows i Karl Anderson) na Money in the Bank 2018,Team Hell No (Daniel Bryan i Kane) na Extreme Rules. Ostatnią obroną pasów była ta przeciwko The New Day na SummerSlam. Na 1 WWE SmackDown po gali SummerSlam 2018 stracili pasy na rzecz The New Day. Główną przyczyną tego posunięcia była kontuzja Rowana, która eliminuje go z akcji na ok: 6-7 miesięcy.

</doc>
<doc id="3319720" url="https://pl.wikipedia.org/wiki?curid=3319720" title="Karol Jeżowski">
Karol Jeżowski

Karol Jan Jeżowski (ur. 15 października 1895 w Kaliłowie, zm. 1940 w ZSRR) – major dyplomowany piechoty Wojska Polskiego, ofiara zbrodni katyńskiej.
Życiorys.
Karol Jan Jeżowski urodził się 15 października 1895 w Kaliłowie jako syn Kazimierza i Teodozji z domu Nestorowicz. Ukończył Gimnazjum Polskie Rychłowskiego w Warszawie, zdając maturę w 1914. W czasie I wojny światowej od 1915 służył w Armii Imperium Rosyjskiego. Absolwent szkoły oficerskiej w Kazaniu. W 1916 skierowany do Francji na front francusko-niemiecki, w 1916 został ranny. Wstąpił do Armii Polskiej we Francji. W stopniu podporucznika ukończył szkołę wojskową w Quitin i Saint-Cyr. Został przydzielony do 3 pułku strzelców. 
Po odzyskaniu przez Polskę niepodległości w 1919 wrócił do ojczyzny i wstąpił do Wojska Polskiego. Został przydzielony do 42 pułku piechoty zostając dowódcą batalionu. W szeregach swojego pułku w stopniu kapitana brał udział w wojnie polsko-bolszewickiej 1920. 
Po wojnie pozostał w pułku. W 1922 roku został powołany do Wyższej Szkoły Wojennej w Warszawie, w charakterze słuchacza II Kursu Normalnego, pozostając oficerem nadetatowym 42 pp w Białymstoku. 1 października 1924 roku, po ukończeniu kursu i otrzymaniu dyplomu naukowego oficera Sztabu Generalnego został przydzielony do Dowództwa Okręgu Korpusu Nr IX w Brześciu. 1 grudnia 1924 roku został awansowany do stopnia majora ze starszeństwem z dniem 15 sierpnia 1924 roku i 195. lokatą w korpusie oficerów piechoty. Pracował jako oficer Oddziału II Sztabu Generalnego. 12 stycznia 1927 roku został przeniesiony z Dowództwa Okręgu Korpusu Nr II w Lublinie do Korpusu Ochrony Pogranicza na stanowisko oficera sztabu 5 Brygady Ochrony Pogranicza w Łachwie. W tym samym roku został wyznaczony na stanowisko szefa sztabu tej brygady. 26 kwietnia 1928 roku został przeniesiony z KOP do Dowództwa Okręgu Korpusu Nr V w Krakowie i przydzielony do Korpusu Kontrolerów. 6 lipca 1929 roku otrzymał przeniesienie do 45 pułku piechoty Strzelców Kresowych w Równym na stanowisko dowódcy batalionu. 23 października 1931 roku został przeniesiony do dowództwa 24 Dywizji Piechoty w Jarosławiu na stanowisko szefa sztabu. 9 grudnia 1932 roku został przeniesiony do Dowództwa Okręgu Korpusu Nr X w Przemyślu na stanowisko kierownika Samodzielnego Referatu Bezpieczeństwa Wojskowego. Od 1936 roku dowodził II batalionem 43 pułku Strzelców Legionu Bajończyków detaszowanym w Brodach. W 1939 roku pełnił służbę w Komendzie Rejonu Uzupełnień Równe na stanowisku komendanta Rejonu Uzupełnień.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej 9 grudnia 1939 został aresztowany przez funkcjonariuszy NKWD obwodu rówieńskiego. Był więziony w Równem. 28 marca 1940 został przewieziony do więzienia przy ulicy Karolenkiwskiej 17 w Kijowie (więzieni w Równem i wywiezieni tego samego dnia do Kijowa byli także inni polscy oficerowie: Franciszek Górecki i Rudolf Ksieniewicz). Tam został zamordowany przez NKWD na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 41/3-222 oznaczony numerem 1009). Został pochowany na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3319721" url="https://pl.wikipedia.org/wiki?curid=3319721" title="Childersburg">
Childersburg

Childersburg – miasto w Stanach Zjednoczonych, w stanie Alabama, w hrabstwie Talladega.

</doc>
<doc id="3319724" url="https://pl.wikipedia.org/wiki?curid=3319724" title="Bon Air (Alabama)">
Bon Air (Alabama)

Bon Air – miasto w Stanach Zjednoczonych, w stanie Alabama, w hrabstwie Talladega.

</doc>
<doc id="3319725" url="https://pl.wikipedia.org/wiki?curid=3319725" title="Like I Can">
Like I Can

Like I Can – piąty singel i siódma z kolei piosenka z albumu "In the Lonely Hour" brytyjskiego piosenkarza i kompozytora Sama Smitha.

</doc>
<doc id="3319727" url="https://pl.wikipedia.org/wiki?curid=3319727" title="Zamek w Pieszycach">
Zamek w Pieszycach

Pałac w Pieszycach – wybudowany około 1550 roku, rozbudowany w latach 1615-1617 i znacznie powiększony w latach 1710-1730. Obecnie własność prywatna.
Położenie.
Pałac położony jest w Pieszycach – mieście w Polsce, w województwie dolnośląskim, w powiecie dzierżoniowskim, w południowo-zachodniej części Kotliny Dzierżoniowskiej, u podnóża Gór Sowich.
Historia.
Pałac w Pieszycach został wzniesiony około 1500 roku jako renesansowy dwór. Budynek znacznie przerobiono w latach 1615-1617. W latach 1710-1730 budowla została znacznie przebudowana i powiększona na obecną barokową rezydencję. W roku 1818 pałac był restaurowany i w dużym stopniu zmienił swój wygląd. W latach siedemdziesiątych XX wieku był doraźnie remontowany z przeznaczeniem na cele wypoczynkowe. Później stopniowo niszczał i był rozgrabiany. W 2000 roku pałac został kupiony przez prywatnego inwestora, który rozpoczął remont obiektu.
Architektura.
Pałac jest budowlą trzyskrzydłową, założoną na planie podkowy otwartej w kierunku południowo-wschodnim, skrzydła są częściowo podpiwniczone i nakryte dachami mansardowymi z lukarnami. Na fasadzie (elewacja południowo-wschodnia) jest główne wejście, z ozdobionym balkonowym portalem i kwadratową wieżą. Elewacje mają podziały ramowe. Przyziemie jest z boniowanymi lizenami, nad nimi gzyms i pilastry wielkiego porządku, dzielące kolejne kondygnacje. Okna są w obramieniach, część z kluczem, nad oknami drugiej kondygnacji widnieją ozdobne gzymsy. W pałacu znajduje się 66 pomieszczeń o powierzchni około 3.000 m² i kubaturze 14.820 m³. Układ wnętrz jest dwutraktowy, z centralną przelotową sienią sklepioną kolebką z lunetami i sklepieniem krzyżowym. Na południe od sieni reprezentacyjny hol i klatka schodowa. Skrzydło wschodnie jest jednotraktowe.

</doc>
<doc id="3319728" url="https://pl.wikipedia.org/wiki?curid=3319728" title="Adam Sikora (1846-1910)">
Adam Sikora (1846-1910)



</doc>
<doc id="3319729" url="https://pl.wikipedia.org/wiki?curid=3319729" title="Adam Sikora (1927-2011)">
Adam Sikora (1927-2011)



</doc>
<doc id="3319730" url="https://pl.wikipedia.org/wiki?curid=3319730" title="Oficyna Wydawnicza RYTM">
Oficyna Wydawnicza RYTM



</doc>
<doc id="3319732" url="https://pl.wikipedia.org/wiki?curid=3319732" title="Paweł Juracki">
Paweł Juracki

Paweł Juracki (ur. 1 listopada 1885, zm. 1940 w Kijowie) – podpułkownik piechoty Wojska Polskiego, ofiara zbrodni katyńskiej.
Życiorys.
Syn Napoleona. Brał udział w wojnie z bolszewikami. 1 czerwca 1921 roku pełnił służbę w Baonie Szkolnym 13 Dywizji Piechoty, a jego oddziałem macierzystym był 51 pułk piechoty. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 201. lokatą w korpusie oficerów piechoty, a jego oddziałem macierzystym był nadal 51 pp w Brzeżanach. 10 lipca tego roku został przeniesiony z 44 pułku piechoty w Równem do 4 pułku piechoty Legionów w Kielcach na stanowisko zastępcy dowódcy pułku. Został awansowany do stopnia podpułkownika ze starszeństwem z dniem 1 lipca 1925. W kwietniu 1928 został przeniesiony macierzyście do kadry oficerów piechoty z równoczesnym przydziałem do Szkoły Podchorążych Rezerwy Piechoty nr 1 w Ostrowi na stanowisko komendanta. We wrześniu 1930 został przeniesiony z Baonu Podchorążych Rezerwy Piechoty Nr 7A w Jarocinie do Powiatowej Komendy Uzupełnień Nowy Sącz na stanowisko komendanta. Z dniem 30 listopada 1933 został przeniesiony w stan spoczynku.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Sowietów i przewieziony do więzienia przy ulicy Karolenkiwskiej 17 w Kijowie. Tam został prawdopodobnie zamordowany przez NKWD na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 56/1-81 oznaczony numerem 3371). Został pochowany na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3319734" url="https://pl.wikipedia.org/wiki?curid=3319734" title="Ban Johnson">
Ban Johnson

Ban Johnson, właśc. Byron Bancroft Johnson (ur. 5 stycznia 1865, zm. 28 marca 1931) – amerykański działacz baseballowy, prezydent American League, członek Baseball Hall of Fame.
Johnson uczęszczał do Oberlin College, Marietta College i University of Cincinnati. W 1886 podczas drugiego roku studiów zrezygnował z dalszej edukacji i podjął pracę jako dziennikarz sportowy w "Cincinnati Commercial-Gazette". Jesienią 1893 został prezydentem Western League, w późniejszym okresie przemianowanej na American League, która w 1901 został jedną z dwóch (obok National League) głównych lig baseballowych w Stanach Zjednoczonych. W tym samym roku utworzono "National Commission", nadzorującą rozgrywki obydwu lig, w skład której wchodzili Johnson, prezydent National League Henry Pulliam i właściciel Cincinnati Reds Garry Herrmann. Instytucję zlikwidowano w 1920 po skandalu mającym miejsce podczas World Series 1919 i utworzono stanowisko komisarza MLB, na które powołano Kenesawa Mountaina Landisa.
Będący w konflikcie z Landisem Ban Johnson zrezygnował z funkcji prezydenta ligi w 1927. Zmarł 28 marca 1931 w wieku 66 lat. W 1937 został uhonorowany członkostwem w Baseball Hall of Fame.

</doc>
<doc id="3319736" url="https://pl.wikipedia.org/wiki?curid=3319736" title="Tallassee">
Tallassee

Tallassee – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319737" url="https://pl.wikipedia.org/wiki?curid=3319737" title="New Site">
New Site

New Site – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319738" url="https://pl.wikipedia.org/wiki?curid=3319738" title="Zamachowiec">
Zamachowiec

Zamachowiec (ang. tytuł "The Contractor") – film akcji w reżyserii Josefa Rusnaka. Scenariusz opracowali Joshua Michael Stern i Robert Foster. Ogólnoświatowa premiera odbyła się 10 lipca 2007 roku na platformie DVD.
Fabuła.
Źródło.
Były agent CIA, James Dial (Wesley Snipes) ma za zadanie zlikwidowanie terrorysty przebywającego w Londynie, który ma stanąć przed sądem. Po wykonaniu zadania okazuje się, że został wrobiony przez swoich przełożonych w morderstwo wysokiej rangi policjanta. Ścigany przez służby mundurowe musi się ukrywać. Z pomocą przychodzi mu 12-letnia dziewczynka.

</doc>
<doc id="3319739" url="https://pl.wikipedia.org/wiki?curid=3319739" title="Anatolij Aleksandrow (kompozytor)">
Anatolij Aleksandrow (kompozytor)

Anatolij Nikołajewicz Aleksandrow (ros. Анато́лий Никола́евич Алекса́ндров; ur. 25 maja 1888 w Moskwie, zm. 16 kwietnia 1982 tamże) – radziecki i rosyjski kompozytor, pianista i dyrygent. Ludowy Artysta ZSRR (1971). Laureat Nagrody Stalinowskiej drugiego stopnia (1951).
Nagrody i odznaczenia.
Źródło:

</doc>
<doc id="3319740" url="https://pl.wikipedia.org/wiki?curid=3319740" title="Jackson’s Gap">
Jackson’s Gap

Jackson’s Gap – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319741" url="https://pl.wikipedia.org/wiki?curid=3319741" title="Goldville">
Goldville

Goldville – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319742" url="https://pl.wikipedia.org/wiki?curid=3319742" title="Ekologia i Sztuka">
Ekologia i Sztuka



</doc>
<doc id="3319743" url="https://pl.wikipedia.org/wiki?curid=3319743" title="Daviston">
Daviston

Daviston – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319744" url="https://pl.wikipedia.org/wiki?curid=3319744" title="Parafia Najświętszej Maryi Panny Różańcowej i św. Franciszka z Asyżu w Górze Włodowskiej i Zdowie">
Parafia Najświętszej Maryi Panny Różańcowej i św. Franciszka z Asyżu w Górze Włodowskiej i Zdowie

Parafia Najświętszej Maryi Panny Różańcowej i św. Franciszka z Asyżu w Górze Włodowskiej i Zdowie – parafia rzymskokatolicka w Górze Włodowskiej i Zdowie.
Historia.
Nazwę miejscowości Zdów w zlatynizowanej staropolskiej formie "Zdow" wymienia w latach (1470–1480) Jan Długosz w księdze "Liber beneficiorum dioecesis Cracoviensis". Kościół w Zdowie wznieśli mieszkańcy w latach 50. XX wieku. Samodzielne duszpasterstwo w Górze Włodowskiej ustanowione zostało w 1987, po erygowaniu parafii w 1989 konsekracji nowego Kościoła pw. św. Franciszka z Asyżu dokonał abp Stanisław Nowak 26 września 1999. Parafia powstała po wydzieleniu z Parafii św. Bartłomieja Apostoła we Włodowicach. Należy do Dekanatu Zawiercie – NMP Królowej Polski archidiecezji częstochowskiej.
Na obszarze parafii leżą dwie miejscowości: Góra Włodowska i Zdów.

</doc>
<doc id="3319745" url="https://pl.wikipedia.org/wiki?curid=3319745" title="Pałac w Borku">
Pałac w Borku

Pałac w Borku – wybudowany na przełomie XVII–XVIII w. w Borku.
Położenie.
Pałac położony jest w Borku – wsi w Polsce, w województwie dolnośląskim, w powiecie głogowskim, w gminie Głogów.
Historia.
Pałac w latach 20. XIX w. a dokładnie w 1826 r., został przebudowany. Po roku 1880 Lehfeldtowie przebudowali pałac w stylu pruskiego eklektyzmu klasycystycznego i dobudowali jedną kondygnację. Na początku XIX wieku postawiono potężny gazon z fontanną, który obiegała prowadząca na podjazd droga. park, z XIX w. W przypałacowy park wkomponowano rosnące wcześniej leśne drzewa: dęby, kasztanowce, klony, lipy, sosny, świerki, oraz dosadzone na przełomie wieków XIX i XX robinie akacjowe. W północno-wschodniej części parku powstał wydłużony staw.

</doc>
<doc id="3319747" url="https://pl.wikipedia.org/wiki?curid=3319747" title="Camp Hill (Alabama)">
Camp Hill (Alabama)

Camp Hill – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319748" url="https://pl.wikipedia.org/wiki?curid=3319748" title="Żelazny Jan (film)">
Żelazny Jan (film)

Żelazny Jan (niem. "Der Eisenhans") – niemiecko-austriacki film fantasy z 2011 roku, należący do cyklu filmów telewizyjnych "Märchenperlen" ("Bajkowe Perły"). Film jest adaptacją baśni braci Grimm o tym samym tytule.
Fabuła.
W królestwie młodego księcia Johannesa każdy las jest ciągle nawiedzany przez ducha, przez mieszkańców nazywanego Żelaznym Janem. Pewnego razu daje się złapać ducha i zostaje wtrącony do lochu na zamku. Książę Johannes bardzo przejął się marnym losem ducha i postanowił go uwolnić. W ramach podziękowania i wdzięczności Żelazny Jan chce nauczyć młodego księcia umiejętności przetrwania i bezpiecznego podróżowania po świecie. Książę Johannes po odbytych lekcjach postanawia udać się w niebezpieczną podróż. Podczas wyprawy spotyka prześliczną księżniczkę. Oboje się w sobie zakochują. Jednak na swojej drodze spotyka także trudności i przeszkody, jedną z nich jest Czarny Rycerz, którego musi pokonać. 

</doc>
<doc id="3319751" url="https://pl.wikipedia.org/wiki?curid=3319751" title="Alexander City">
Alexander City

Alexander City – miasto w Stanach Zjednoczonych, w stanie Alabama, w hrabstwie Tallapoosa.

</doc>
<doc id="3319753" url="https://pl.wikipedia.org/wiki?curid=3319753" title="Bumar Amunicja">
Bumar Amunicja



</doc>
<doc id="3319754" url="https://pl.wikipedia.org/wiki?curid=3319754" title="Józef Kaiser (wojskowy)">
Józef Kaiser (wojskowy)

Józef Kaiser (ur. 6 lipca 1897 w Wadowicach, zm. 1940 w ZSRR) – podpułkownik dyplomowany artylerii Wojska Polskiego, kawaler Orderu Virtuti Militari.
Życiorys.
Urodził się 6 lipca 1897 w Wadowicach, w rodzinie Józefa i Karoliny z Matkowskich. Od 1908 do 1910 uczył się w gimnazjum w Krakowie, następnie w szkołach wojskowych c. i k. Armii w Ems, Krakowie i Wiedniu. Zdał maturę, po czym ukończył Akademię Artylerii w Traiskirchen w 1918 uzyskując stopień podporucznika. Skierowano go na front włoski podczas I wojny światowej. 
Po odzyskaniu przez Polskę niepodległości w 1919 wrócił do ojczyzny i wstąpił do Wojska Polskiego. Został przydzielony do 6 baterii 4 pułku artylerii polowej. W funkcji dowódcy plutonu jako podporucznik od 9 stycznia 1919 uczestniczył w wojnie polsko-ukraińskiej, następnie w wojnie polsko-bolszewickiej 1920. Następnie na początku 1921 został przeniesiony z 4 pułku artylerii polowej do baterii zapasowej 12 pułku artylerii polowej. 
Później jako porucznik ukończył II Kurs Normalny 1921–1 X 1923 w Wyższej Szkole Wojennej w Warszawie i otrzymał dyplom naukowy oficera Sztabu Generalnego. 1 października 1923 jako oficer nadetatowy 4 pap został przydzielony do sztabu piechoty dywizyjnej 4 Dywizji Piechoty. Został awansowany do stopnia kapitana ze starszeństwem z dniem 15 sierpnia 1924. Służył wówczas w dowództwie 4 Dywizji Piechoty, jego oddziałem macierzystym był 4 pułk artylerii polowej. Z dniem 1 sierpnia 1924 został przeniesiony z 4 DP do Oddziału Ogólnego Dowództwa Okręgu Korpusu Nr VIII na stanowisko referenta (etat Sztabu Generalnego). Odbywał praktyki dowódcze w 3 pułku artylerii polowej Legionów. Od 1928 do 1929 był kierownikiem Referatu Wyszkolenia w Dowództwie Okręgu Korpusu nr II w Lublinie, od 1929 do 1931 był kierownikiem Referatu Transportowego w Sztabie Głównym. Z dniem 18 lutego 1931 został przeniesiony z Oddziału IV Sztabu Głównego do Szefostwa Komunikacji Wojskowych. 2 kwietnia 1932 został odkomenderowany na II pięciomiesięczny Kurs Doskonalający dla oficerów artylerii w Szkole Strzelania Artylerii w Toruniu. Z dniem 1 stycznia 1934 roku awansował na majora i dowodził dywizjonem w 18 pułku artylerii lekkiej. 7 czerwca 1934 roku ogłoszono przeniesienie do 28 Dywizji Piechoty w Warszawie na stanowisko szefa sztabu. Na stopień podpułkownika został mianowany ze starszeństwem z 19 marca 1939 i 37. lokatą w korpusie oficerów artylerii. W tym czasie pełnił służbę w 5 Pułku Artylerii Lekkiej we Lwowie na stanowisku dowódcy II dywizjonu.
W czasie kampanii wrześniowej 1939 roku był szefem Oddziału I Sztabu Armii „Prusy”. Po agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Sowietów. Był przetrzymywany w Samborze, po czym w maju 1940 został przewieziony do więzienia przy ulicy Karolenkiwskiej 17 w Kijowie. Tam został zamordowany przez NKWD prawdopodobnie na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 56/3-116 oznaczony numerem 1201; jego tożsamość została podana jako Józef Kajzer). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3319755" url="https://pl.wikipedia.org/wiki?curid=3319755" title="Biesal (gromada)">
Biesal (gromada)

Biesal – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biesal z siedzibą GRN w Biesalu utworzono – jako jedną z 8759 gromad na obszarze Polski – w powiecie ostródzkim w woj. olsztyńskim na mocy uchwały nr 22 WRN w Olsztynie z dnia 4 października 1954. W skład jednostki weszły obszary dotychczasowych gromad Biesal, Guzowy Piec, Jadaminy, Łęguty, Podlejki, Śródka i Tomaryny oraz miejscowość Zdrojek z dotychczasowej gromady Rapaty ze zniesionej gminy Biesal w tymże powiecie. Dla gromady ustalono 16 członków gromadzkiej rady narodowej.
1 stycznia 1960 do gromady Biesal włączono wsie Makruty, Mańki, Tomaszyn, Tolkmity i Samagowo, osadę Młyn Tomaszyński oraz kolonię Kąpity ze zniesionej gromady Mańki w tymże powiecie.
31 grudnia 1961 do gromady Biesal włączono obszar zniesionej gromady Stare Jabłonki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3319756" url="https://pl.wikipedia.org/wiki?curid=3319756" title="Chris Pollock">
Chris Pollock

Chris Pollock (ur. 9 listopada 1972 w Hawera) – nowozelandzki międzynarodowy sędzia rugby union. Sędziował w National Provincial Championship, Super Rugby, a także w rozgrywkach reprezentacyjnych.
Życiorys.
Uczęszczał do "New Plymouth Boys' High School", a następnie studiował na University of Otago. Reprezentował region Taranaki w zespole U-18, grał następnie amatorsko w lokalnych klubach na pozycji . Gdy w 1997 roku odbywał rehabilitację po skręconej podczas jednego z meczów kostce w zastępstwie nieobecnego arbitra poprowadził mecz szkolnego zespołu. Zachęcony dobrymi opiniami rok później zaprzestał grania i skupił się na sędziowaniu. Rozpoczynał od zawodów szkolnych i juniorskich, a poprzez lokalne seniorskie rozgrywki klubowe doszedł do poziomu regionalnego w roku 2000. Rok później znalazł się w krajowym panelu arbitrów sędziując w niższych dywizjach National Provincial Championship, a w Dywizji 1 zadebiutował w 2004 roku. Prowadził dwa finały tych rozgrywek – w 2007 i 2013 – a w 2005 także decydujący mecz Dywizji 3. W Super 14 po raz pierwszy sędziował zaś w roku 2006.
Był arbitrem Hong Kong Sevens 2003 wchodzącego w skład IRB Sevens World Series, jego pierwszym testmeczem był zaś pojedynek Niue–Tahiti w kwalifikacjach do Pucharu Świata 2007. Doświadczenie zbierał sędziując mistrzowskie zawody juniorskie: U-19 w 2005, U-21 w 2006 wraz z finałem oraz U-20 w latach 2008 i 2009, a także w seniorskich rozgrywkach Pucharu Narodów Pacyfiku 2007 i 2015 oraz Churchill Cup 2007 i 2010.
Pracował jako nauczyciel w "New Plymouth Boys' High School" i "Hastings Boys' High School". W 2005 roku otrzymał roczny kontrakt od New Zealand Rugby Union, zaś rok później został zawodowym arbitrem. Po zakończeniu kariery sędziowskiej planował powrót do pracy nauczyciela poszerzając swoje kwalifikacje i pełniąc zastępstwa. W 2006 roku został członkiem panelu sędziów liniowych IRB, a w 2010 roku awansował w nim do grupy sędziów głównych.
W panelu arbitrów na Puchar Trzech Narodów znajdował się od roku 2008, pierwszy mecz poprowadził zaś w edycji 2011. Z kolei do sędziowania Pucharu Sześciu Narodów został po raz pierwszy wyznaczony w 2012. Był również sędzią liniowym podczas Pucharu Świata w 2011 oraz został nominowany do sędziowania Pucharu Świata 2015. Znajdował się także w trójce sędziowskiej testmeczów podczas tournée British and Irish Lions 2013, a styl, w którym poprowadził pierwszy z nich, wzbudził falę krytyki.
W 2013 roku jako pierwszy arbiter nosił kamerę w rozgrywkach Super Rugby, w tym samym roku został też wybrany najlepszym nowozelandzkim arbitrem.

</doc>
