<doc id="3473722" url="https://pl.wikipedia.org/wiki?curid=3473722" title="Gigar">
Gigar

Gigar (gyyz: ጊጋር, ur. 1745, zm. 26 listopada 1832) – dwukrotny cesarz Etiopii. Panował od 3 czerwca 1821 do kwietnia 1826 i od kwietnia 1826 do 18 czerwca 1830 roku.
Genealogia.
Przynależność Gigara do dynastii salomońskiej nie jest pewna. W czasie jego panowania był traktowany jako potomek linii męskiej dynastii salomońskiej, jednak co najmniej dwie przeciwstawne genealogie występują w źródłach na jego temat. Według pierwszej z nich, cesarz był synem Jozue II Kuareńczyka i bratem Joasa I. Według drugiej zaś Gigar miał być synem Gijorgisa Manfeaskeda – wnuka cesarza Fasiledesa, rządzącego w XVII wieku.
Panowanie.
Gigar był marionetkowym władcą wybranym przez Marjo z Jedżu – rasa Begiemdyru i wodza Oromów. Został zdetronizowany przez Hajle Marjama w kwietniu 1826. Na tronie Gigara zastąpił Beyde Marjam III, ale rządził tylko kilkanaście dni. Gigar ponownie zasiadł na tronie przywrócony przez rasa Marje. Dorje z Jedżu zdetronizował Gugsę 18 czerwca 1830 i wyniósł do tronu Jozuego IV, który po dwóch latach stracił władzę z powodu działań Gigara. Miał on fałszywie zeznając, oskarżyć Jozue o zaproszenie Ali Farisa, w celu obalenia rządzącego "de facto" wówczas rasa Alego Małego. Gobat napisał, że 26 listopada 1832 Gigar popełnił samobójstwo poprzez otrucie.
Relacja Samuela Gobata.
Większość relacji na temat Gigara pochodzi od szwajcarskiego misjonarza anglikańskiego, Samuela Gobata, który spotkał go podczas swojej podróży do Etiopii w pierwszej połowie lat 30. XIX wieku. Według Gobata, Gigar przez wiele lat był mnichem, a gdy zmarł jego brat Joas II, został wyniesiony do tronu. Gobat ocenił, że Gigar o wiele bardziej nadawał się na mnicha niż na władcę. W czasie pobytu misjonarza, cesarz powiedział mu, że miał 86 lat, choć wyglądał na 65 lub 70. Gobat mieszkał w małym, okrągłym domu, wybudowanym przez Joasa II w miejscu ruin części pałacu. Misjonarz został oprowadzony po rezydencji. Oto opis tego co zobaczył: Gobat zauważył także kilka oznak, świadczących o jego ubóstwie: Samuel Gobat uczynił Gigarowi prezent, drukując kopie amharskiego tłumaczenia Ewangelii, oraz Dziejów Apostolskich, ale cesarz zwrócił je kilka dni później tłumacząc 

</doc>
<doc id="3473723" url="https://pl.wikipedia.org/wiki?curid=3473723" title="Eduard Angerer">
Eduard Angerer

Eduard Angerer (ur. 7 grudnia 1816 w Wiedniu, zm. 22 sierpnia 1898 tamże) – austriacki duchowny katolicki, biskup pomocniczy Wiednia 1876-1898 i tytularny arcybiskup Selymbria 1890-1898.
Życiorys.
Święcenia kapłańskie otrzymał 24 lipca 1841.
26 czerwca 1876 papież Pius IX mianował go biskupem pomocniczym Wiednia. 16 lipca 1876 z rąk arcybiskupa Johanna Rudolfa Kutschkera przyjął sakrę biskupią. 26 czerwca 1890 papież Leon XIII mianował go arcybiskupem tytularnym Selymbria. Obie funkcje pełnił aż do swojej śmierci.

</doc>
<doc id="3473735" url="https://pl.wikipedia.org/wiki?curid=3473735" title="Walter Bagehot">
Walter Bagehot

Walter Bagehot (ur. 3 lutego 1826 w Langport, zm. 24 marca 1877 tamże) − brytyjski ekonomista, politolog, redaktor „The Economist” i wpływowy dziennikarz epoki wiktoriańskiej.
Życiorys.
Urodził się w rodzinie kupieckiej. Jego wuj Vincent Stuckey był dyrektorem jednego z największych banków na zachodzie Anglii. W dzieciństwie uczęszczał do Langport Grammar School, w wieku trzynastu lat został posłany do Bristol College, jednej z najbardziej prestiżowych szkół w Wielkiej Brytanii. W koledżu uzyskał gruntowne wykształcenie w dziedzinie filozofii, matematyki, literatury i nauk przyrodniczych.
Z powodu unitariańskiego wyznania ojca i związanego z tym zakazu wstępu nie-anglikanów na najstarsze uniwersytety państwowe, studiował na University College w Londynie. W 1846 roku otrzymał stopień licencjata, a dwa lata później magisterium z uniwersyteckim złotym medalem. Następne trzy lata studiował prawo, ale nie polubił tej dyscypliny naukowej, bardziej interesował się literaturą. W czasie przewrotu przeprowadzonego przez Napoleona III Bonaparte przebywał w Paryżu, napisał na jego temat serię artykułów. Ten epizod przekonał go, że potrafi pisać i po podjęciu pracy w banku wuja zajął się pisarstwem. W następnych latach napisał serię esejów, których bohaterami byli John Milton, William Shakespeare, Edward Gibbon, sir Walter Scott, Pierre-Jean de Béranger, Henry St. John Bolingbroke, William Pitt i sir Robert Peel.
Jako bankier napisał szereg artykułów ekonomicznych, które zwróciły uwagę Jamesa Wilsona, sekretarza skarbu w gabinecie Henry’ego Temple’a i wpływowego posła, który w 1843 roku założył czasopismo „The Economist”. Wkrótce Bagehot związał się z najstarszą córką Wilsona, Elizą, i ożenił się z nią w kwietniu 1858 roku.
W następnym roku Wilson wyjechał do Indii z misją rozpoznania finansów indyjskich władz i zmarł w Kalkucie w 1860 roku, zostawiając Bagehotowi, wówczas kierownikowi bristolskiego oddziału banku Stuckey'a, zarządzanie pismem „The Economist”. W 1861 roku Bagehot odmówił z powodów rodzinnych przyjęcia stanowiska w radzie wicekróla Indii (jego matka cierpiała na nawracające epizody psychiczne). Przez 17 lat Bagehot pisał do czasopisma artykuły i rozwijał działy statystyczne i finansowe, przekształcając pismo w jeden z najbardziej znanych tytułów biznesowych i politycznych. Ponadto, za sprawą poruszania problemów społecznych, polepszył jego wizerunek. Redagowanie „The Economist” stało się jego głównym zawodem, chociaż zajmował się także pracą w banku Stuckey’a.
Określał się jako konserwatywny liberał lub człowiek niedopasowany do podziałów politycznych. W przeciwieństwie do wielu liberałów pochodził z prowincji i wierzył, że industrializacja i urbanizacja są źródłem problemów społecznych w Wielkiej Brytanii. W czasie wojny secesyjnej sympatyzował z Konfederacją, ale wspierał Lincolna. W 1867 roku opublikował "The English Constitution", wydawnictwo, które opisywało mechanizmy działania ustroju politycznego Wielkiej Brytanii i wskazywało, gdzie w nim znajdują się najpotężniejsze jego podmioty. Bagehot uznał w niej, że angielska konstytucja jest tak skonstruowana, by usatysfakcjonować niezbyt inteligentny naród, który wymaga teatralizacji państwa i widowiskowych obrzędów. Przez całe życie utrzymywał polityczne przyjaźnie z politykami, szczególnie z Williamem Ewartem Gladstonem, który w 1868 roku został pierwszym liberalnym premierem, czy z Williamem Edwardem Forsterem, twórcą pierwszego systemu publicznej edukacji w Wielkiej Brytanii, jednak sam nie odniósł sukcesu w polityce, m.in. dlatego, że był słabym mówcą.
Zmarł w Langport i został pochowany na miejscowym cmentarzu.

</doc>
<doc id="3473741" url="https://pl.wikipedia.org/wiki?curid=3473741" title="Estadio Municipal de Concepción">
Estadio Municipal de Concepción

Estadio Municipal de Concepción – wielofunkcyjny stadion w Concepción w Chile. Służy przede wszystkich do rozgrywania meczów piłki nożnej.
Sport.
Na stadionie rozgrywa mecze klubs Deportes Concepción, Universidad Concepción i CD Fernández Vial. Stadion został zbudowany w 1962 roku i mieści 35 000 widzów.

</doc>
<doc id="3473744" url="https://pl.wikipedia.org/wiki?curid=3473744" title="Alaksandr Radzinski">
Alaksandr Radzinski

Alaksandr Mikałajewicz Radzinski (błr. Аляксандр Мікалаевіч Радзінскі, ros. Александр Николаевич Рядинский – Aleksandr Nikołajewicz Riadinski; ur. 1 kwietnia 1978 w Mińsku) – białoruski hokeista, reprezentant Białorusi, olimpijczyk.
Kariera.
Wychowanek Junosti Mińsk. Wieloletni zawodnik w białoruskiej ekstralidze. Przez dwa sezony grał w USA w ligach WCHL, USHL i ECHL. Od stycznia 2014 ponownie zawodnik Junosti Mińsk. Przedłużał kontrakt w maju 2015 i w czerwcu 2016. W trakcie sezonu 2016/2017 przeszedł do Szachciora Soligorsk, skąd odszedł w styczniu 2017. Od końca stycznia 2017 do końca sezonu Polskiej Hokej Ligi 2016/2017 zawodnik Podhala Nowy Targ.
Występował w kadrach juniorskich kraju na turniejach mistrzostw Europy do lat 18 w 1996, mistrzostw świata juniorów do lat 20 1997, 1998. W kadrze seniorskiej uczestniczył w turniejach mistrzostw świata 2003, 2005, 2006, 2007, 2009, 2010, 2011 oraz zimowych igrzysk olimpijskich 2010.

</doc>
<doc id="3473758" url="https://pl.wikipedia.org/wiki?curid=3473758" title="Fluorowodorek kryptonu">
Fluorowodorek kryptonu

Fluorowodorek kryptonu, HKrF – nieorganiczny związek chemiczny kryptonu, wodoru i fluoru. Istnienie stabilnej cząsteczki HKrF zostało przewidziane na drodze modelowania, a następnie związek został otrzymany przez zespół fińskich chemików kierowany przez Markku Räsänena w 2001 roku (wyniki badań opublikowano w roku kolejnym). Związek nie został wyizolowany w postaci czystej i był badany metodami obliczeniowymi oraz spektroskopowymi w matrycy z zestalonego kryptonu.
Otrzymywanie.
Związek został uzyskany za pomocą fotolizy fluorowodoru uwięzionego w matrycy kryptonowej, w efekcie której zaobserwowano dwuetapowy proces powstawania HKrF. Po ogrzaniu matrycy do 13–16 K tworzył się on przy udziale par H + F blisko uwięzionych w matrycy kryptonu, natomiast w temperaturze powyżej 24 K tworzyły się nowe cząsteczki tego związku w związku ze zwiększoną mobilnością atomów fluoru i wodoru w opisywanej matrycy Kr. Dowodem powstawania wiązań chemicznych było pojawienie się pasm absorpcyjnych odpowiadających ich drganiom: ~415 cm⁻¹, ~650 cm⁻¹ i ~1950 cm⁻¹. Mechanizm reakcji tworzenia się związków tego typu nie został dotychczas rozstrzygnięty – proponowane zjawiska obejmują: utworzenie solwatowanego protonu w wyniku fotolizy, radiacyjnie indukowanej lub wspomaganej tunelowaniem dyfuzji protonów w zestalonych gazach szlachetnych, a także zobojętnienie solwatowanych protonów przez elektrony, obejmujące tunelowanie elektronu z elektroujemnego fragmentu jednej z pułapek do kationu .
Budowa cząsteczki.
Wyznaczone metodami obliczeniowymi długości wiązań przyjmują, w zależności od przyjętego modelu, następujące zakresy wartości: R() – 142,3–151,4 pm oraz R() – 201,9–213,6 pm. Wong, używając funkcji falowej QCISD/6-311++G**, obliczył dwa warianty rozkładu ładunku. Wariant dla wartości krytycznych wiązania opartych na analizie AIM: H(0,076), Kr(0,632 lub 0,568 dla ) i F(−0,708) oraz ładunki NBO: H(0,075), Kr(0,672 lub 0,628 dla ) i F(−0,747). Możliwe warianty budowy cząsteczki HKrF analizował Chaban ze współpracownikami wskazując, że w stanie równowagowym powinna mieć ona budowę liniową z długościami wiązań R() = 147,0 pm oraz R() = 203,4 pm, natomiast w stanie przejściowym nieliniowa cząsteczka powinna mieć kąt 102,1° pomiędzy wiązaniami o długościach R() = 139,9 pm i R() = 233,4 pm.
Właściwości.
Wykryto występowanie dwóch konfiguracji, w których HKrF występuje w matrycy – konfiguracje te wykazują znaczną różnicę w energii drgań wiązań ν() wynoszącą 26 cm⁻¹. Jedna z tych konfiguracji jest mniej stabilna termicznie i rozkłada się w temperaturze powyżej 32 K, podczas gdy stabilność termiczna drugiej jest ograniczona jedynie poprzez sublimację matrycy. Taka interpretacja danych doświadczalnych jest zgodna z wynikami prac modelowych, które wskazują, że egzoenergetyczny rozkład w wyniku reakcji ma barierę energetyczną wystarczającą do zapewnienia stabilności kinetycznej cząsteczki HKrF w matrycy stałego kryptonu oraz w fazie gazowej, w której do temperatury 250 K dominującą rolę dla tej reakcji odgrywają efekty tunelowe.
Kompleksy.
Wyniki prac modelowych wskazują na możliwość istnienia szeregu stabilnych kompleksów HKrF. Pośród kompleksów wykazujących przesunięcie ku fioletowi wymienić można , (symulacje wskazują, że ten kompleks jest mniej stabilny od odpowiednika argonowego), (obliczona energia wiązania −8 kJ/mol wskazuje, że ten kompleks jest również mniej stabilny od swojego odpowiednika argonowego, dla którego wyznaczono energię wiązania −13 kJ/mol). Obliczona energia wiązania wodorowego w kompleksie wynosi, w zależności od przyjętego modelu, od −14,9 do −15,6 kcal/mol i jest niższa niż w kompleksie (−17,2 do −18,4 kcal/mol).
Analogiczna sytuacja występuje w przypadku kompleksów z azotem , wyniki obliczeń wskazują na słabe wiązanie pomiędzy elementami kompleksu – jego energia (skorygowana o wkład energii punktu zerowego) wynosi tylko −2,8 kJ/mol, jednak przesunięcie ku fioletowi jest znaczne (60 cm⁻¹). Kompleks ten udało się otrzymać na drodze eksperymentalnej, zbadano jego widma oraz ustalono, że rozkłada się w temperaturze 38 K lub niższej. Obserwowane w widmach halogenowodorków gazów szlachetnych przesunięcie ku fioletowi jest uważane za typowy efekt tworzenia się kompleksów z wytworzeniem wiązania wodorowego, jednak zaobserwowano, że siły van der Waalsa również wywołują podobny efekt.
Ponadto wyniki obliczeń wskazują na możliwość istnienia kompleksów wywołujących przesunięcie widm ku czerwieni, przykładem jest o energii wiązania (z korektą energii punktu zerowego) −12 kJ/mol, znacznie niższej niż u odpowiednika argonowego (−27 kJ/mol). Prace modelowe z zastosowaniem teorii MP2(full)/6-311++G(2d,2p) przeprowadzono również dla kompleksów fluorowodorku kryptonu z , , i – we wszystkich przypadkach wyniki obliczeń wskazały przesunięcia ku czerwieni drgań dla wiązań i oraz przesunięcia ku fioletowi dla drgań wiązań metalu z wodorem.

</doc>
<doc id="3473764" url="https://pl.wikipedia.org/wiki?curid=3473764" title="Za Żelazną Bramą">
Za Żelazną Bramą



</doc>
<doc id="3473770" url="https://pl.wikipedia.org/wiki?curid=3473770" title="35xxxv">
35xxxv

35xxxv – siódmy album studyjny japońskiego zespołu ONE OK ROCK, wydany 11 lutego 2015 roku. Płyta została wydana w formacie CD i limitowanej edycji CD+DVD. Album osiągnął 1 pozycję w rankingu Oricon i pozostał na listach przebojów przez 113 tygodnie, sprzedał się w nakładzie egzemplarzy. Zdobył status platynowej płyty.
25 września 2015 roku album został wydany ponownie jako "35xxxv (Deluxe Edition)" przez wytwórnię Warner Bros. Records, sprzedał się w nakładzie egzemplarzy, wszystkie utwory zostały nagrane w wersji z angielskimi tekstami. Dodatkowo płyta zawiera dwa dodatkowe utwory.
Utwór "Heartache" został wykorzystany jako piosenka przewodnia filmu "".

</doc>
<doc id="3473780" url="https://pl.wikipedia.org/wiki?curid=3473780" title="Shi Cheng">
Shi Cheng

Shi Cheng (chiń. 獅城) dosł. "Lwie Miasto" – starożytne miasto, założone w okresie wschodniej dynastii Han ok. roku 208. Shi Cheng leżało w powiecie Chun’an (administrowanym przez miasto Hangzhou) w prowincji Zhejiang. Nazwa miasta wywodzi się od wzniesienia, pod którym leżało – Wu Shi (五山獅), dosł. "Góra Pięciu Lwów". W 1959, w wyniku budowy sztucznego jeziora Qiandao Hu przesiedlono ok. 290 tys. lokalnych mieszkańców, a miasto zostało w całości zatopione. Obecnie znajduje się na głębokości 25-40 m i jest udostępnione do badań płetwonurkom i nazwane "Nową Atlantydą".

</doc>
<doc id="3473781" url="https://pl.wikipedia.org/wiki?curid=3473781" title="A Quien Quiera Escuchar">
A Quien Quiera Escuchar

A Quien Quiera Escuchar (pol. "Ktokolwiek chciałby posłuchać") – dziesiąty album studyjny portorykańskiego piosenkarza Ricky’ego Martina. Hiszpańskojęzyczny album ukazał się 10 lutego 2015 nakładem Sony Music Latin.
Materiał do albumu nagrano w Australii, Portotyko, Los Angeles i mieście Meksyk, producentem krążka został Julio Reyes twórca przebojów m.in. Jennifer Lopez i Nielly Furtado. Płyta stała się numerem jeden w Libanie. W 2016 roku krążek zdobył nagrodę Grammy w kategorii Najlepszy Album latynoamerykański.

</doc>
<doc id="3473794" url="https://pl.wikipedia.org/wiki?curid=3473794" title="Andrej Michalou">
Andrej Michalou

Andrej Alaksandrawicz Michalou, błr. Андрэй Аляксандравіч Міхалёў, ros. Андрей Александрович Михалёв – Andriej Aleksandrowicz Michalow (ur. 23 lutego 1978 w Mińsku) – białoruski hokeista, reprezentant Białorusi, olimpijczyk. Trener hokejowy.
Kariera zawodnicza.
Wychowanek Junosti Mińsk. Wieloletni zawodnik w białoruskiej ekstralidze. W sezonie 1996/1997 występował w kanadyjskiej lidze juniorskiej QMJHL oraz w amerykańskiej lidze CHL. Następnie grał także ligach niemieckich (Oberliga i 2. Bundesliga). W 2008 został zawodnikiem Dynama Mińsk i w jego barwach występował w kolejnych sezonach ligi KHL. W związku z pozytywnym wynikiem testu antydopingowego po przeprowadzonej kontroli w trakcie turnieju kwalifikacyjnego Zimowych Igrzyskach Olimpijskich 2014 z lutego 2013, w marcu 2013 został zawieszony, po czym w maju 2013 został zdyskwalifikowany na okres dwóch lat za stosowanie niedozwolonego środka dopingującego (metyloheksanamina). Po upływie sankcji pod koniec stycznia 2015 został zawodnikiem Szachciora Soligorsk i w jego barwach wziął udział w fazie play-off ekstraligi białoruskiej 2014/2015 zdobywając mistrzostwo Białorusi. Od maja 2015 ponownie zawodnik Dynama Mińsk w KHL. Od czerwca 2016 ponownie zawodnik Szachciora.
Występował w kadrach juniorskich kraju na turniejach mistrzostw Europy do lat 18 w 1995, 1996, mistrzostw świata juniorów do lat 20 1997, 1998. W kadrze seniorskiej uczestniczył w turniejach mistrzostw świata w 2005, 2006, 2007, 2008, 2009, 2010, 2011, 2012 oraz zimowych igrzysk olimpijskich 2010.
Kariera trenerska.
Po sezonie 2016/2017 zakończył karierę zawodniczą i od lipca 2017 został trenerem w sztabie szkoleniowym klubu Szachciora Soligorsk. Wiosną 2019 pozostał w ogłoszonym nowym sztabie szkoleniowym Szachciora. Pracował tam do sezonu 2020/2021 i w tym okresie był głównym trenerem kadry Białorusi do lat 17 w wyższej lidze. Był asystentem w sztabie reprezentacji Białorusi na turnieju mistrzostw świata juniorów do lat 18 edycji 2021, a następnie głównym trenerem Białorusi w turnieju hokejowym na Zimowym Olimpijskim Festiwalu Młodzieży Europy 2022. Pod koniec czerwca 2022 został ogłoszony głównym trenerem juniorskiego zespołu Dynama-Szynnik Bobrujskw rosyjskich rozgrywkach MHL.

</doc>
<doc id="3473799" url="https://pl.wikipedia.org/wiki?curid=3473799" title="Franz Xaver Zenner">
Franz Xaver Zenner

Franz Xaver Zenner (ur. 11 listopada 1794 w Wiedniu, zm. 29 października 1861 tamże) – austriacki duchowny katolicki, biskup pomocniczy Wiednia 1851-1861.
Życiorys.
Święcenia kapłańskie otrzymał 30 sierpnia 1818.
W 1850 papież Pius IX mianował go biskupem pomocniczym Wiednia. 17 lutego 1851 z rąk arcybiskupa Vinzenza Eduarda Milde przyjął sakrę biskupią. Funkcję pełnił aż do swojej śmierci.

</doc>
<doc id="3473811" url="https://pl.wikipedia.org/wiki?curid=3473811" title="A Quien quiere Escuchar">
A Quien quiere Escuchar



</doc>
<doc id="3473824" url="https://pl.wikipedia.org/wiki?curid=3473824" title="Andriej Kariew">
Andriej Kariew

Andriej Giermanowicz Kariew, ros. Андрей Германович Карев, biał. Андрэй Германовіч Караў – Andrej Giermanowicz Karau (ur. 12 lutego 1985 w Elektrostali, ZSRR) – białoruski hokeista pochodzenia rosyjskiego. Reprezentant Białorusi, olimpijczyk.
Kariera.
Pochodzi z terenu obecnej Rosji. Wychowanek Kristałłu Elektrostal w rodzinnym mieście. Od 2003 karierę rozwijał na Białorusi. Wieloletni zawodnik Junosti Mińsk w białoruskiej ekstralidze. epizodycznie grał w klubie Dynama Mińsk w lidze KHL (2010, 2013). Od 2014 zawodnik Szachciora Soligorsk. Po trzech sezonach w 1027 został zawodnikiem HK Homel, a po roku w maju 2018 do HK Lida.
Został reprezentantem Białorusi. Uczestniczył w turniejach mistrzostw świata juniorów do lat 20 w 2005, zimowych igrzysk olimpijskich 2010, mistrzostw świata 2014.

</doc>
<doc id="3473844" url="https://pl.wikipedia.org/wiki?curid=3473844" title="21st Century Fox">
21st Century Fox

21st Century Fox – amerykańskie przedsiębiorstwo branży medialnej i telewizyjnej z siedzibą w Nowym Jorku, powstałe w 2013 roku w wyniku spin offu korporacji News Corporation należącej do Ruperta Murdocha.
Stacje nadawcze firmy znajdują się w Nowym Jorku, Los Angeles, Chicago, Filadelfii, Waszyngtonie, Dallas, Bostonie, Atlancie, Houston, Detroit, Phoenix, Tampie, Minneapolis, Orlando, Charlotte, Austin, Memphis oraz Gainesville.
Do firmy do 2019 roku należała Twentieth Century Fox Film Corporation, jedna z największych amerykańskich wytwórni filmowych.
W 2019 r. segment rozrywkowy firmy został zakupiony przez koncern Disney.
Kanały.
Do głównych kanałów emitowanych przez 21st Century Fox należą:

</doc>
<doc id="3473845" url="https://pl.wikipedia.org/wiki?curid=3473845" title="Twenty-First Century Fox">
Twenty-First Century Fox



</doc>
<doc id="3473868" url="https://pl.wikipedia.org/wiki?curid=3473868" title="Herb Stanisławowa">
Herb Stanisławowa



</doc>
<doc id="3473871" url="https://pl.wikipedia.org/wiki?curid=3473871" title="Matthäus Joseph Binder">
Matthäus Joseph Binder

Matthäus Joseph Binder (ur. 19 sierpnia 1822 w Maria Laach am Jauerling, zm. 14 sierpnia 1893) – austriacki duchowny katolicki, biskup diecezjalny St. Pölten 1872-1893.
Życiorys.
Święcenia kapłańskie otrzymał 23 lipca 1846.
7 października 1872 papież Pius IX mianował go biskupem diecezjalnym St. Pölten. 9 lutego 1873 z rąk biskupa Johanna Rudolfa Kutschkera przyjął sakrę biskupią. Funkcję pełnił aż do swojej śmierci.

</doc>
<doc id="3473873" url="https://pl.wikipedia.org/wiki?curid=3473873" title="Fuel TV">
Fuel TV



</doc>
<doc id="3473883" url="https://pl.wikipedia.org/wiki?curid=3473883" title="Dominik Mayer">
Dominik Mayer

Dominik Mayer (ur. 1 sierpnia 1809 w Röschitz, zm. 4 maja 1875) – austriacki duchowny katolicki, apostolski wikariusz polowy cesarskiej i królewskiej Armii 1863-1875.
Życiorys.
Święcenia kapłańskie otrzymał 22 lipca 1834.
1 października 1863 papież Pius IX mianował go apostolskim wukariuszem polowym c. i k. Armii. 13 grudnia 1863 z rąk kardynała Josepha Othmara von Rauschera przyjął sakrę biskupią. Funkcję sprawował aż do swojej śmierci.

</doc>
<doc id="3473894" url="https://pl.wikipedia.org/wiki?curid=3473894" title="Zamek Ambras">
Zamek Ambras

Zamek Ambras znajduje się w Innsbrucku na wysokości 635 m na południowo-wschodniej granicy miasta, w bezpośrednim sąsiedztwie wsi Amras, włączonej w 1938 r. do miasta.
Historia.
Ambras był zamkiem hrabiów von Andechs, których przodkowie już w X wieku rezydowali tutaj "ad umbras" (w cieniu), choć na podstawie źródeł udokumentowany jest XI wiek. W 1133 r. zamek został zniszczony przez Henryka X Pysznego.
Po 150 latach został ponownie odbudowany. Ostatni z rodu von Andechs, książę Otton II Merański poślubił Elżbietę, córkę hrabiego tyrolskiego Alberta III. Po śmierci Ottona w 1248 r. Albert odziedziczył te włości. Albert zmarł w 1253 i wtedy Ambras przypadł drugiemu mężowi Elżbiety, Gebhardowi IV Hirschbergowi. Elżbieta zmarła bezdzietnie w 1256 r. i wtedy mąż innej córki Alberta, Meinhard I von Görz, odziedziczył Ambras i powstające właśnie hrabstwo Tyrolu. Ambras pozostał suwerenna posiadłością. Razem z sąsiednim zamkiem Straßfried, w tym czasie ważniejszym, ponieważ tam rezydował gubernator, kontrolował drogi między Innsbruckiem, mostem na Innie koło Hall, centralnym płaskowyżem
i dolnym odcinkiem doliny rzeki Sill.
Po śmierci ostatniej przedstawicielki rodu von Görz, Małgorzaty Maultasch, zamek przypadł Habsburgom i został przebudowany w stylu renesansowym przez arcyksięcia Zygmunta Habsburga, który przepisał go swojej żonie Katarzynie Saskiej. Następnie arcyksiążę Ferdynand II Habsburg rozbudował go na okazały pałac i przeniósł tu swoje słynne zbiory, które zaczął gromadzić w Pradze jeszcze jako namiestnik Czech.
Ponieważ Tyrol po 1665 r. nie był już siedzibą książęcą i pozbawiony został reprezentacji na dworze, zamek Ambras służył do połowy XIX wieku różnym celom, jak koszary, czy lazaret. Pomimo tego słynne zbiory nadal pozostawały w zamku. W latach 1855-58 został za panowania namiestnika Tyrolu, arcyksięcia Karola Ludwika, ponownie przystosowany do celów mieszkalnych. Po 1913 r. zamek miał zostać letnią siedzibą rodziny arcyksięcia Franciszka Ferdynanda.
Po zniesieniu monarchii zamek Ambras skonfiskowano na rzecz Republiki Austrii i obecnie podlega gestii Muzeów Federalnych, jako jedyne muzeum poza Wiedniem. Jest tu wystawiana pierwsza srebrna, pamiątkowa, austriacka moneta euro.
Historia budowy.
Z pierwotnego zamku hrabiów Andechs nie zachowało się w obecnych murach nic, ponieważ został on w 1133 r. zburzony. Stołp, palatium i fundamenty kaplicy pochodzą z XIII i XIV wieku, gdy Ambras znajdował się w posiadaniu rodu von Görz.
Sklepienie krzyżowe palatium pochodzi z czasów Zygmunta Habsburga. Na zamek letni przebudował go arcyksiążę Ferdynand.
Założenie architektoniczne.
Dziedziniec wewnętrzny: iluzjonizm i triumf Bachusa
Dziedziniec wewnętrzny górnego zamku zalicza się do najlepiej zachowanych przykładów malarstwa freskowego XVI wieku. Malowidła powstały w latach 1564-67 w technice grisaille, a dzięki użyciu różnych odcieni szarości, uzyskano wrażenie reliefu. Malowidła, przypisywane Heinrichowi Teufelowi, przejmują funkcje architektoniczne, tak by za pomocą systemu regularnych dekoracji wyrównać nieregularny kształt dziedzińca i skompensować jego ciasnotę. Przedstawione jest wszystko, co miało znaczenie dla dworskiego życia na zamku: wzory bohaterstwa, ideały cnót z antyku i Starego Testamentu, sztuk pięknych i nauk oraz humanistycznej gościnności.
W tym kontekście należy patrzeć na triumfalny pochód Bachusa, który jest przedstawiony między pierwszym i drugim piętrem na całym obwodzie. Bachus, który w czasie swojej wyprawy przeciwko mieszkańcom Indii zwyciężył, zmieniając wodę w wino i w ten sposób upijając swych przeciwników, uczynił ich niezdolnymi do walki. Zachęcało to nie tylko do hucznych zabaw, ale odpowiadało ówczesnym wyobrażeniom o pokojowych cywilizacjach Wschodu.
Park.
Park pałacowy otacza zamek powyżej dzielnicy Amras. Zaraz za głównym wejściem widzimy Großer Weiher "Duży staw". Areał otoczony murem został w większości zaaranżowany jako ogród angielski. We wschodniej części parku można znaleźć relikty renesansowego założenia. Warta zobaczenia jest jaskinia Rycerska, Keuchengarten "(Ogród więzienny)" i sztuczny wodospad, zasilany przez boczną odnogę potoku Sistanser Bach. Przy wschodnim wejściu do parku znajdują się resztki wieży dawnego kościoła Św. Jerzego "(St. Georgskirche)".
Wystawy, zbiory i wydarzenia.
Zamek Ambras jest zamiejscową placówką Muzeum Historii Sztuki w Wiedniu, a jego zasadniczą częścią jest kolekcja Ferdynanda II.
Wystawa w gabinecie osobliwości:
W Sali Hiszpańskiej "(Spanischer Saal)" urządzane są w lecie koncerty zamkowe, a kaplica Św. Mikołaja "(St.-Nikolaus-Kapelle)" służy również udzielaniu ślubów.
Dojazd.
Do zamku można się dostać z miasta tramwajem nr 6 z przystanku Schönruh. Schönruh jest zalesionym wąwozem we wzgórzu Paschberg położonym między gminą Aldrans a miastem. Z końcowego przystanku linii 3 można dojść do zamku po krótkim spacerze. Zamek jest obsługiwany również przez linię wycieczkową TS oraz autobusową linię pocztową kursującą w kierunku Mittelgebirge.

</doc>
<doc id="3473902" url="https://pl.wikipedia.org/wiki?curid=3473902" title="Adalbert Lidmansky">
Adalbert Lidmansky

Adalbert Lidmansky (ur. 12 kwietnia 1795 w Jindřichův Hradec, zm. 23 lipca 1858 w Klagenfurt am Wörthersee) – austriacki duchowny katolicki, biskup diecezjalny Gurk 1842-1858.
Życiorys.
Święcenia kapłańskie otrzymał 12 marca 1818.
13 maja 1842 papież Grzegorz XVI mianował go biskupem diecezjalnym Gurk. 30 października 1842 z rąk kardynała Friedricha Josefa von Schwarzenberga przyjął sakrę biskupią. Funkcję pełnił aż do swojej śmierci.

</doc>
<doc id="3473904" url="https://pl.wikipedia.org/wiki?curid=3473904" title="Budowla kolejowa">
Budowla kolejowa

Budowla kolejowa – całość techniczno-użytkowa wraz z gruntem, na którym jest usytuowana, oraz instalacjami i urządzeniami, służąca do ruchu pojazdów kolejowych, organizacji i sterowania tym ruchem, umożliwiająca dokonywanie przewozów osób lub rzeczy, a w szczególności drogi szynowe normalnotorowe, szerokotorowe i wąskotorowe, koleje niekonwencjonalne, budowle ziemne, mosty, wiadukty, przepusty, konstrukcje oporowe, rampy, perony, place ładunkowe, skrzyżowania linii kolejowych z drogami publicznymi w jednym poziomie, nadziemne i podziemne przejścia dla pieszych, urządzenia zasilania elektrotrakcyjnego, urządzenia zabezpieczenia i sterowania ruchem, urządzenia elektroenergetyki nietrakcyjnej i urządzenia techniczne oraz inne budowle usytuowane na obszarze kolejowym, służące do prowadzenia ruchu kolejowego i utrzymania linii kolejowej.
Budowle kolejowe dzieli się w Polsce na:

</doc>
<doc id="3473905" url="https://pl.wikipedia.org/wiki?curid=3473905" title="Everything is Everything">
Everything is Everything



</doc>
<doc id="3473907" url="https://pl.wikipedia.org/wiki?curid=3473907" title="Strażnica Straży Granicznej w Sępopolu">
Strażnica Straży Granicznej w Sępopolu

Strażnica Straży Granicznej w Sępopolu - nieistniejąca obecnie graniczna jednostka organizacyjna polskiej straży granicznej realizująca zadania bezpośrednio w ochronie granicy państwowej z Federacją Rosyjską.
Formowanie i zmiany organizacyjne.
Strażnicę SG w Sępopolu włączono do systemu ochrony granicy państwowej 1 marca 1997 roku. Koszty jej powstania częściowo pochodziły ze środków Funduszu PHARE. Obiekt kupiono w roku 1995 roku od Spółdzielni Pracy „OFF-SERI-DRUK" w Sępopolu. Całkowity koszt uruchomienia wyniósł 1919905 zł.
W wyniku realizacji kolejnego etapu zmian organizacyjnych w Straży Granicznej w 2002 roku, strażnica uzyskała status strażnicy SG kategorii I.
24 sierpnia 2005 roku funkcjonującą dotychczas strażnicę SG w Sępopolu przemianowano na placówkę Straży Granicznej w Sępopolu.
Ochrona granicy.
Strażnica w Sępopolu ochraniała odcinek o długości 22 km, od znaku granicznego nr 2225 (wył.) do znaku granicznego nr 2272. Od zachodu strażnica graniczyła ze strażnicą SG w Bartoszycach, a od wschodu ze strażnica SG w Barcianach. W rejonie znaków granicznych 2252–2253 linię granicy przecina Łyna. Po zlikwidowaniu strażnicy SG w Bartoszycach w 2002 roku, od zachodu graniczyła z GPK SG w Bezledach. 

</doc>
<doc id="3473912" url="https://pl.wikipedia.org/wiki?curid=3473912" title="Pasy transportowe">
Pasy transportowe



</doc>
<doc id="3473917" url="https://pl.wikipedia.org/wiki?curid=3473917" title="Kiełbasa krakowska">
Kiełbasa krakowska

Kiełbasa krakowska () – tradycyjna wędzona gruba kiełbasa wieprzowa o prostych odcinkach, występująca w postaci kiełbasy zwykłej (nietrwałej) i suchej (trwałej).
Zasadnicze składniki to mięso wieprzowe, sól i przyprawy. W Austrii jest wyrobem garmażeryjnym znajdującym się na liście tradycyjnych produktów żywnościowych objętych ochroną prawną z wpisem do Register der Traditionellen Lebensmittel. Od 28 sierpnia 2018 kiełbasa krakowska sucha staropolska wpisana jest do Europejskiego Systemu Ochrony Produktów Regionalnych i Tradycyjnych.
Małopolska zasłynęła z produkcji kiełbas; największą sławą cieszy się kiełbasa krakowska, ale popularna jest również kiełbasa lisiecka.
Historia.
Kiełbasa wytwarzana była od XIX wieku w galicyjskim Krakowie z wysokiej jakości mięsa wieprzowego, głównie z szynki (85% składu) z dodatkiem skrobi ziemniaczanej.
W Galicji przemysł masarski rozwijał się pomyślnie od wieków, a kiełbasa krakowska znana była nawet na Kresach i Litwie. Kiełbasa krakowska majstra masarskiego Wincentego Sataleckiego z Krakowa (zm. 1914), była produktem tradycji masarskich, jakie odziedziczył po przodku Janoszu, zmarłym w Koszycach w 1829. Przy ulicy Floriańskiej 6 w Kamienicy Sataleckich „Pod Okiem Opatrzności i dwoma barankami” mieścił się pierwszy zakład i sklep. Do 1918, a następnie do 1939, kiełbasa krakowska była przysmakiem poszukiwanym na rynku wiedeńskim, podobnie jak kiełbasy żywieckie Fuhrmana i Wrężlewicza z Żywca. Ponadto na przełomie XIX/XX wieku kiełbasę krakowską wytwarzał w Krakowie zakład Józefa Bialika.
W popularnym Kasynie Szlacheckim we Lwowie, gdzie podawano bardzo dobre obiady, zróżnicowane według rangi i zasług, w czasach okupacji sowieckiej tylko członkowie rzeczywiści Akademii Medycyny Weterynaryjnej otrzymywali na zakąskę kiełbasę krakowską.
Współcześnie poza Polską kiełbasa krakowska produkowana jest również w Austrii i Niemczech.
Od 2006 toczył się w Polsce proces pomiędzy Małopolską Izbą Produktów Regionalnych a zakładami Sokołów SA o zastrzeżenie nazwy.

</doc>
<doc id="3473918" url="https://pl.wikipedia.org/wiki?curid=3473918" title="FIA GT Championship 2006">
FIA GT Championship 2006

Dziesiąty sezon FIA GT Championship rozpoczął się 7 maja na torze Silverstone, a zakończył się 18 listopada na torze Dubai Autodrome. Tytuł w klasie GT1 zdobył zespół Vitaphone Racing Team, a w klasie GT2 tytuł zdobył zespół AF Corse.

</doc>
<doc id="3473919" url="https://pl.wikipedia.org/wiki?curid=3473919" title="Kościół św. Jozafata Kuncewicza w Gęsi">
Kościół św. Jozafata Kuncewicza w Gęsi

Kościół św. Jozafata Kuncewicza w Gęsi – rzymskokatolicki kościół położony w miejscowości Gęś, w gminie Jabłoń, powiecie parczewskim.
Kościół murowany w stylu neogotyckim, jednonawowy, na planie krzyża łacińskiego wybudowany w latach 1912-1913. Erygowany 8 kwietnia 1919 roku przez biskupa Henryka Przeździńskiego. Główną fundatorką świątyni była księżna Maria Czetwertyńska (1853-1931), żona księcia Włodzimierza Swiatopełk-Czetwertyńskiego (1837-1918).
Kościół posiada dwa boczne ołtarze. Ołtarz św. Franciszka z Asyżu i ołtarz św. Katarzyny Aleksandryjskiej, które zostały poddane renowacji staraniem proboszcza parafii ks. Henryka Kalitki. Kościół św. Jozafata wpisany jest do rejestru zabytków pod nr: A-276 z 17.09.1997 roku.

</doc>
<doc id="3473920" url="https://pl.wikipedia.org/wiki?curid=3473920" title="News Corp">
News Corp

News Corp – amerykańskie przedsiębiorstwo publicystyczne z siedzibą w Nowym Jorku, powstałe w 2013 roku w wyniku spin offu korporacji News Corporation, należącej do Ruperta Murdocha. News Corp przejęło większość operacji News Corporation związanych z publicystyką i prasą.
Publikacje.
Do głównych tytułów należących do News Corp należą:
News Corp jest także właścicielem wydawnictwa HarperCollins oraz współwłaścicielem Foxtel, największego australijskiego dostawcy płatnej telewizji.
Firma kontroluje również internetowy serwis o tematyce finansowej MarketWatch oraz Factiva.

</doc>
<doc id="3473921" url="https://pl.wikipedia.org/wiki?curid=3473921" title="Segunda división chilena">
Segunda división chilena

Segunda División Profesional – druga liga w chilijskich rozgrywkach ligowych ("Liga Chilena de Fútbol") organizowanych przez federację Federación de Fútbol de Chile. Obecnie w drugiej lidze chilijskiej gra 12 klubów.

</doc>
<doc id="3473922" url="https://pl.wikipedia.org/wiki?curid=3473922" title="Cmentarz wojenny nr 136 – Zborowice">
Cmentarz wojenny nr 136 – Zborowice

Cmentarz wojenny nr 136 w Zborowicach – cmentarz z I wojny światowej znajdujący się we wsi Zborowice w województwie małopolskim, w powiecie tarnowskim, w gminie Ciężkowice. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27. 
Lokalizacja.
Cmentarz znajduje się na wierzchowinie Zborowic, pomiędzy lasem i zabudowaniami pojedynczego gospodarstwa. Można do niego dojechać drogą z Ciężkowic do Staszkówki. W lesie po prawej stronie tej drogi znajduje się oryginalny, typowy słup informujący o cmentarzu, a od niego prowadzi przez las dobra droga szutrowa do gospodarstwa i cmentarza
Opis cmentarza.
Projektantem był Anton Müller (spotyka się w niektórych opracowaniach błędną informację, że był to Jan Szczepkowski). Cmentarz składa się z dwóch wydłużonych kwater; dolnej większej i górnej mniejszej. Taki układ wynika z faktu, że w ten sposób pochowani zostali żołnierze przez swoich kolegów, a projektant dostosował wygląd cmentarza do zastanych faktów. Tylne boki obydwu kwater przylegają do lasu. Łączna długość cmentarza wynosi 90 m. Na obydwu kwaterach znajdują się podobne pomniki centralne. Są to duże betonowe krzyże łacińskie osadzone na murowanych z kamienia cokołach. Po obydwu stronach krzyża na dolnej kwaterze są ponadto ławy pomnikowe. Ogrodzenie stanowią murowane z kamienia słupki nakryte betonowymi daszkami i połączone stalowymi rurami. Wejście przez kute, metalowe furtki pomiędzy kamiennymi słupkami. Na polu cmentarnym są 2 mogiły zbiorowe i 5 pojedynczych. Ustawiono na nich kilka betonowych steli z nazwiskami poległych. 
Polegli.
Pochowano tu 455 żołnierzy armii austro-węgierskiej narodowości węgierskiej. Zidentyfikowano 197, pozostali są nieznani. Wśród pochowanych jest 8 podoficerów. Wszyscy zginęli w dniach 8–23 marca 1915 r. W tym miejscu, na wzgórzach Zborowic węgierscy honwedzi podjęli ostatnią, desperacką próbę przełamania frontu. Jej celem było przerwanie rosyjskiej obrony i odblokowanie oblężonej przez Rosjan twierdzy Przemyśl. Mimo wysiłku i poniesionych ogromnych strat atak zakończył się niepowodzeniem, frontu rosyjskiego nie udało się przełamać i twierdza poddała się 23 marca 1915 r.
Los cmentarza.
Pochówku dokonali żołnierze. Cmentarz rozpoczęto budować w 1915 r. Początkowo między dwoma jego kwaterami biegła droga. Była jednak zbyt stroma i obecnie poprowadzono ją poniżej dolnej kwatery. Po drugiej wojnie światowej nie dbano o cmentarze z I wojny i ulegały one niszczeniu. W 2002 r. przeprowadzono generalny remont cmentarza, w czasie którego m.in. wyczyszczono go z zarośli i wstawiono betonowe stele z żeliwnymi tablicami z nazwiskami poległych. Po remoncie cmentarz jest w dobrym stanie, różni się jednak nieco od pierwotnego. Górna kwatera ma pojedyncze rury między słupkami ogrodzenia (zamiast podwójnych).

</doc>
<doc id="3473923" url="https://pl.wikipedia.org/wiki?curid=3473923" title="Kalendarium historyczne Janowic">
Kalendarium historyczne Janowic

Janowice – wieś położona 6 km na północ od Waśniowa, około 14 km na wschód od klasztoru świętokrzyskiego, w województwie świętokrzyskim, w powiecie ostrowieckim, w gminie Waśniów
1433 „Janowicze”, 1434 „Janowycze”, 1442 „Ianowice”, 1460, 1464 „Janovicze”, 1464-6 „Janowicze”, 1470-80 „Janowicze”, „Janowycze”, 1504 „Ianowycze”, „Janowycz”, 1506 „Janovicze”, 1510 „Ianvice”, 1529 „Janovicze”, „Janowycze”, 1532 „janowÿcze”, 1538 Janowice (ale: 1569, 1571, 1577-8 „Janowicze”).
Kalendarium.
Własność szlachecka następnie od 1433 r. klasztoru świętokrzyskiego
Powinności dziesięcinne.
Dziesięcina należy do plebana Mominy, okresowo do klasztoru świętokrzyskiego
Archeologia.
Prace archeologiczne prowadzone na tym terenie przez Kazimierza Bielenina ujawniły osadę z okresu wpływów rzymskich w Garbaczu stacja 1, (w północnej części Janowic) a także na W od drogi do Garbacza liczne stacje węglarskie z żużlem żelazistym z dymarek, fragmenty ceramiki z okresu wpływów rzymskich. Odkryto ponadto ślady osadnictwa neolitycznego, fragmenty żużla. (Katalog archeologicznych zbiorów pozamuzealnych, zesz. 1, Kolekcja Instytutu Archeologii Uniw. Warszawskiego, Warszawa 1988. s.33).

</doc>
<doc id="3473926" url="https://pl.wikipedia.org/wiki?curid=3473926" title="Peter Funder">
Peter Funder

Peter Funder (ur. 30 października 1820 w Waisach, zm. 2 października 1886 w Klagenfurt am Wörthersee) – austriacki duchowny katolicki, biskup diecezjalny Gurk 1881-1886.
Życiorys.
Święcenia kapłańskie otrzymał 31 lipca 1844.
30 marca 1881 papież Leon XIII mianował go biskupem diecezjalnym Gurk. 26 czerwca 1881 z rąk arcybiskupa Franza Alberta Edera przyjął sakrę biskupią. Funkcję pełnił aż do swojej śmierci.

</doc>
<doc id="3473928" url="https://pl.wikipedia.org/wiki?curid=3473928" title="Mistrzostwa Europy w Rugby 7 Mężczyzn 2012 – GPS 3">
Mistrzostwa Europy w Rugby 7 Mężczyzn 2012 – GPS 3

Grand Prix Series 2012 – GPS 3 – trzeci turniej mistrzostw Europy w rugby 7 mężczyzn w sezonie 2012, który odbył się w dniach 7-8 lipca 2012 roku na Odense Stadion w Odense.
Informacje ogólne.
Rozegrane na Odense Stadion zawody były trzecim turniejem sezonu 2012 i wzięło w nich udział szesnaście reprezentacji. Prócz uczestników tegorocznej edycji rozgrywek elity do turnieju zaproszone zostały reprezentacja gospodarzy oraz trzy czołowe zespoły Dywizji A, a ich wyniki nie były brane do klasyfikacji generalnej. Drużyny zostały podzielone na cztery czterozespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – dwie czołowe drużyny z każdej grupy awansowały do ćwierćfinałów, a pozostałe walczyły o "Bowl". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Przystępujące do turnieju reprezentacje mogły liczyć maksymalnie dwunastu zawodników. Zespoły zostały rozstawione na podstawie wyników poprzedniego turnieju.
W transmitowanym w Internecie turnieju zwyciężyli reprezentanci Francji, zaś szóste miejsce Anglików wystarczyło im do triumfu w klasyfikacji generalnej.

</doc>
<doc id="3473932" url="https://pl.wikipedia.org/wiki?curid=3473932" title="Gare de Saint-Féliu-d’Avall">
Gare de Saint-Féliu-d’Avall

Gare de Saint-Féliu-d’Avall – przystanek kolejowy w Saint-Féliu-d’Avall, w departamencie Pireneje Wschodnie, w regionie Oksytania, we Francji. Jest zarządzany przez SNCF (budynek dworca) i przez RFF (infrastruktura). Obsługuje również sąsiednią gminę Molitg-les-Bains.
Został otwarty w 1868 przez Compagnie du chemin de Fer de Perpignan à Prades, a w 1884 stał się częścią Compagnie des chemins de fer du Midi et du Canal latéral à la Garonne. Przystanek jest obsługiwana przez pociągi TER Languedoc-Roussillon.
Położenie.
Znajduje się na linii Perpignan – Villefranche - Vernet-les-Bains, w km 479,333, pomiędzy stacjami Soler i Millas, na wysokości 99 m n.p.m.

</doc>
<doc id="3473935" url="https://pl.wikipedia.org/wiki?curid=3473935" title="Rejencja uściańska">
Rejencja uściańska

 (, ; wraz z rejencją chebską zwana też "Westsudetenland", ) – niemiecka jednostka administracyjna Okręgu Rzeszy Kraj Sudetów funkcjonująca w latach 1938–1945 na terenie części Czech ze stolicą w Uściu nad Łabą.

</doc>
<doc id="3473936" url="https://pl.wikipedia.org/wiki?curid=3473936" title="Stockerau (stacja kolejowa)">
Stockerau (stacja kolejowa)

Stockerau (niem: "Bahnhof Stockerau") – stacja kolejowa w Stockerau, w kraju związkowym Dolna Austria, w Austrii. Jest stacją węzłową, gdzie krzyżuje się Nordwestbahn i Absdorf-Hippersdorf – Stockerau.
Historia.
W 1841 Stockerau został włączony do Nordwestbahn. W dniu 1 listopada 1871 roku trasa została rozbudowana do Znojma. W 1970 zaplanowano budowę nowego dworca. Nowa stacja została ukończona w 1980 roku.
Stacja została zmodernizowana w ramach przebudowy stacji od grudnia 2011 do października 2012 przez ÖBB Infrastruktur Bau AG i przystosowany dla osób niepełnosprawnych.

</doc>
<doc id="3473937" url="https://pl.wikipedia.org/wiki?curid=3473937" title="Thomas Madden">
Thomas Madden

Thomas Madden (ur. 1960) – amerykański mediewista, zajmujący się głównie dziejami wypraw krzyżowych. 
Jest dziekanem Wydziału Historii Uniwersytetu Saint Louis.

</doc>
<doc id="3473939" url="https://pl.wikipedia.org/wiki?curid=3473939" title="Pinerolo Olimpica">
Pinerolo Olimpica

Pinerolo Olimpica (wł. "Stazione di Pinerolo Olimpica") – przystanek kolejowy w Pinerolo, w prowincji Turyn, w regionie Piemont, we Włoszech. Znajduje się na linii Turyn – Pinerolo – Torre Pellice.
Obsługuje wschodnie dzielnice miasta Pinerolo. Przystanek został zbudowany z okazji igrzysk olimpijskich w 2006.
Od 2012 jest obsługiwana przez pociągi linii SFM2 Kolei aglomeracyjnej w Turynie.
Według klasyfikacji RFI ma kategorię "srebrną".

</doc>
<doc id="3473942" url="https://pl.wikipedia.org/wiki?curid=3473942" title="BB King">
BB King



</doc>
<doc id="3473944" url="https://pl.wikipedia.org/wiki?curid=3473944" title="Dekanat Mödling">
Dekanat Mödling

Dekanat Mödling – jeden z 17 dekanatów rzymskokatolickich wchodzących w skład wikariatu Unter dem Wienerwald archidiecezji wiedeńskiej w Austrii. W jego skład wchodzi 14 parafii. 

</doc>
<doc id="3473945" url="https://pl.wikipedia.org/wiki?curid=3473945" title="Hans Eberhard Mayer">
Hans Eberhard Mayer

Hans Eberhard Mayer (ur. 2 lutego 1932 w Norymberdze) – niemiecki mediewista, zajmujący się głównie dziejami wypraw krzyżowych. 
Wykładał m.in. na Uniwersytecie Christiana-Albrechta w Kilonii. 

</doc>
<doc id="3473947" url="https://pl.wikipedia.org/wiki?curid=3473947" title="Wiązanie phi">
Wiązanie phi

Wiązanie φ – wiązanie chemiczne powstałe w wyniku nakładania bocznego orbitali atomowych "f". Kształt tego wiązania wyznacza orbital molekularny φ, o takiej samej symetrii jak orbital atomowy "f". Od roku 2005 znany jest jeden przykład przypuszczalnej cząsteczki zawierającej wiązanie φ – jest to wiązanie U−U w cząsteczce U2.

</doc>
<doc id="3473948" url="https://pl.wikipedia.org/wiki?curid=3473948" title="Wokzalna">
Wokzalna

Wokzalna (ukr. Вокзальна) – jedna ze stacji kijowskiego metra na linii Swjatoszynśko-Browarśkiej. Została otwarta 6 listopada 1960 roku.
Nazwa stacji pochodzi od głównego dworca kolejowego.

</doc>
<doc id="3473958" url="https://pl.wikipedia.org/wiki?curid=3473958" title="Dmitrij Strielczinin">
Dmitrij Strielczinin

Dmitrij Strielczinin (ros. Дмитрий Стрельчинин; ur. 25 kwietnia 1973) − rosyjski bokser, brązowy medalista Mistrzostw Europy 1998 w Mińsku, brązowy medalista Igrzysk Dobrej Woli w 1998 roku w Nowym Jorku, mistrz Rosji w kategorii średniej z roku 1996 oraz wicemistrz z roku 1995 i 1998.
Kariera.
W marcu 1994 doszedł do finału 13. edycji turnieju Trofeo Italia w Mestre. W finale przegrał z Litwinem Vitalijusem Karpačiauskasem, któremu uległ na punkty (1:8). W lipcu 1994 występował na Igrzyskach Dobrej Woli 1994 w Petersburgu (kategoria lekkośrednia). Udział zakończył na ćwierćfinale, przegrywając na punkty z Siergiejem Karawajewem.
W marcu 1995 zdobył wicemistrzostwo Rosji w kategorii średniej. W finale przegrał walkowerem z Aleksandrem Lebziakiem, nie przystępując do pojedynku. We wrześniu tego samego roku zwyciężył w pucharze Rosji.
W lipcu 1996 zdobył mistrzostwo Rosji, pokonując na punkty (5:0) Dienisa Popowa. W grudniu tego samego roku zwyciężył w Pucharze Kopenhagi 1996 pokonując kolejno na punkty (12:2) reprezentanta Szwecji Issama Karzoumi, Kubańczyka Ariela Hernándeza, a w finale Walerija Agafonowa (8:6).
W październiku 1997 był uczestnikiem Mistrzostw Świata 1997 w Budapeszcie. W 1/8 finału kategorii średniej pokonał na punkty (13:4) Polaka Tomasza Adamka, a w ćwierćfinale przegrał nieznacznie na punkty (8:10) z Niemcem Dirkiem Eigenbrodtem.
W maju 1998 zdobył brązowy medal na Mistrzostwach Europy 1998 w Mińsku. W ćwierćfinale pokonał na punkty (6:1) Czecha Rudolfa Kraja, a w półfinale przegrał z Irlandczykiem Brianem Magee. W lipcu tego samego roku zdobył brązowy medal na Igrzyskach Dobrej Woli 1998 w Nowym Jorku.

</doc>
<doc id="3473959" url="https://pl.wikipedia.org/wiki?curid=3473959" title="Louis Maimbourg">
Louis Maimbourg

Louis Maimbourg (ur. 10 stycznia 1610 w Nancy, zm. 13 sierpnia 1686 w Paryżu) – francuski jezuita i historyk.

</doc>
<doc id="3473963" url="https://pl.wikipedia.org/wiki?curid=3473963" title="Pawło Niewierow">
Pawło Niewierow

Pawło Ołeksandrowycz Niewierow, ukr. Павло Олександрович Нєвєров, ros. Павел Александрович Неверов, "Pawieł Aleksandrowycz Niewierow" (ur. 13 lipca 1958 w Kijowie) – ukraiński piłkarz, grający na pozycji pomocnika, trener piłkarski.
Kariera piłkarska.
Występował w klubach Spartak Iwano-Frankiwsk, Łokomotyw Smiła, Spartak Kostroma, Spartak Żytomierz i Schid Kijów.
Kariera trenerska.
Karierę szkoleniowca rozpoczął po zakończeniu kariery piłkarza. W 1979 ukończył Państwowy Instytut Wychowania Fizycznego Ukrainy, a w 1994 Wyższą Szkołę Trenerów w Kijowie. Najpierw od 1988 trenował reprezentację Ukraińskiej SRR Towarzystwa "Trudowi Rezerwy". W 1992 stał na czele Nywy Mironówka, która potem zmieniła nazwę na Nywa-Borysfen Mironówka. W październiku 1995 został mianowany na stanowisko głównego trenera Obołoń-PWO Kijów, którym kierował do czerwca 1997. W lipcu 1998 dołączył do sztabu szkoleniowego trzeciej drużyny Dynama Kijów. Latem 2005 zmienił pracę w RUFK Kijów. W 2009 został zaproszony szkolić dzieci w Szkole Piłkarskiej Dynama Kijów.

</doc>
<doc id="3473964" url="https://pl.wikipedia.org/wiki?curid=3473964" title="Pawło Newerow">
Pawło Newerow



</doc>
<doc id="3473965" url="https://pl.wikipedia.org/wiki?curid=3473965" title="Andriej Miszyn">
Andriej Miszyn

Andriej Michajłowicz Miszyn (ros. Андрей Михайлович Мишин; ur. 28 maja 1979) − rosyjski bokser, złoty medalista Mistrzostw Europy 2002 w Permie w kategorii lekkośredniej, srebrny medalista Mistrzostw Europy 2000 w Tampere w kategorii lekkośredniej, złoty medalista Mistrzostw Europy Juniorów 1997 w Birmingham w kategorii lekkopółśredniej, uczestnik Letnich Igrzysk Olimpijskich 2000 w Sydney, złoty medalista Igrzysk Dobrej Woli 1998 w Nowym Jorku w kategorii półśredniej. W roku 1999 i 2002 był mistrzem Rosji w kategorii lekkośredniej.
Kariera.
W czerwcu 1997 został mistrzem Europy juniorów w kategorii lekkopółśredniej. W 1/8 finału pokonał na punkty (8:1) Francuza Jean-Phillipe Diona, w ćwierćfinale na punkty (10:8) Irlandczyka Paula Stephensa, a w walce finałowej pokonał przed czasem Azera Sahiba Bağırova.
W lipcu 1998 zdobył złoty medal na Igrzyskach Dobrej Woli 1998, które rozgrywane były w Nowym Jorku. W ćwierćfinale pokonał na punkty (5:0) Argentyńczyka Guillermo Saputo, zapewniając sobie miejsce na podium. W półfinale pokonał na punkty reprezentanta Stanów Zjednoczonych Miguela Espino, wygrywając ogromną przewagą (17:0), a w finale Amerykanina Larry'ego Mosleya.
W maju 2000 zdobył srebrny medal na Mistrzostwach Europy 2000 w Tampere. W 1/8 finału pokonał na punkty (15:1) Turka Gökhana Kazaza, w ćwierćfinale reprezentanta Białorusi Malika Djarrę, w półfinale Nikolę Sjeklocę, a w finale przegrał z reprezentantem Niemiec Adnanem Ćaticiem. We wrześniu tego samego roku reprezentował Rosję na Letnich Igrzyskach Olimpijskich 2000 w Sydney. Rosjanin odpadł w 1/16 finału, przegrywając z Francuzem Frédériciem Estherem.
W lipcu 2002 zdobył złoty medal na mistrzostwach Europy w Permie. W finale pokonał Niemca Lukasa Wilaschka.

</doc>
<doc id="3473966" url="https://pl.wikipedia.org/wiki?curid=3473966" title="Wheatcroft">
Wheatcroft

Wheatcroft – miasto w Stanach Zjednoczonych, w stanie Kentucky, w hrabstwie Webster.

</doc>
<doc id="3473967" url="https://pl.wikipedia.org/wiki?curid=3473967" title="Slaughters">
Slaughters

Slaughters – miasto w Stanach Zjednoczonych, w stanie Kentucky, w hrabstwie Webster.

</doc>
<doc id="3473968" url="https://pl.wikipedia.org/wiki?curid=3473968" title="Rada Narodowa Słoweńców, Chorwatów i Serbów">
Rada Narodowa Słoweńców, Chorwatów i Serbów

Rada Narodowa Słoweńców, Chorwatów i Serbów (chorw. "Narodno vijeće Slovenaca, Hrvata i Srba", serb. Народно вијеће Словенаца, Хрвата и Срба) – wspólny organ polityczny przedstawicieli Słoweńców, Chorwatów i Serbów z terenu Austro-Węgier, pełniący funkcję rządu Państwa Słoweńców, Chorwatów i Serbów, istniejący w 1918 r.
W obliczu postępującego rozkładu monarchii austro-węgierskiej, działacze południowosłowiańskich partii politycznych powołali 6 października 1918 r. w Zagrzebiu do istnienia Radę Narodową Słoweńców, Chorwatów i Serbów. Program uchwalony przez Radę mówił o dążeniu do utworzenia niepodległego i demokratycznego państwa Słowian Południowych zamieszkujących monarchię. Na przewodniczącego Rady wybrano Antona Korošeca.
Po kilku tygodniach, 29 października Rada proklamowała powstanie niepodległego Państwa Słoweńców, Chorwatów i Serbów (Państwa SHS) na terenach zamieszkałych przez ludność południowosłowiańską w granicach Austro-Węgier. Rządem nowego państwa stało się prezydium Rady.
Wobec rosnącego zagrożenia dla Państwa SHS (w szczególności ze strony Włoch) górę w Radzie wzięli zwolennicy zjednoczenia z Serbią i utworzenia jednego państwa jugosłowiańskiego. 24 listopada Rada uchwaliła deklarację zjednoczenia z Serbią, a 1 grudnia jej delegacja z Ante Paveliciem na czele wręczyła królowi Serbii Aleksandrowi prośbę o zjednoczenie. Rada zakończyła swoje istnienie wraz z powstaniem w tym dniu Królestwa Serbów, Chorwatów i Słoweńców.

</doc>
<doc id="3473970" url="https://pl.wikipedia.org/wiki?curid=3473970" title="Sebree">
Sebree

Smithland – miasto w Stanach Zjednoczonych, w stanie Kentucky, w hrabstwie Webster.

</doc>
<doc id="3473973" url="https://pl.wikipedia.org/wiki?curid=3473973" title="Williamsburg (Kentucky)">
Williamsburg (Kentucky)

Williamsburg – miasto w Stanach Zjednoczonych, w stanie Kentucky, w hrabstwie Whitley.

</doc>
<doc id="3473974" url="https://pl.wikipedia.org/wiki?curid=3473974" title="Ranunculus carinthiacus">
Ranunculus carinthiacus

Ranunculus carinthiacus Hoppe – gatunek rośliny z rodziny jaskrowatych ("Ranunculaceae" Juss.). Występuje naturalnie w południowej i południowo-wschodniej części Francji (departamenty Doubs, Jura, Pireneje Wysokie oraz Górny Ren), w Szwajcarii, Włoszech, Austrii, Niemczech (Bawarii), Słowenii oraz Chorwacji. 
Biologia i ekologia.
Rośnie w lasach, na łąkach, pastwiskach i terenach skalistych. Występuje na wysokości od 1200 do 2800 m n.p.m. Kwitnie od maja do sierpnia. Preferuje stanowiska w półcieniu. Lubi wapienne podłoże. Dobrze rośnie na wilgotnej, żyznej i żwirowej glebie.

</doc>
<doc id="3473975" url="https://pl.wikipedia.org/wiki?curid=3473975" title="Pałac w Kondratowie">
Pałac w Kondratowie

Pałac w Kondratowie – wybudowany XVI w. w Kondratowie.
Położenie.
Pałac położony jest we wsi w Polsce, na Śląsku, w województwie dolnośląskim, w powiecie jaworskim, w gminie Męcinka; na Pogórzu Kaczawskim (Pogórzu Złotoryjskim).
Historia.
Obiekt jest częścią zespołu pałacowego, w skład którego wchodzą jeszcze pozostałości ogrodu.

</doc>
<doc id="3473977" url="https://pl.wikipedia.org/wiki?curid=3473977" title="Pałac w Małuszowie">
Pałac w Małuszowie

Pałac w Małuszowie – wybudowany w XVII w. w Małuszowie.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Męcinka.
Opis.
Piętrowy pałac wybudowany na planie prostokąta (korpus) z wysuniętymi do przodu skrzydłami, kryty dachem mansardowym z wolimi oczami. Od frontu główne wejście pod balkonem z pełna balustradą, podtrzymywanym przez cztery kolumny doryckie . Od zaplecza pseudoryzalit zwieńczony frontonem w kształcie "cirkulaire" z kartuszem zawierającym datę: 1919. Obiekt jest częścią zespołu pałacowego, w skład którego wchodzi jeszcze park.

</doc>
<doc id="3473979" url="https://pl.wikipedia.org/wiki?curid=3473979" title="Pałac w Muchowie">
Pałac w Muchowie

Pałac w Muchowie – wybudowany w 1910 r. w Muchowie.
Położenie.
Pałac położony jest we wsi Muchów w Polsce, w województwie dolnośląskim, w powiecie jaworskim, w gminie Męcinka.
Historia.
Obiekt jest częścią zespołu pałacowego, w skład którego wchodzi jeszcze park z początku XX w.

</doc>
<doc id="3473981" url="https://pl.wikipedia.org/wiki?curid=3473981" title="Pałac w Piotrowicach">
Pałac w Piotrowicach

Pałac w Piotrowicach – wybudowany w pierwszej połowie XVIII w. w Piotrowicach.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Męcinka.
Historia.
Obiekt jest częścią zespołu pałacowego, w skład którego wchodzi jeszcze park.

</doc>
<doc id="3473982" url="https://pl.wikipedia.org/wiki?curid=3473982" title="FIA GT Championship 2005">
FIA GT Championship 2005

Dziewiąty sezon FIA GT Championship rozpoczął się 10 kwietnia na torze Monza, a zakończył się 25 listopada na torze Bahrain International Circuit. Tytuł w klasie GT1 zdobył zespół Vitaphone Racing Team, a w klasie GT2 tytuł zdobył zespół Gruppe M Racing.

</doc>
<doc id="3473983" url="https://pl.wikipedia.org/wiki?curid=3473983" title="Luigi Datome">
Luigi Datome

Luigi „Gigi” Datome (ur. 27 listopada 1987 w Montebellunie) – włoski koszykarz, skrzydłowy, aktualnie zawodnik zespołu Olimpii Mediolan.
15 lipca 2015 roku podpisał umowę z tureckim klubem Fenerbahçe Ülker.

</doc>
<doc id="3473986" url="https://pl.wikipedia.org/wiki?curid=3473986" title="Pałac w Targoszynie">
Pałac w Targoszynie

Pałac w Targoszynie – pałac wybudowany w Targoszynie.
Położenie.
Pałac położony jest w Targoszynie w województwie dolnośląskim, w powiecie jaworskim, w gminie Mściwojów.
Targoszyn położony jest około 10 kilometrów na wschód od Jawora. Z miasta powiatowego dojazd drogą wojewódzką nr 363 w kierunku Luboradza, a następnie drogą lokalną Snowidza – Targoszyn. Zespół pałacowo-folwarczny (nr 28) znajduje się w centrum wioski, na zachód od głównej ulicy.
Historia.
Pałac w Targoszynie został ufundowany po 1765 roku przez Karla Andreasa Samuela barona von Richthofena. Rezydencję wzmiankowano w dokumentach z 1830 i 1845 roku. Siedziba von Richthofenów została całkowicie przekształcona pod koniec XIX wieku według projektu architekta Becka. W związku z tą gruntowną przebudową część opracowań przyjmuje 1897 rok za datę budowy pałacu. 
Rezydencja w Targoszynie wraz z folwarkiem została zajęta przez wojska radzieckie w 1945 roku. Żołnierze Armii Czerwonej przebywali w majątku do 1947 roku, po czym został on przekazany władzom polskim. Zabudowania znalazły się w gestii Przedsiębiorstwa Państwowego Rolniczo-Doświadczalnego w Targoszynie. 
W latach 1962-1964 zabytek był remontowany. Mieściły się w nim biura Zakładu Doświadczalnego Wojewódzkiego Ośrodka Postępu Rolniczego oraz mieszkania pracowników zakładu. W 1985 roku przeprowadzono kolejny remont pałacu, który obejmował m.in. odnowienie elewacji. Za ten remont Wojewódzki Ośrodek Postępu Rolniczego w Piotrowicach – Rolniczy Zakład Doświadczalny w Targoszynie w 1986 roku otrzymał wyróżnienie w konkursie na najlepszego użytkownika obiektu zabytkowej architektury. W rezydencji nadal mieściły się biura i mieszkania, a w jej otoczeniu co roku organizowano plenery malarskie. 
W latach 90. XX wieku pałac przeszedł pod zarząd Agencji Własności Rolnej Skarbu Państwa. Przez całą dekadę nie prowadzono remontów bieżących, miały za to miejsce dewastacje. W rezultacie, kiedy w 2001 roku zabytek przejął Urząd Gminy w Mściwojowie wymagał już prac restauracyjnych. Jeszcze w tym samym roku gmina podpisała umowę ze Stowarzyszeniem na Rzecz Promocji Dolnego Śląska o prowadzeniu wspólnego przedsięwzięcia pod nazwą Centrum Kultury, Edukacji i Promocji “Dom Śląski”. W ramach umowy zarządca organizował w pałacu cykliczne zajęcia ceramiczno-malarskie dla dzieci i młodzieży. Na terenie parku odbywały się Międzynarodowe Zawody Sportowo-Pożarnicze oraz Międzynarodowy Plener Malarski. W 2009 roku pałac był jednak opuszczony, choć w dobrym stanie. W 2016 roku zabytek pozostawał opuszczony, jego stan w ciągu kilku lat znacznie się pogorszył. Obecnie częściowo zniszczone są balustrady tarasów, z zdegradowanych, zawilgoconych elewacji odpada płatami tynk, sypią się szczyty, przez nieszczelności w dachu do wnętrz dostaje się woda, co prowadzi do poważnych uszkodzeń stropów. Do niedawna dobrze utrzymany zabytek, jest znacznie bardziej zagrożony niż mogłoby się wydawać na pierwszy rzut oka, przy tylko zewnętrznych oględzinach. 
Od 2020 roku obiektem opiekuje się Fundacja Marysieńka, której celem jest przywrócenie kompleksowi dawnej świetności.
Opis.
Budynek, który przetrwał do dziś jest obiektem eklektycznym, o cechach neorenesansowych. Pałac zbudowano na planie zbliżonym do kwadratu, jest podpiwniczony, posiada dwie kondygnacje oraz częściowo użytkowe poddasze, nakryte wysokim dachem czterospadowym z powiekami i świetlikami. Na osi fasady wydatny ryzalit z głównym wejściem ozdobionym portalem. Elewacje urozmaicają neorenesansowe szczyty, ryzality, gzymsy, opaski wokół okien, loggia oraz tarasy. Układ wnętrz pałacu trzytraktowy.
Nad balkonem wspartym czterema kolumnami korynckimi na ścianie po prawej stronie od głównego wejścia znajduje się lukarna z herbami Manfreda von Richtofena (1855-1939) i jego żony Luisy von Gerlach (ur. 1866). Od zaplecza pałac posiada ryzalit po lewej stronie i absydę zwieńczoną balkonem. Obiekt kryty dachem czterospadowym jest częścią zespołu pałacowego, w skład którego wchodzą jeszcze: kilkuhektarowy park krajobrazowy założony w 1879 roku według projektu Eduarda Petzolda dla Ullricha von Richtofena, przekształcany na przełomie XIX i XX wieku oraz po II wojnie światowej.
Obecnie wśród drzew w parku wyróżnia się okaz platana klonolistnego, warto jednak również zwrócić uwagę na buki odmiany czerwonolistnej, klony zwyczajne, graby pospolite, dęby czerwone, klony jawory oraz srebrzyste. Drzewa iglaste reprezentuje jodła jednobarwna. Na południowy wschód od pałacu prostokątny dziedziniec folwarczny otoczony przez oficynę mieszkalną, dwie oficyny gospodarcze.

</doc>
<doc id="3473987" url="https://pl.wikipedia.org/wiki?curid=3473987" title="Campton (New Hampshire)">
Campton (New Hampshire)

Campton – miasto w Stanach Zjednoczonych, w stanie New Hampshire, w hrabstwie Grafton.

</doc>
<doc id="3473988" url="https://pl.wikipedia.org/wiki?curid=3473988" title="Pałac w Jakuszowej">
Pałac w Jakuszowej

Pałac w Jakuszowej – wybudowany pod koniec XIX w. w Jakuszowej.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Paszowice, na Pogórzu Kaczawskim (Pogórzu Złotoryjskim) w Sudetach.
Historia.
Obiekt jest częścią zespołu pałacowego, w skład którego wchodzi jeszcze park.

</doc>
<doc id="3473989" url="https://pl.wikipedia.org/wiki?curid=3473989" title="Luigi Caburlotto">
Luigi Caburlotto



</doc>
<doc id="3473992" url="https://pl.wikipedia.org/wiki?curid=3473992" title="Samih Szukri">
Samih Szukri

Samih Hasan Szukri Salim, arab. سامح شكري (ur. 20 października 1952 w Kairze) – egipski dyplomata i urzędnik państwowy, minister spraw zagranicznych.
Życiorys.
Z wykształcenia prawnik, ukończył w 1975 studia na Uniwersytecie Ajn Szams.
Od 1976 związany z egipskim Ministerstwem Spraw Zagranicznych. Pracował m.in. jako trzeci sekretarz ambasady w Londynie (1978–1982), drugi sekretarz w gabinecie wicepremiera i ministra spraw zagranicznych (1982–1984), pierwszy sekretarz ambasady w Buenos Aires (1984–1988), radca w gabinecie wicepremiera (1988–1990), radca w stałym przedstawicielstwie przy ONZ w Nowym Jorku (1990–1994) oraz dyrektor departamentu MSZ zajmującego się Stanami Zjednoczonymi i Kanadą (1994–1995). W drugiej połowie lat 90. był zatrudniony w administracji prezydenta Husniego Mubaraka jako sekretarz ds. informacji.
W 1999 po raz pierwszy objął stanowisko ambasadora – do 2003 kierował egipską ambasadą w Austrii. Po powrocie do kraju był szefem protokołu w MSZ oraz dyrektorem gabinetu ministra. Od 2005 do 2008 pełnił funkcję stałego przedstawiciela Egiptu przy Organizacji Narodów Zjednoczonych i innych organizacjach międzynarodowych w Genewie. Następnie do 2012 był ambasadorem w Stanach Zjednoczonych.
W 2014 został mianowany na urząd ministra spraw zagranicznych.
Samih Szukri jest żonaty, ma dwóch synów.

</doc>
<doc id="3473993" url="https://pl.wikipedia.org/wiki?curid=3473993" title="Pałac w Kłonicach">
Pałac w Kłonicach

Pałac w Kłonicach – wybudowany w XVI w. w Kłonicach.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Paszowice, na Pogórzu Kaczawskim (Pogórzu Złotoryjskim) w Sudetach, na pograniczu z Przedgórzem Sudeckim.
Historia.
Obiekt jest częścią zespołu pałacowego, w skład którego wchodzą jeszcze: park; folwark: stajnia z wozownią, obora, chlewnia, spichrz, oficyna mieszkalna.

</doc>
<doc id="3473994" url="https://pl.wikipedia.org/wiki?curid=3473994" title="Campton (Kentucky)">
Campton (Kentucky)

Campton – miasto w Stanach Zjednoczonych, w stanie Kentucky, w hrabstwie Wolfe.

</doc>
<doc id="3473995" url="https://pl.wikipedia.org/wiki?curid=3473995" title="Nikita Iwanow">
Nikita Iwanow

Nikita Jurjewicz Iwanow (ros. Никита Юрьевич Иванов; ur. 18 kwietnia 1986) − rosyjski bokser, złoty medalista Mistrzostw Europy w 2013 w kategorii półciężkiej oraz srebrny medalista Mistrzostw Europy w 2011 w kategorii półciężkiej. Mistrz Rosji z roku 2009 oraz wicemistrz z roku 2010, 2011, 2012 oraz 2014. W sezonie 2013/2014 reprezentował drużynę Russian Boxing Team w rozgrywkach WSB.
Kariera.
W czerwcu 2011 zdobył srebrny medal na Mistrzostwach Europy w Ankarze. W drodze do medalu pokonał Azera Ramila Aliyeva (27:15), reprezentanta Łotwy Nikolajsa Grišuņinsa (19:7), Ukraińca Dmytra Bułhakowa (23:9) oraz Chorwata Hrvoje Šepa. W finale przegrał na punkty (12:20) z Joe Wardem.
W czerwcu 2013 zdobył złoty medal na Mistrzostwach Europy w Mińsku pokonując reprezentanta Czarnogóry Boško Draškovicia, Turka Buraka Aksina (3:0) i Białorusina Siarhieja Nowikaua (walkower). W finale zwyciężył Holendra Petera Müllenberga (3:0).

</doc>
<doc id="3473996" url="https://pl.wikipedia.org/wiki?curid=3473996" title="Pałac w Myśliborzu">
Pałac w Myśliborzu

Pałac w Myśliborzu – wybudowany w drugiej połowie XIX w. w Myśliborzu.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Paszowice, na Pogórzu Kaczawskim (Pogórzu Złotoryjskim) w Sudetach, na granicy z Przedgórzem Sudeckim.
Historia.
Obiekt jest częścią zespołu pałacowego, w skład którego wchodzą jeszcze: park, oficyna, szklarnia (ruina), powozownia, stajnia, brama, ogrodzenie kamienne.

</doc>
<doc id="3473998" url="https://pl.wikipedia.org/wiki?curid=3473998" title="Pałac w Pogwizdowie">
Pałac w Pogwizdowie

Pałac w Pogwizdowie – wybudowany w XVII w. w Pogwizdowie.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Paszowice, na Pogórzu Kaczawskim (Pogórzu Złotoryjskim) w Sudetach.
Historia.
Obiekt w stanie ruiny jest częścią zespołu pałacowego, w skład którego wchodzą jeszcze: park, dwór. Dwór obecnie w rękach prywatnych jest w trakcie remontu.

</doc>
<doc id="3474000" url="https://pl.wikipedia.org/wiki?curid=3474000" title="Chór Dziewczęcy Poznańskiej Szkoły Chóralnej Jerzego Kurczewskiego">
Chór Dziewczęcy Poznańskiej Szkoły Chóralnej Jerzego Kurczewskiego

Chór Dziewczęcy Poznańskiej Szkoły Chóralnej Jerzego Kurczewskiego – poznański chór dziewczęcy, założony 2008 roku przy "Poznańskiej Szkole Chóralnej Jerzego Kurczewskiego". Chórem od września 2017 do września 2022 roku kierowała absolwentka Akademii Muzycznej im. Ignacego Jana Paderewskiego w Poznaniu Laura Stieler. W latach 2008–2017 chórem kierowała Dorota Wojnowska.
W chórze śpiewa około pięćdziesiątki dziewcząt w wieku od 10 do 15 lat. Zespół bierze udział w festiwalach, spektaklach operowych, projektach artystycznych wyższych uczelni oraz seminariach chórmistrzowskich. Od roku 2010 chór występuje w konkursach o randze ogólnopolskiej i międzynarodowej, zdobywając w nich główne nagrody.
We wrześniu 2014 roku chór wziął udział w pierwszej edycji "Międzynarodowego Festiwalu Chórów Dziewczęcych Trillme Festival" w Poznaniu. W kwietniu 2015 zespół wystąpił na Międzynarodowym Konkursie Chóralnym w Weronie, gdzie zdobył główne nagrody. Chór dwukrotnie zdobył I miejsce na Łódzkim Festiwalu Chóralnym „Cantio Lodziensis” w latach 2016, 2018.
Dyskografia.
Chór nagrał dwie płyty CD.

</doc>
<doc id="3474001" url="https://pl.wikipedia.org/wiki?curid=3474001" title="Pałac w Wiadrowie">
Pałac w Wiadrowie

Pałac w Wiadrowie – wybudowany w XVI w. w Wiadrowie.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Paszowice.
Historia.
Obiekt jest częścią zespołu pałacowego, w skład którego wchodzi jeszcze park.

</doc>
<doc id="3474002" url="https://pl.wikipedia.org/wiki?curid=3474002" title="Jason Friedberg">
Jason Friedberg

Jason Friedberg (ur. 13 października 1971 w Newark) – amerykański reżyser filmowy i scenarzysta.

</doc>
<doc id="3474005" url="https://pl.wikipedia.org/wiki?curid=3474005" title="Pałac w Budziszowie Małym">
Pałac w Budziszowie Małym

Pałac w Budziszowie Małym – wybudowany w 1877 r. w Budziszowie Małym.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Wądroże Wielkie.
Historia.
Obiekt jest częścią zespołu pałacowego i folwarcznego, w skład którego wchodzą jeszcze: park, rządcówka, dwa domy mieszkalne, budynek mieszkalno-gospodarczy, trzy obory, chlewik, trzy stodoły (ze stajnią i wozownią), spichrz, śrutownia, magazyn, suszarnia buraków, gorzelnia.

</doc>
<doc id="3474006" url="https://pl.wikipedia.org/wiki?curid=3474006" title="Aleksandr Zacharow">
Aleksandr Zacharow

Aleksandr Pawłowicz Zacharow (ros. Александр Павлович Захаров, ur. w sierpniu 1905 w Małej Wiszerze w guberni nowogrodzkiej, zm. 1969 w Leningradzie) – funkcjonariusz radzieckich organów bezpieczeństwa, generał major.
Życiorys.
Rosjanin, skończył 3 klasy szkoły II stopnia, 1923-1924 sekretarz powiatowego komitetu MOPR, 1924-1925 kierownik działu redakcji gazety "Leningradskaja prawda". Od czerwca 1926 w WKP(b), od marca 1927 funkcjonariusz OGPU, 1931-1932 szef rejonowego oddziału GPU w Leningradzie, następnie słuchacz Centralnej Szkoły OGPU ZSRR, później pracownik Pełnomocnego Przedstawicielstwa OGPU w Leningradzkim Okręgu Wojskowym, od 1934 w Zarządzie NKWD obwodu leningradzkiego. Od 23 marca 1936 porucznik bezpieczeństwa państwowego, od grudnia 1936 do 29 grudnia 1937 zastępca szefa Oddziału 12 Wydziału 4 Zarządu NKWD obwodu leningradzkiego, od 29 grudnia 1937 do 31 lipca 1931 szef Oddziału 4 Wydziału 4 Zarządu NKWD obwodu leningradzkiego, od 31 lipca 1938 do 15 stycznia 1939 szef Oddziału 6 Wydziału 1 Zarządu NKWD obwodu leningradzkiego, później szef 4, następnie 3 Zarządu Ekonomicznego Zarządu NKWD obwodu leningradzkiego, od 21 kwietnia 1939 starszy porucznik, a od 22 czerwca 1939 kapitan bezpieczeństwa państwowego. Od marca do czerwca 1941 szef wydziału Zarządu NKGB obwodu leningradzkiego, od czerwca do września 1941 dowódca 1 pułku 4 Dywizji Piechoty Frontu Leningradzkiego, od października 1941 do 5 grudnia 1942 szef Zarządu Ekonomicznego Zarządu NKWD obwodu leningradzkiego, 16 lipca 1942 awansowany na majora bezpieczeństwa państwowego. Od 5 grudnia 1942 zastępca szefa, a od 5 maja 1943 do 27 kwietnia 1948 szef Zarządu NKWD/MWD obwodu mołotowskiego (obecnie obwód permski), 14 lutego 1943 mianowany pułkownikiem, 3 kwietnia 1944 komisarzem bezpieczeństwa państwowego, a 9 lipca 1945 generałem majorem. Od 27 kwietnia 1948 do 9 października 1952 szef Zarządu MWD obwodu czelabińskiego, od 3 grudnia 1952 do 16 maja 1953 zastępca szefa Zarządu MWD obwodu kujbyszewskiego (obecnie obwód samarski).
Odznaczenia.
I 4 medale.

</doc>
<doc id="3474007" url="https://pl.wikipedia.org/wiki?curid=3474007" title="1842 w muzyce">
1842 w muzyce



</doc>
<doc id="3474008" url="https://pl.wikipedia.org/wiki?curid=3474008" title="Pałac w Pawłowicach Wielkich">
Pałac w Pawłowicach Wielkich

Pałac w Pawłowicach Wielkich – wybudowany w 1584 r. w Pawłowicach Wielkich.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Wądroże Wielkie.

</doc>
<doc id="3474009" url="https://pl.wikipedia.org/wiki?curid=3474009" title="Lista odcinków South Parku">
Lista odcinków South Parku



</doc>
<doc id="3474011" url="https://pl.wikipedia.org/wiki?curid=3474011" title="Dmitrij Polanski (bokser)">
Dmitrij Polanski (bokser)

Dmitrij Michajłowicz Polanski (ros. Дмитрий Михайлович Полянский; ur. 20 kwietnia 1989) − rosyjski bokser, srebrny medalista Mistrzostw Europy 2011 w Ankarze w kategorii piórkowej, mistrz Rosji z roku 2010, 2012, 2014 oraz wicemistrz z roku 2011. W sezonie 2013/2014 reprezentował drużynę Russian Boxing Team w rozgrywkach WSB.
Kariera.
W czerwcu 2011 zdobył srebrny medal na Mistrzostwach Europy 2011 w Ankarze. W 1/16 finału pokonał na punkty (20:10) reprezentanta Francji Oualida Belaouara, w 1/8 finału pokonał reprezentanta Armenii Howhannesa Bachowa, wygrywając z nim na punkty (23:10). W ćwierćfinale pokonał na punkty (13:12) Irlandczyka Johna Nevina, zapewniając sobie miejsce na podium w kategorii piórkowej. W walce półfinałowej wyeliminował reprezentanta Turcji Furkana Memişa, a w finale doznał porażki, przegrywając na punkty (14:16) z reprezentantem Mołdawii Veaceslavem Gojanem.
W czerwcu 2013 zdobył brązowy medal na Mistrzostwach Europy 2013 w Mińsku. W 1/8 finału pokonał na punkty (3:0) Słoweńca Gregora Debeljaka, awansując do ćwierćfinału. W ćwierćfinale pokonał na punkty (3:0) reprezentanta Azerbejdżanu Elvina Isayeva, zapewniając sobie miejsce na podium w kategorii lekkiej. W półfinale przegrał na punkty (1:2) z Ukraińcem Pawłem Iszczenką. W październiku tego samego roku uczestniczył w mistrzostwach świata, dochodząc do 1/16 finału.

</doc>
<doc id="3474013" url="https://pl.wikipedia.org/wiki?curid=3474013" title="Pałac w Sobolewie">
Pałac w Sobolewie

Pałac w Sobolewie – wybudowany w XV w. w Sobolewie.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Wądroże Wielkie.

</doc>
<doc id="3474014" url="https://pl.wikipedia.org/wiki?curid=3474014" title="Pałac w Wądrożu Małym">
Pałac w Wądrożu Małym

Pałac w Wądrożu Małym – wybudowany w XVII w. w Wądrożu Małym.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Wądroże Wielkie, ok. 13 km na północny wschód od Jawora i ok. 21 km na południowy wschód od Legnicy.

</doc>
<doc id="3474017" url="https://pl.wikipedia.org/wiki?curid=3474017" title="Pałac w Wądrożu Wielkim">
Pałac w Wądrożu Wielkim

Pałac w Wądrożu Wielkim – wybudowany w XVII w. w Wądrożu Wielkim.
Położenie.
Pałac położony jest we wsi w Polsce, w województwie dolnośląskim, w powiecie jaworskim, w gminie Wądroże Wielkie, ok. 13 km na północny wschód od Jawora i ok. 19 km na południowy wschód od Legnicy.
Opis.
Piętrowy pałac wybudowany na planie prostokąta, kryty dachem mansardowym z lukarnami. Obiekt jest częścią zespołu pałacowego i folwarcznego, w skład którego wchodzą jeszcze: park, pięć oficyn mieszkalnych, stodoły, obory, budynek gospodarczy.

</doc>
<doc id="3474018" url="https://pl.wikipedia.org/wiki?curid=3474018" title="Pałac w Wądrożach Małych">
Pałac w Wądrożach Małych



</doc>
<doc id="3474020" url="https://pl.wikipedia.org/wiki?curid=3474020" title="Jurcawa">
Jurcawa

Jurcawa (błr. Юрцава; ros. Юрцево, "Jurcewo") – wieś na Białorusi, w rejonie orszańskim obwodu witebskiego, około 11 km na północ od Orszy.
W pobliżu znajduje się przystanek kolejowy Jurcawa, położony na linii Witebsk - Orsza.
Historia.
Zaścianek szlachecki położony był w końcu XVIII wieku w powiecie orszańskim województwa witebskiego.
Po I rozbiorze Polski w 1772 roku Jurcewo, wcześniej należące do województwa witebskiego Rzeczypospolitej, znalazło się na terenie powiatu orszańskiego guberni witebskiej Imperium Rosyjskiego. Majątek ten należał do ogromnego klucza Borystenów, będącego własnością rodu Lubomirskich. Na początku XIX wieku Jurcewo było częścią majątku Konstantego Lubomirskiego (1786–1870), rosyjskiego generała, wnuka polskiego magnata Stanisława Lubomirskiego. Po śmierci Konstantego na mocy testamentu podzielono majątek i Jurcewo otrzymała jego córka Jadwiga (1828–1908), żona Adama Grabowskiego. Ostatnią właścicielką Jurcewa była zapewne ich córka, Maria (1861–1946), żona Hieronima Druckiego-Lubeckiego.
Po ustabilizowaniu się granicy polsko-radzieckiej w 1921 roku Jurcawa znalazła się na terenie ZSRR. Od 1991 roku znajduje się na terenie Republiki Białorusi.
Pałac – zamek.
Konstanty Lubomirski wybudował tu w I połowie XIX wieku na wysokim brzegu rzeki eklektyczno-neogotycki pałac, zwany „zamkiem”. Pałac ten przez wiele lat był niewykończony, do co najmniej około 1880 roku. Był to zwarty, dwupiętrowy budynek z dwiema basztami. Pałac ten przetrwał wojny i rewolucję. W czasach współczesnych przez wiele lat mieścił się tu szpital
Pałac był otoczony przez park. W pobliżu pałacu było kilka innych budynków, widocznych np. na obrazie Napoleona Ordy, w tym m.in. oficyny, z których w 2014 roku pozostały jedynie resztki.
Majątek w Jurcewie jest opisany w 1. tomie Dziejów rezydencji na dawnych kresach Rzeczypospolitej Romana Aftanazego.

</doc>
<doc id="3474021" url="https://pl.wikipedia.org/wiki?curid=3474021" title="Andreas Martinsen">
Andreas Martinsen

Andreas Martinsen (ur. 13 czerwca 1990 w Bærum) – norweski hokeista, reprezentant Norwegii.
Kariera.
Wychowanek klubu Rosenborg IK z Trondheim. Występował w norweskich rozgrywkach GET-ligaen w barwach Lillehammer IK. W 2009 grał w szwedzkim klubie Leksand w lidze Allsvenskan'. Od maja 2012 zawodnik niemieckiego klubu Düsseldorfer EG w lidze DEL. W marcu 2013 i w marcu 2014 przedłużał kontrakt o rok. Wraz z nim w DEG do 2015 występował jego rodak Ken André Olimb. Od maja 2015 zawodnik amerykańskiego klubu w lidze NHL. Od marca 2017 zawodnik Montreal Canadiens (w toku wymiany za Szwajcara Svena Andrighetto). Od października 2017 zawodnik Chicago Blackhawks. Równolegle grał w Rockford IceHogs w AHL. Od lipca 2019 był formalnie zawodnikiem Anaheim Ducks, lecz występował w zespole podrzędnym San Diego Gulls w AHL. Pod koniec października 2019 przeszedł do Pittsburgh Penguins i został przekazany do drużyny podrzędnej Wilkes-Barre/Scranton Penguins w AHL. Pod koniec stycznia 2020 został zwolniony przez Pittsburgh Penguins i wówczas został zawodnikiem szwajcarskiego EV Zug. We wrześniu 2020 ponownie został graczem Lillehammer IK. Od początku stycznia 2023 zawodnik Vålerenga Ishockey.
Uczestniczył w turniejach mistrzostw świata juniorów do lat 18 w 2007, 2007 (Dywizja I), mistrzostw świata juniorów do lat 20 w 2008, 2009, 2010 (Dywizja I), mistrzostw świata w 2010, 2011, 2012, 2013, 2014, 2015, 2016, 2017, 2019, 2022.

</doc>
<doc id="3474022" url="https://pl.wikipedia.org/wiki?curid=3474022" title="Władimir Diemin">
Władimir Diemin

Władimir Iwanowicz Diemin (ros. Владимир Иванович Демин, ur. 30 czerwca 1906 w Odessie, zm. w lutym 1988 w Winnicy) – funkcjonariusz radzieckich organów bezpieczeństwa, generał major.
Życiorys.
Rosjanin, 1922 skończył szkołę robotniczą w Wołoczysku, pracownik kołchozu, później oddziałów pogranicznych OGPU, działacz Komsomołu, od 19 września 1926 funkcjonariusz operacyjny OGPU, od listopada 1927 w WKP(b). Od 29 marca 1933 do 10 lipca 1934 pełnomocnik oddziału 1 Wydziału Specjalnego OGPU ZSRR, od 10 lipca 1934 do 1 lutego 1935 pełnomocnik Oddziału 6 Wydziału Specjalnego Głównego Zarządu Bezpieczeństwa Państwowego, od 1 lutego do 23 czerwca 1935 pełnomocnik operacyjny Oddziału 6 Wydziału Specjalnego Głównego Zarządu Bezpieczeństwa Państwowego, od 23 czerwca 1935 do 1 marca 1937 pełnomocnik operacyjny Oddziału 10 Wydziału Specjalnego Głównego Zarządu Bezpieczeństwa Państwowego, od 5 grudnia 1935 porucznik bezpieczeństwa państwowego. Od 1 marca do 21 listopada 1937 pełnomocnik operacyjny Oddziału 7 Wydziału 3 Głównego Zarządu Bezpieczeństwa Państwowego, od 21 listopada 1937 do czerwca 1938 pomocnik szefa Oddziału 1 Wydziału 2 Głównego Zarządu Bezpieczeństwa Państwowego, od czerwca 1938 do 20 lutego 1939 pomocnik szefa oddziału Wydziału Specjalnego NKWD ZSRR, od 20 lutego 1939 do 1 czerwca 1940 pomocnik szefa Oddziału 3 Wydziału Specjalnego NKWD ZSRR, od 28 lutego 1939 starszy porucznik bezpieczeństwa państwowego. Od 1 czerwca 1940 do 14 marca 1941 szef Wydziału Specjalnego NKWD Karelo-Fińskiej SRR, od 14 marca do 31 lipca 1941 zastępca ludowego komisarza bezpieczeństwa państwowego Karelo-Fińskiej SRR, 28 kwietnia 1941 awansowany na kapitana bezpieczeństwa państwowego, od 15 sierpnia 1941 do sierpnia 1944 zastępca ludowego komisarza spraw wewnętrznych Karelo-Fińskiej SRR, 11 lutego 1943 mianowany podpułkownikiem bezpieczeństwa państwowego. Od kwietnia do października 1944 p.o. szefa, a od 9 października 1944 do 5 czerwca 1947 szef Zarządu NKWD obwodu archangielskiego, 6 listopada 1944 awansowany na pułkownika bezpieczeństwa państwowego, 29 marca 1945 komisarza bezpieczeństwa państwowego, a 9 lipca 1945 generała majora. Od 5 czerwca 1947 do 23 kwietnia 1951 szef Zarządu MWD obwodu kaliningradzkiego, od 23 kwietnia 1951 do 14 listopada 1952 zastępca szefa zarządu MWD obwodu kujbyszewskiego (obecnie obwód samarski), od października 1952 do kwietnia 1953 szef Wołgo-Bałtyckiego Poprawczego Obozu Pracy MWD, od 19 marca do 11 czerwca 1953 szef Zarządu MWD obwodu połtawskiego, od sierpnia 1953 do kwietnia 1954 zastępca szefa Zarządu MWD obwodu charkowskiego.
Odznaczenia.
I 13 medali.

</doc>
<doc id="3474024" url="https://pl.wikipedia.org/wiki?curid=3474024" title="Iwan Udodow">
Iwan Udodow

Iwan Wasiljewicz Udodow (ros. Иван Васильевич Удодов; ur. 20 maja 1924 w Głubokim, zm. 16 października 1981) – radziecki sztangista startujący w kategorii do 56 kg i 62 kg, mistrz olimpijski, świata i Europy.
Życiorys.
W wieku 17 lat trafił do obozu koncentracyjnego Buchenwald. Był tam przetrzymywany aż do wyzwolenia obozu w 1945 roku, był mocno zagłodzony i nie mógł samodzielnie chodzić, ważył zaledwie około 30 kg. Jesienią 1945 roku w ramach rehabilitacji zaczął trenować podnoszenie ciężarów.
W 1949 roku zdobył pierwszy medal na mistrzostwach ZSRR (srebro w wadze do 56 kg). W latach 1950–1952 był już mistrzem tego kraju (w tej samej kategorii). Był faworytem do zwycięstwa na igrzyskach olimpijskich w Helsinkach w 1952 roku. Z łącznym wynikiem 315 kg zwyciężył w zawodach, ustanawiając przy tym rekord świata. W tym samym roku ustanowił także rekord świata w rwaniu (98 kg).
Również w tym samym roku zdobył złoto na mistrzostwach Europy, podobnie jak w 1953 roku. W 1953 roku wywalczył również swój jedyny tytuł mistrza świata, zwyciężając na MŚ w Sztokholmie. W tym roku ustanowił też rekord świata w trójboju (320 kg).
Od 1954 roku startował w cięższej kategorii do 62 kg, ustanowił dwa rekordy świata – w trójboju (350 kg) i w martwym ciągu (111,5 kg). Jeszcze w 1954 roku zdobył srebro na mistrzostwach świata w Wiedniu, wynik ten powtarzając na rozgrywanych rok później mistrzostwach świata w Monachium. Ponadto w latach 1954 i 1955 zdobywał srebrne medale mistrzostw kraju, w 1956 roku zdobył swój ostatni tytuł mistrza ZSRR. Nie pojechał jednak na igrzyska olimpijskie w Melbourne, gdyż doznał kontuzji, po której zakończył karierę.
Pracował jako kierowca ciężarówki, był również trenerem w Rostowie nad Donem.

</doc>
<doc id="3474026" url="https://pl.wikipedia.org/wiki?curid=3474026" title="Gotfryd III Brodaty">
Gotfryd III Brodaty



</doc>
<doc id="3474027" url="https://pl.wikipedia.org/wiki?curid=3474027" title="Dmitrij Biwoł">
Dmitrij Biwoł

Dmitrij Jurjewicz Biwoł (ros. Дмитрий Юрьевич Бивол; ur. 18 grudnia 1990) − rosyjski bokser, młodzieżowy wicemistrz świata z roku 2008, mistrz świata kadetów z roku 2007, srebrny medalista Letniej Uniwersjady 2013 w Kazaniu, mistrz Rosji z roku 2012, 2014
W sezonie 2012/2013 i 2013/2014. Ma ojca Jurija pochodzącego z Mołdawskiej SRR, a matkę Jelenę, Koreankę pochodzącą z Kirgiskiej SRR. Szkolenie w boksie rozpoczął mając 6 lat, w wieku 11 lat wyjechał z rodziną do Sankt Petersburga w Rosji. Jest żonaty i mieszka w Sankt Petersburgu. Od 2014 bokser zawodowy, aktualny mistrz świata organizacji WBA w wadze półciężkiej.
Kariera.
Na przełomie sierpnia i września 2007 był uczestnikiem mistrzostw świata kadetów 2007 w Baku. Zdobył złoty medal w kategorii półciężkiej, pokonując w finale Zorana Jašarevicia. W październiku 2008 na młodzieżowych mistrzostwach świata w 2008 w Guadalajarze dotarł do półfinału przegrywając w nim z Kubańczykiem Reyem Recio.
W grudniu 2012 został mistrzem Europy w kategorii półciężkiej do lat 22. W półfinale pokonał Fina Ville Hukkanena, a w finale Mołdawianina Petru Ciobanu
W lipcu 2013 zdobył srebrny medal w kategorii półciężkiej na Letniej Uniwersjadzie 2013 w Kazaniu. W półfinale pokonał na punkty (3:0) Uzbeka Elshoda Rasulova, nie przystępując do pojedynku finałowego.
Pierwszą zawodową walkę stoczył 28 listopada 2014 roku w Moskwie. Pokonał wówczas przez TKO w 6. rundzie Jorge Rodrigueza Oliveirę.
4 listopada 2017 roku w Monte Carlo, mając na koncie jedenaście zawodowych wygranych z rzędu, przystąpił do walki o wakujący pas mistrza świata organizacji WBA. Jego rywalem był Australijczyk Trent Broadhurst (20-1, 12 KO). Zwyciężył przed czasem już w pierwszej rundzie, zostając nowym czempionem.
3 marca 2018 roku w Nowym Jorku pokonał przez nokaut w dwunastej rundzie Kubańczyka Sullivana Barrerę (21-1, 14 KO), po raz pierwszy skutecznie broniąc tytułu mistrza świata organizacji WBA.
4 lipca 2018 pokonał na punkty 116:112, 120:108 i 120:108 Isaaka Chilembę (25-6-2, 10 KO) obronił tytuł mistrza świata wagi półciężkiej federacji WBA. 
10 marca 2019 pokonał wysoko na punkty w stosunku 118:110 i dwukrotnie 119:109 Joe Smitha Jr., znacznie przeważając w statystyce celnych ciosów(24-3, 20 KO) i obronił tytuł mistrza świata wagi półciężkiej federacji WBA.
Walka z Saulem Alvarezem.
7 maja 2022 roku w T-Mobile Arena w Las Vegas zmierzył się ze zunifikowanym mistrzem świata kategorii super średniej, Saulem Alvarezem (57-2-2, 39 KO). Zwyciężył jednogłośnie na punkty (115-113, 115-113, 115-113), dzięki czemu po raz ósmy obronił tytuł WBA w kategorii półciężkiej.
Walka z Gilberto Ramirezem.
5 listopada 2022 roku na gali w Abu Zabi zawalczył w obowiązkowej obronie tytułu WBA w kategorii półciężkiej z niepokonanym wcześniej Gilberto Ramirezem (44-1, 30 KO). Zwyciężył jednogłośnie na punkty (118-110, 117-111, 117-111), z sukcesem broniąc swojego pasa.

</doc>
<doc id="3474028" url="https://pl.wikipedia.org/wiki?curid=3474028" title="Jasmin Stowers">
Jasmin Stowers

Jasmin Stowers (ur. 23 września 1991) – amerykańska lekkoatletka specjalizująca się w biegu na 100 metrów przez płotki.
W 2007 roku zajęła czwarte miejsce w mistrzostwach świata juniorów młodszych.
Mistrzyni Stanów Zjednoczonych oraz medalistka mistrzostw NCAA.
Rekordy życiowe: bieg na 100 metrów przez płotki – 12,35 (15 maja 2015, Doha), dziesiąty wynik w historii światowej lekkoatletyki; bieg na 60 metrów przez płotki (hala) – 7,82 (6 marca 2017, Albuquerque).

</doc>
<doc id="3474032" url="https://pl.wikipedia.org/wiki?curid=3474032" title="Wasilij Jegorow">
Wasilij Jegorow

Wasilij Michajłowicz Jegorow (ros. Василий Михайлович Егоров; ur. 16 września 1993) − rosyjski bokser, brązowy medalista mistrzostw Europy do lat 22 z roku 2012, mistrz Rosji z roku 2014 oraz wicemistrz Rosji z roku 2013, mistrz Rosji do lat 22. z roku 2011, 2012 i 2013.
Kariera.
W grudniu 2012 zdobył brązowy medal w kategorii papierowej na Mistrzostwach Europy do lat 22. W ćwierćfinale pokonał na punkty (22:15) Białorusina Wadzima Kirylenkę, a w półfinale przegrał z reprezentantem Armenii Koriunem Soghomonianem. W kwietniu 2013 doszedł do finału turnieju im. Feliksa Stamma w Warszawie. W finale przegrał z Brazylijczykiem Patrickiem Lourenco, któremu uległ nieznacznie na punkty (15:17).
We wrześniu 2014 zdobył złoty medal na Akademickich Mistrzostwach Świata 2014 w Jakucku. W półfinale pokonał Koreańczyka Lee Yae-Chana, a w finale kategorii papierowej Ganslema Ariunbolda.
Od sezonu 2014/2015 jest reprezentantem drużyny Russian Boxing Team w rozgrywkach WSB.

</doc>
<doc id="3474033" url="https://pl.wikipedia.org/wiki?curid=3474033" title="Aleksandr Sirotkin">
Aleksandr Sirotkin

Aleksandr Sawieljewicz Sirotkin (ros. Александр Савельевич Сироткин, ur. w sierpniu 1890 we wsi Bogitino, zm. w styczniu 1965 w Moskwie) – radziecki dowódca wojskowy i funkcjonariusz służb specjalnych, generał porucznik, szef Zarządu Wojsk NKWD/MWD ZSRR (1942-1951).
Życiorys.
Rosjanin, 1910-1917 służył w rosyjskiej armii, od grudnia 1917 w Czerwonej Gwardii, później w Armii Czerwonej, uczestnik wojny domowej w Rosji, od października 1919 członek RKP(b). 
Od 12 marca 1921 w wojskach Czeki, później OGPU. Młodszy inspektor dywizji Czeki w Doniecku, od 1 września 1921 do 15 marca 1922 dowódca 17 Specjalnej Brygady Donieckiej Dywizji Czeki, od lipca do września 1922 dowódca 60 Zakaukaskiego Dywizjonu Czeki, później m.in. dowódca 22 Specjalnego Pułku Czeki w Tbilisi. Od 3 lipca 1927 do 1 stycznia 1932 starszy inspektor wojsk OGPU Nadwołżańskiego Okręgu Wojskowego, od 1 stycznia 1932 do 20 marca 1934 szef Inspekcji Wojsk OGPU Pełnomocnego Przedstawicielstwa OGPU Kraju Środkowo-Wołżańskiego, od 20 marca do 10 lipca 1934 szef Zarządu Wojsk Pełnomocnego Przedstawicielstwa OGPU Kraju Środkowo-Wołżańskiego. Od 10 lipca 1934 do 11 października 1936 szef Zarządu Ochrony Wewnętrznej Zarządu Kraju Środkowo-Wołżańskiego, od 23 grudnia 1935 kombryg, od 11 października 1936 do 8 lipca 1942 szef Zarządu Wojsk Ochrony Pogranicznej i Wewnętrznej NKWD Zachodniosyberyjskiego Okręgu Wojskowego, 4 czerwca 1940 mianowany generałem majorem. Od 8 lipca 1942 do grudnia 1946 szef Zarządu Wojsk NKWD/MWD ZSRR do Ochrony Szczególnie Ważnych Obiektów Przemysłowych, od 8 kwietnia 1944 generał porucznik, od 7 grudnia 1946 do 13 lipca 1951 szef Zarządu Wojsk MWD ZSRR do Ochrony Szczególnie Ważnych Obiektów Przemysłowych i Kolei, od 13 lipca 1951 do 30 marca 1954 szef Zarządu Ochrony Konwojowej MWD ZSRR. Od 30 marca 1954 p.o. szefa sztabu i zastępcy szefa, od 10 lipca 1954 szef sztabu i zastępca szefa, a od 21 września 1955 do 12 czerwca 1956 szef Głównego Zarządu Ochrony Wewnętrznej i Konwojowej MWD ZSRR. 
Pochowany na Cmentarzu Nowodziewiczym.
Odznaczenia.
I 5 medali.

</doc>
<doc id="3474034" url="https://pl.wikipedia.org/wiki?curid=3474034" title="Traumatyna">
Traumatyna

Traumatyna – organiczny związek chemiczny z grupy nienasyconych kwasów tłuszczowych będący fitohormonem produkowanym przez roślinę w odpowiedzi na jej uszkodzenia. Jest również prekursorem kwasu traumatynowego. Może zostać otrzymana kilkoma metodami, m.in. z estru metylowego traumatyny i kwasu wernolowego.
Nazwa związku została zaproponowana w 1938 roku przez Jamesa Bonnera i Jamesa Englisha.

</doc>
<doc id="3474035" url="https://pl.wikipedia.org/wiki?curid=3474035" title="Gatunki filmowe">
Gatunki filmowe



</doc>
<doc id="3474039" url="https://pl.wikipedia.org/wiki?curid=3474039" title="Atramentowa...">
Atramentowa...

Atramentowa... – album studyjny Stanisławy Celińskiej z piosenkami poetyckimi, wydany w maju 2015 roku przez Agencję Muzyczną Polskiego Radia. Na płycie znalazł się m.in. cover Hey „Do rycerzy, do szlachty, do mieszczan” nagrany we współpracy z Katarzyną Nosowską oraz duet z Muńkiem Staszczykiem. Prapremiera płyty miała miejsce w Centrum Artystycznym Fabryka Trzciny w Warszawie podczas koncertu jubileuszowego artystki.
Album zadebiutował na 1. miejscu polskiej listy przebojów – OLiS. Uzyskał status dwukrotnie platynowej płyty.

</doc>
<doc id="3474040" url="https://pl.wikipedia.org/wiki?curid=3474040" title="Brno-město">
Brno-město

Brno-město (pol. "Brno Miasto") – miejska i katastralna części Brna, o powierzchni 119,43 ha. Leży na terenie gmin katastralnych Brno-střed i obejmuje swym zasięgiem najstarszą część miasta.

</doc>
<doc id="3474041" url="https://pl.wikipedia.org/wiki?curid=3474041" title="Dekanat Pottenstein">
Dekanat Pottenstein

Dekanat Pottenstein – jeden z 17 dekanatów rzymskokatolickich wchodzących w skład wikariatu Unter dem Wienerwald archidiecezji wiedeńskiej w Austrii. W jego skład wchodzi 15 parafii. 

</doc>
<doc id="3474042" url="https://pl.wikipedia.org/wiki?curid=3474042" title="Staré Brno">
Staré Brno

Staré Brno (niem. "Alt-Brünn") – miejska i katastralna części Brna, o powierzchni 168 ha. Leży na terenie gmin katastralnych Brno-střed.

</doc>
<doc id="3474043" url="https://pl.wikipedia.org/wiki?curid=3474043" title="Comité Régional d'Action Viticole">
Comité Régional d'Action Viticole

Comité régional d'action viticole (CRAV, Regionalny Komitet Akcji Winiarskiej) – francuska radykalna grupa zrzeszająca winiarzy, aktywna głównie w południowym regionie Langwedocja-Roussillon, najbardziej dotkniętego przez globalizację rynku wina i jego nadmierną produkcję. Przyznała się do licznych ataków na przedsiębiorstwa sprzedające importowane wina, włącznie z podłożeniem bomby w sklepie spożywczym, winiarni, dwóch biurach ministerstwa rolnictwa, porwaniem cysterny i zniszczeniem dużych ilości niefrancuskiego wina.
Żądania CRAV zazwyczaj były niemożliwe do spełnienia w świetle francuskiego i europejskiego prawa, gdyż oznaczałyby zaburzenie działania rynku i wspólnej polityki rolnej UE. Grupa żądała zwiększenia opłat celnych na zwiększający się import hiszpańskich i włoskich win, oraz uproszczenia procedur biurokratycznych związanych z produkcją win rodzimych. CRAV za zadanie stawia również zwalczanie popytu na import win z Nowego Świata – głównie australijskich, chilijskich i amerykańskich. 
17 maja 2007 grupa wypuściła do sieci film, w którym groziła rozlewem krwi w wypadku niepodjęcia przez ówczesnego prezydenta Nicolasa Sarkozy’ego działań w kierunku podniesienia ceny wina.
W 2009 roku CRAV kontynuowała swą działalność m.in. podpalając i podkładając bomby w budynkach importerów zagranicznych alkoholi.

</doc>
<doc id="3474044" url="https://pl.wikipedia.org/wiki?curid=3474044" title="Stránice">
Stránice

Stránice – miejska i katastralna część Brna, o powierzchni 92,55 ha. Leży na terenie gmin katastralnych Brno-střed.

</doc>
<doc id="3474045" url="https://pl.wikipedia.org/wiki?curid=3474045" title="Wasilij Wietkin">
Wasilij Wietkin

Wasilij Pietrowicz Wietkin (ros. Василий Петрович Веткин; ur. 25 lipca 1993) − rosyjski bokser, złoty medalista Mistrzostw Europy 2012 do lat 22, złoty medalista Młodzieżowych Mistrzostw Europy 2011, mistrz Rosji z roku 2013 oraz wicemistrz Rosji z roku 2014,
Kariera.
W sierpniu 2011 zdobył złoty medal w kategorii muszej na Młodzieżowych Mistrzostwach Świata 2011 w Dublinie. W drodze do finału pokonał Turka Yasina Yilmaza (13:11), Anglika Samsona Sykesa, Irlandczyka Josepha Fitzpatricka. W finale pokonał reprezentanta Gruzji Wenetika Eranosiana.
W grudniu 2012 zdobył złoty medal w kategorii muszej na Mistrzostwach Europy do lat 22 pokonując kolejno na punkty (19:3) Słowaka Rene Rajko, reprezentanta Armenii Narka Abgarjana, a w finale Azera Salmana Əlizadə (21:9). W maju 2014 doszedł do półfinału turnieju Chemistry Cup w Halle przegrywając w nim z reprezentantem Kazachstanu Ilyasem Suleymanovem.
Od sezonu 2014/2015 jest reprezentantem drużyny Russian Boxing Team w rozgrywkach WSB.

</doc>
<doc id="3474046" url="https://pl.wikipedia.org/wiki?curid=3474046" title="Štýřice">
Štýřice

Štýřice – miejska i katastralna części Brna, o powierzchni 332,65 ha. Leży na terenie gmin katastralnych Brno-střed.

</doc>
<doc id="3474048" url="https://pl.wikipedia.org/wiki?curid=3474048" title="Veveří (Brno)">
Veveří (Brno)

Veveří (niem. "Eichhorngasse") – miejska i katastralna części Brna, o powierzchni 197,58 ha. Leży na terenie gmin katastralnych Brno-střed. Na terenie Veveří znajduje się m.in. Ogród Botaniczny, planetarium (na jednym ze wzgórz - Kravi Hora).

</doc>
<doc id="3474049" url="https://pl.wikipedia.org/wiki?curid=3474049" title="Internationaux de Strasbourg 2015">
Internationaux de Strasbourg 2015

Internationaux de Strasbourg 2015 – tenisowy turniej WTA kategorii WTA International Series w sezonie 2015 z cyklu Internationaux de Strasbourg rozgrywany w dniach 17–23 maja 2015 roku w Strasburgu na kortach ceglanych o puli nagród wynoszącej 250 000 dolarów amerykańskich.

</doc>
<doc id="3474050" url="https://pl.wikipedia.org/wiki?curid=3474050" title="Marcus Smart">
Marcus Smart

 
Marcus Osmond Smart (ur. 6 marca 1994 w Flower Mound) – amerykański koszykarz występujący na pozycji rozgrywającego, aktualnie zawodnik zespołu Boston Celtics.
W 2012 wystąpił w dwóch meczach gwiazd amerykańskich szkół średnich – McDonald’s All-American i Derby Classic. Został też wybrany najlepszym zawodnikiem amerykańskich szkół średnich oraz stanu Teksas (Texas Mr. Basketball, Texas Gatorade Player of the Year - 2011, 2012). Został również zaliczony do I składu USA Today All-USA.

</doc>
<doc id="3474051" url="https://pl.wikipedia.org/wiki?curid=3474051" title="Maksim Babanin">
Maksim Babanin

Maksim Babanin − rosyjski bokser, złoty medalista Mistrzostw Europy Juniorów 2007, wicemistrz Rosji z roku 2009, 2013 i 2014, wicemistrz juniorów z roku 2007. 
Kariera.
W lipcu 2007 zdobył złoty medal na Mistrzostwach Europy Juniorów 2007. W 1/8 finału pokonał przed czasem w pierwszej rundzie Rumuna Adriana Lapadatescu, awansując do ćwierćfinału. W ćwierćfinale pokonał przed czasem w trzeciej rundzie Niemca Tony'ego Hannemanna, w półfinale reprezentanta Bośni i Hercegowiny Jasmina Hasicia, a w finale Anglika Tysona Fury. W grudniu 2007 zwyciężył w turnieju Tammer w Tampere. W finale kategorii superciężkiej pokonał Węgra Csabę Kurtucza.
W sezonie 2013/2014 oraz w 2014/2015 był reprezentantem drużyny Russian Boxing Team w rozgrywkach WSB. Łącznie stoczył sześć walk.

</doc>
<doc id="3474053" url="https://pl.wikipedia.org/wiki?curid=3474053" title="Wieniamin Gulst">
Wieniamin Gulst

Wieniamin Naumowicz Gulst (ros. Вениамин Наумович Гульст, ur. 27 czerwca 1900 w Mikołajowie, zm. 1972 w Moskwie) – Żyd, funkcjonariusz Czeka/OGPU/NKWD, generał major.
Życiorys.
Od 1904 w Tbilisi, gdzie 1921 ukończył męskie gimnazjum, pracował w kancelarii, od kwietnia 1921 członek RKP(b). Od maja 1921 funkcjonariusz Czeki Gruzińskiej SRR, od marca 1931 do grudnia 1934 szef wydziału operacyjnego GPU/NKWD Gruzińskiej SRR, od grudnia 1934 do 17 marca 1937 szef Zarządu Policji Sądowej Zarządu Milicji Robotniczo-Chłopskiej NKWD Gruzińskiej SRR, od 4 lutego 1937 kapitan bezpieczeństwa państwowego. Od 17 marca 1937 do stycznia 1938 szef Wydziału 2 Zarządu Bezpieczeństwa Państwowego (UGB) NKWD Gruzińskiej SRR, w styczniu-lutym 1938 czasowy p.o. ludowego komisarza spraw wewnętrznych Adżarskiej ASRR, od lutego do 21 listopada 1938 szef Wydziału 3 UGB NKWD Gruzińskiej SRR, od 21 listopada 1938 do 27 lutego 1941 zastępca szefa 1 Wydziału GUGB, od 28 grudnia 1938 major, a od 14 marca 1940 starszy major bezpieczeństwa państwowego. Od 27 lutego do 26 kwietnia 1941 zastępca szefa Wydziału 1 NKGB ZSRR, od 26 kwietnia do 15 sierpnia 1941 zastępca ludowego komisarza bezpieczeństwa państwowego Estońskiej SRR, od 15 sierpnia 1941 do sierpnia 1942 I zastępca ludowego komisarza spraw wewnętrznych Estońskiej SRR; faktycznie działał wówczas w Astrachaniu, Saratowie i na Kaukazie Północnym. Od 12 sierpnia 1942 do 21 maja 1943 szef Wydziału 3 Zarządu Transportowego NKWD ZSRR, od 14 lutego 1943 komisarz bezpieczeństwa państwowego, od 21 maja 1943 do 22 września 1947 szef Wydziału 3 Zarządu 3 NKGB/MGB ZSRR/Zarządu Transportowego MGB ZSRR (od 9 lipca 1945 w stopniu generała majora), następnie w rezerwie, 29 grudnia 1947 zwolniony. 
23 listopada 1954 pozbawiony stopnia generalskiego "za zdyskredytowanie się podczas pracy w organach bezpieczeństwa".
W lipcu 1939 na polecenie Berii zamordował żonę ambasadora ZSRR w Chinach Iwana Bowkun-Ługańca.
Odznaczenia.
I 4 medale.

</doc>
<doc id="3474056" url="https://pl.wikipedia.org/wiki?curid=3474056" title="Zbigniew Mikołajewski - architekt">
Zbigniew Mikołajewski - architekt



</doc>
<doc id="3474057" url="https://pl.wikipedia.org/wiki?curid=3474057" title="Opatov">
Opatov



</doc>
<doc id="3474058" url="https://pl.wikipedia.org/wiki?curid=3474058" title="Gotfryd IV Garbaty">
Gotfryd IV Garbaty

Gotfryd III Garbaty (ur. 1025/40, zm. 26 lutego 1076 w Vlaardingen koło Antwerpii) – książę Górnej Lotaryngii jako Gotfryd IV (lub Gotfryd III) oraz margrabia Toskanii jako Gotfryd II od 1069 roku aż do śmierci (de facto od 1070 w Toskanii rządziła Matylda); margrabia Antwerpii jako Gotfryd III od 1070 do śmierci.
Syn i następca Gotfryda II (III) Brodatego, księcia Górnej i Dolnej Lotaryngii oraz Dody. Jego siostrą była Ida, żona Eustachego II z Boulogne. Gotfryd zyskał swój przydomek ze względu na niski wzrost i zgarbioną postawę.
W 1069 roku poślubił zaręczoną mu już w dzieciństwie Matyldę Toskańską, córkę jego macochy Beatrycze z Bar (córki Fryderyka, księcia Górnej Lotaryngii z bocznej linii dynastii Luksemburgów) oraz księcia Bonifacego III – tym samym stał się władcą Toskanii iure uxoris. Doczekali się córki Beatrycze (1070/1-1071). W tym samym roku, w którym wziął ślub, został następcą ojca w Górnej Lotaryngii po jego śmierci. W 1070 roku zdobył Antwerpię.
W 1070 lub 1071 Matylda opuściła męża, rozczarowana śmiercią dziecka i fizyczną niedoskonałością męża. Udała się do rodzinnej Toskanii i uzyskała repudium. Zaczęła rządzić tam razem z matką, pozbawiając władzy Gotfryda. W 1072 roku wyruszył do Włoch – chcąc ratować małżeństwo, udał się do jej matki, a potem do papieża Grzegorza VII, obiecując mu pomoc militarną. Decyzja Matyldy była jednak nieodwołalna. Pogodziwszy się z tym, Gotfryd powrócił na północ. Wkrótce między cesarzem a papieżem wybuchł spór o inwestyturę. Małżonkowie pogłębili swój podział i stanęli po przeciwnych stronach konfliktu – Gotfryd popierał cesarza, a Matylda – papieża. To przed jej zamkiem, w którym skrył się Grzegorz VII, w styczniu 1077 roku Henryk IV Salicki odbywał trzydniową pokutę.
Od połowy lat 70. działał jako wierny sojusznik cesarza. W 1075 na jego polecenie najechał księcia saskiego Magnusa Bildunga, na którego ziemiach wybuchło powstanie. Później wspomógł biskupa Utrechtu Wilhelma I van Gelre w najeździe na hrabiego Holandii Dirka V. W 1076 roku wyruszył do Utrechtu, gdyż wybuchł tam bunt przeciw chwilowo nieobecnemu biskupowi. 26 lutego 1076 roku został zamordowany przez buntownika Gizelberto podczas załatwiania potrzeby fizjologicznej, prawdopodobnie na zlecenie Dirka V lub Roberta I Fryzyjskiego.
Ponieważ Gotfryd nie pozostawił po sobie męskich potomków, nie było głównego dziedzica jego ziem. Toskanię objęła wdowa Matylda, współrządząca z matką (zm. także w 1076), a potem panująca samodzielnie. Antwerpię, Verdun, Bouillon, Stenay i Anvers objął jego siostrzeniec Gotfryd z Bouillon, toczący później walki o Toskanię z Matyldą i Albertem III z Namur. Górna Lotaryngia powróciła do domeny cesarskiej, a cesarz wkrótce nadał ją swemu synowi Konradowi.

</doc>
<doc id="3474059" url="https://pl.wikipedia.org/wiki?curid=3474059" title="James Young (koszykarz)">
James Young (koszykarz)

James Young (ur. 16 sierpnia 1995 w Flint) – amerykański koszykarz, występujący na pozycjach rzucającego obrońcy oraz niskiego skrzydłowego.
W 2013 roku wystąpił w dwóch spotkaniach gwiazd amerykańskich szkół średnich McDonalds All-American i Jordan Classic. W 2012 zdobył złoty medal podczas turnieju Nike Global Challenge, został wtedy nagrodzony tytułem MVP imprezy oraz zaliczony do I składu turnieju.
6 września 2017 podpisał umowę na obóz szkoleniowy z Milwaukee Bucks. 5 października został zwolniony.
5 stycznia 2018 podpisał umowę z Philadelphia 76ers na występy zarówno w NBA, jak i zespole G-League – Delaware 87ers.
8 sierpnia 2019 dołączył do Maccabi Hunter Hajfa.

</doc>
<doc id="3474060" url="https://pl.wikipedia.org/wiki?curid=3474060" title="Opylacz">
Opylacz



</doc>
<doc id="3474061" url="https://pl.wikipedia.org/wiki?curid=3474061" title="Gotfryd III Garbaty">
Gotfryd III Garbaty



</doc>
<doc id="3474062" url="https://pl.wikipedia.org/wiki?curid=3474062" title="Gotfryd z Lotaryngii">
Gotfryd z Lotaryngii



</doc>
<doc id="3474063" url="https://pl.wikipedia.org/wiki?curid=3474063" title="Order Białego Krzyża">
Order Białego Krzyża



</doc>
<doc id="3474064" url="https://pl.wikipedia.org/wiki?curid=3474064" title="Order Domu Panującego (Zjednoczone Królestwo)">
Order Domu Panującego (Zjednoczone Królestwo)



</doc>
<doc id="3474065" url="https://pl.wikipedia.org/wiki?curid=3474065" title="Dzieciom">
Dzieciom

Dzieciom (stylizowane na Dzieciᴓm) – szósty album studyjny płockiego zespołu Lao Che wydany 6 marca 2015 przez Mystic Production, wyprodukowany przez Emade. Tytuł nawiązuje do zbioru wierszy dla dzieci "Brzechwa dzieciom", ale treść zawarta na albumie nie jest dedykowana dzieciom, a dorosłym, którzy mogą spojrzeć na świat przez pryzmat i dziecka, i dojrzałej osoby. Gościnnie na płycie wystąpili: Adam Milwiw-Baron i Karol Gola z grupy Pink Freud (który w 2017 na stałe dołączył do zespołu Lao Che) oraz Miłosz Pękala znany z pracy w zespołach Mitch &amp; Mitch czy Kwadrofonik. Płytę promowały single: „Tu” i „Wojenka”.
Album dotarł do 3. miejsca polskiej listy przebojów OLiS i uzyskał certyfikat platynowej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3474068" url="https://pl.wikipedia.org/wiki?curid=3474068" title="Osada Młyńska">
Osada Młyńska



</doc>
<doc id="3474069" url="https://pl.wikipedia.org/wiki?curid=3474069" title="Kanstantowa">
Kanstantowa

Kanstantowa (błr. Канстантова; ros. Константово; hist "Konstantów") – wieś na Białorusi, w rejonie sieneńskim obwodu witebskiego, około 21 km na wschód od Sienna.
Historia.
Po I rozbiorze Polski w 1772 roku Konstantów, wcześniej należący do województwa witebskiego Rzeczypospolitej, znalazł się na terenie powiatu orszańskiego guberni witebskiej Imperium Rosyjskiego. 
Historia majątku jest znana jedynie z przekazu rodzinnego ostatnich właścicieli. Przed 1840 rokiem dobra te należały do rodziny Sanguszków, którzy rozsprzedawali poszczególne folwarki między szlachtę. Wieś i dobra Konstantów nabył Mieczysław Świętorzecki (1814–1862). Wdowa po Mieczysławie, Olimpia z domu Oskierka, i ich córka Józefa, za wsparcie Michała Oskierki, komisarza powstańczego województw: mohylewskiego i mińskiego w czasie powstania styczniowego, zostały zesłane na Sybir, do guberni permskiej. Tam Józefa poznała i wyszła za innego zesłańca, Joachima Obiezierskiego. Po jednej z amnestii, oboje dostali pozwolenie na powrót do Warszawy. Po latach Konstantów został odzyskany z sekwestru przez Olimpię i przekazany przez nią córce i wnukowi, Michałowi Obiezierskiemu, który był ostatnim właścicielem Konstantowa.
Po ustabilizowaniu się granicy polsko-radzieckiej w 1921 roku Konstantów znalazł się na terenie ZSRR. Od 1991 roku znajduje się na terenie Republiki Białorusi.
Dawny dwór.
Kilka lat po nabyciu dóbr Mieczysław Świętorzecki zbudował w Konstanowie duży, drewniany, parterowy dwór na wysokiej podmurówce, na planie wydłużonego prostokąta, kryty czterospadowym dachem gontowym. Od frontu w centralnej części domu był głęboki ganek z daszkiem wspartym na dwóch parach filarów. Od strony ogrodu na obu skrajach dobudowano pod kątem prostym skrzydła. We wnętrzu było w sumie ponad 20 pomieszczeń różnej wielkości, rozmieszczonych w układzie dwutraktowym. Dom ostatecznie urządzono dopiero pod koniec XIX wieku, po odzyskaniu majątku. 
Od tyłu otaczający dwór ogród gwałtownie opadał ku jezioru. Większego parku wokół dworu nie było.
Wszystkie zabudowania majątku zostały zniszczone po rewolucji październikowej.
Majątek w Konstantowie jest opisany w 1. tomie Dziejów rezydencji na dawnych kresach Rzeczypospolitej Romana Aftanazego.

</doc>
<doc id="3474070" url="https://pl.wikipedia.org/wiki?curid=3474070" title="Osiedle 25-lecia PRL">
Osiedle 25-lecia PRL



</doc>
<doc id="3474071" url="https://pl.wikipedia.org/wiki?curid=3474071" title="GTS Poland">
GTS Poland



</doc>
<doc id="3474073" url="https://pl.wikipedia.org/wiki?curid=3474073" title="Mette Frederiksen">
Mette Frederiksen

Mette Frederiksen (ur. 19 listopada 1977 w Aalborgu) – duńska polityk, w latach 2011–2015 minister, działaczka partii Socialdemokraterne, od 2015 przewodnicząca tego ugrupowania. Premier Danii od 2019.
Życiorys.
Ukończyła studia licencjackie z zakresu administracji na Uniwersytecie w Aalborgu (2007) i magisterskie z zakresu afrykanistyki na Uniwersytecie Kopenhaskim (2009). W latach 2000–2001 udzielała się jako doradczyni ds. młodzieży w duńskiej centrali związkowej LO.
W 2001 po raz pierwszy została wybrana do Folketingetu. Z powodzeniem ubiegała się o reelekcję w kolejnych wyborach w 2005, 2007, 2011, 2015, 2019 i 2022.
W latach 2005–2011 zajmowała stanowisko wiceprzewodniczącej frakcji parlamentarnej Socialdemokraterne. W pierwszym rządzie Helle Thorning-Schmidt była ministrem ds. zatrudnienia (2011–2014). W drugim gabinecie dotychczasowej premier sprawowała urząd ministra sprawiedliwości (2014–2015). W czerwcu 2015, po przegranych przez lewicę wyborach krajowych i rezygnacji Helle Thorning-Schmidt z kierowania partią, została nową przewodniczącą Socialdemokraterne.
W wyborach w 2019 jej partia uzyskała najwięcej mandatów, otrzymując około 26% głosów. Jednocześnie blok lewicowych partii wspierający socjaldemokratów zdobył większość parlamentarną. W związku z tym Mette Frederiksen przystąpiła do próby utworzenia rządu. Negocjacje trwały kilka tygodni. Ostatecznie ustalono, że socjaldemokraci stworzą monopartyjny gabinet mniejszościowy, a ich tradycyjni koalicjanci (Socjalistyczna Partia Ludowa, Det Radikale Venstre i Czerwono-Zieloni) zadeklarowali wsparcie w parlamencie. Skład rządu z Mette Frederiksen jako premierem został przedstawiony 27 czerwca 2019, tego samego dnia został on zaprzysiężony, rozpoczynając urzędowanie.
W przedterminowych wyborach parlamentarnych w 2022 socjaldemokraci uzyskali ponownie najwięcej miejsce w parlamencie. Mette Frederiksen stała się główną kandydatką na premiera, powołanie nowego rządu poprzedziły kilkutygodniowe rozmowy prowadzone celem utworzenia gabinetu większościowego. Ostatecznie porozumienie koalicyjne ogłosiły dwa główne ugrupowania z obu konkurujących ze sobą bloków politycznych (Socialdemokraterne i liberalna partia Venstre) oraz nowa centrowa formacja Moderaterne Larsa Løkke Rasmussena. Nowy większościowy rząd liderki socjaldemokratów rozpoczął funkcjonowanie 15 grudnia 2022.
Życie prywatne.
Rozwiedziona z pierwszym mężem, z którym ma dwoje dzieci. W 2020 zawarła związek małżeński z wieloletnim partnerem Bo Tengbergiem.

</doc>
<doc id="3474074" url="https://pl.wikipedia.org/wiki?curid=3474074" title="Panellenio Protathlema">
Panellenio Protathlema



</doc>
<doc id="3474078" url="https://pl.wikipedia.org/wiki?curid=3474078" title="Pałac w Bronowie">
Pałac w Bronowie

Pałac w Bronowie (powiat górowski)
Pałac w Bronowie (powiat świdnicki)

</doc>
<doc id="3474081" url="https://pl.wikipedia.org/wiki?curid=3474081" title="Phil Pressey">
Phil Pressey

Phillip Michael "Phil" Pressey (ur. 17 lutego 1991 w Flower Mound) – amerykański koszykarz, rozgrywający, aktualnie zawodnik EWE Baskets Oldenburg.
Jest synem Paula Presseya, byłego zawodnika NBA, który był zaliczany wielokrotnie do składów najlepszych obrońców NBA.
24 lipca 2015 roku podpisał umowę z klubem Portland Trail Blazers. 4 listopada związał się z zespołem Philadelphia 76ers. Zwolniono go 3 grudnia. 20 lutego 2016 podpisał 10-dniowy kontrakt z Phoenix Suns. 12 marca został zawodnikiem zespołu D-League – Idaho Stampede.
26 lipca 2017 został zawodnikiem hiszpańskiej FC Barcelony Lassa. 10 września 2018 dołączył do tureckiego Besiktasu Sompo Japan Stambuł.
10 sierpnia 2019 zawarł kontrakt z hiszpańskim Movistar Estudiantes.

</doc>
<doc id="3474082" url="https://pl.wikipedia.org/wiki?curid=3474082" title="Walter Bud">
Walter Bud

Walter Bud (ur. 1 sierpnia 1890 w Lipsku, zm. 11 maja 1915 w Ypres) – niemiecki malarz i grafik.
Urodził się jako syn żydowskiego kupca Alfreda Buda. W latach 1901-1910 uczęszczał do König-Albert-Gymnasium w Lipsku. Po zdaniu egzaminów końcowych studiował architekturę, jednak szybko przeniósł się Kunstakademie w Dreźnie. W 1913 roku rozpoczął studia w Kunstakademie w Monachium. Był uczniem Hermanna Groebera (malarstwo) i Petera Halma (akwaforta).
Zmarł w 1915 roku od postrzału w głowę podczas drugiej bitwy pod Ypres.

</doc>
<doc id="3474083" url="https://pl.wikipedia.org/wiki?curid=3474083" title="Petr Hošek">
Petr Hošek



</doc>
<doc id="3474084" url="https://pl.wikipedia.org/wiki?curid=3474084" title="Peter Odhiambo">
Peter Odhiambo



</doc>
<doc id="3474085" url="https://pl.wikipedia.org/wiki?curid=3474085" title="Tu (singel Lao Che)">
Tu (singel Lao Che)

Tu – pierwszy singel promujący szósty album Lao Che pt. "Dzieciom", wydany 16 lutego 2015 przez Mystic Production. Przedpremierowo był odegrany 4 lutego 2015 na antenie radiowej Trójki. Utwór to mieszanka muzyki rockowej i jazzu, a konkretnie swingu; jest ironizującym rozważaniem domorosłego człowieka na temat wyboru odpowiedniej dla niego ścieżki życiowej.

</doc>
<doc id="3474086" url="https://pl.wikipedia.org/wiki?curid=3474086" title="Philip Yorke">
Philip Yorke



</doc>
<doc id="3474087" url="https://pl.wikipedia.org/wiki?curid=3474087" title="Piotr Medyceusz (Podagryk)">
Piotr Medyceusz (Podagryk)



</doc>
<doc id="3474088" url="https://pl.wikipedia.org/wiki?curid=3474088" title="Planck">
Planck



</doc>
<doc id="3474090" url="https://pl.wikipedia.org/wiki?curid=3474090" title="Polixena Pückler">
Polixena Pückler



</doc>
<doc id="3474091" url="https://pl.wikipedia.org/wiki?curid=3474091" title="Wojenka (singel)">
Wojenka (singel)

Wojenka – drugi singel promujący "Dzieciom" czyli szósty album studyjny zespołu Lao Che. Został wydany 11 maja 2015 przez Mystic Production. Utwór skomponował zespół, a słowa napisał Hubert 'Spięty' Dobaczewski. Początek utworu to zmodyfikowana dziecięca wyliczanka "Dziwny Pies" autorstwa Danuty Wawiłow, którą wcześniej muzycznie zaaranżował między innymi Grzegorz Turnau. W piosence podmiot liryczny (ojciec) tłumaczy, czym jest wojna i przestrzega przed nią swoją małą córkę. Utwór zadebiutował na szczycie Listy Przebojów Trójki i w czternastu notowaniach znajdował się na pierwszym miejscu.
Od 2016 roku jest w Polskim Topie Wszech Czasów Radiowej Trójki. Zadebiutowała na 16.miejscu, w 2017 roku zajęła 49.miejsce, a w 2018 roku w 11.notowaniu tego topu uplasowała się na 17.miejscu.

</doc>
<doc id="3474092" url="https://pl.wikipedia.org/wiki?curid=3474092" title="Polskie Stronnictwo Ludowe „Piast”">
Polskie Stronnictwo Ludowe „Piast”



</doc>
<doc id="3474093" url="https://pl.wikipedia.org/wiki?curid=3474093" title="Pomnik Wojciecha Bogusławskiego w Mogile (Kraków)">
Pomnik Wojciecha Bogusławskiego w Mogile (Kraków)



</doc>
<doc id="3474095" url="https://pl.wikipedia.org/wiki?curid=3474095" title="Portret Asensia Julià">
Portret Asensia Julià



</doc>
<doc id="3474096" url="https://pl.wikipedia.org/wiki?curid=3474096" title="Portret Francisca Bayeu">
Portret Francisca Bayeu



</doc>
<doc id="3474097" url="https://pl.wikipedia.org/wiki?curid=3474097" title="Portret Karola IV">
Portret Karola IV



</doc>
<doc id="3474101" url="https://pl.wikipedia.org/wiki?curid=3474101" title="Stanisław Honczarenko">
Stanisław Honczarenko

Stanisław Ołeksandrowycz Honczarenko, ukr. Станіслав Олександрович Гончаренко, ros. Станислав Александрович Гончаренко, "Stanisław Aleksandrowicz Gonczarienko" (ur. 1 listopada 1960 w Kijowie) – ukraiński piłkarz i trener piłkarski.
Kariera piłkarska.
Wychowanek klubów Spartak Kijów i Temp Kijów. W 1979 rozpoczął karierę piłkarską w drużynie Budiwelnyk Prypeć. W 1982 przeszedł do Zirki Kirowohrad, w której otrzymał ciężką kontuzję i był zmuszony zakończyć karierę piłkarza.
Kariera trenerska.
W 1982 rozpoczął karierę szkoleniowca. Najpierw szkolił dzieci w kijowskich Szkołach Sportowych Start, Zmina-Obołoń i CSKA. W 1990 pomagał trenować Dynamo Biała Cerkiew, a w 1991 stał na czele klubu z Białej Cerkwi, który zmienił nazwę na Roś Biała Cerkiew. W 1993 prowadził Chimik Siewierodonieck, a we wrześniu 1993 został mianowany na stanowisko głównego trenera Obołoni Kijów, którym kierował do października 1995. Potem specjalizował się w futsalu. Od 1996 do 2007 przez 11 sezonów trenował Interkas Kijów. Przez ten czas klub ciągłe zdobywał medale różnego gatunku z wyjątkiem tylko jednego sezonu. Po rozformowaniu Interkasu zachorował i leczył się w szpitalu. W tamtym czasie również pomagał trenować reprezentację Ukrainy w futsalu, która w 2001 został wicemistrzem Europy. Od marca 2008 do 4 stycznia 2011 prowadził Tajm Lwów, a następnie po fuzji z innym lwowskim klubem Enerhiję Lwów. 29 listopada 2012 przez problemy rodzinne podał się do dymisji. 10 października 2013 stał na czele Politechnika Kijów.

</doc>
<doc id="3474107" url="https://pl.wikipedia.org/wiki?curid=3474107" title="Wasilij Egorow">
Wasilij Egorow



</doc>
<doc id="3474108" url="https://pl.wikipedia.org/wiki?curid=3474108" title="Dmitrij Biwol">
Dmitrij Biwol



</doc>
<doc id="3474110" url="https://pl.wikipedia.org/wiki?curid=3474110" title="Dmitrij Strelczinin">
Dmitrij Strelczinin



</doc>
<doc id="3474111" url="https://pl.wikipedia.org/wiki?curid=3474111" title="Andriej Miszin">
Andriej Miszin



</doc>
<doc id="3474115" url="https://pl.wikipedia.org/wiki?curid=3474115" title="Oloncho">
Oloncho



</doc>
<doc id="3474116" url="https://pl.wikipedia.org/wiki?curid=3474116" title="Komendant Paryża">
Komendant Paryża

Komendant Paryża – opera Witolda Rudzińskiego, w trzech aktach (6 obrazach), z librettem Tadeusza Marka. Jej prapremiera miała miejsce w Poznaniu 27 marca 1960 roku. Jedna z najbardziej reprezentacyjnych oper (obok m.in. "Janka Muzykanta" tego samego kompozytora) polskiego socrealizmu w muzyce.
Treść.
Akcja rozgrywa się w Paryżu w 1871 roku. Libretto opery osnute zostało na tle bohaterskich walk Komuny Paryskiej i jednego z jej głównych przywódców – generała Jarosława Dąbrowskiego, poległego na powstańczej barykadzie.

</doc>
<doc id="3474118" url="https://pl.wikipedia.org/wiki?curid=3474118" title="Grozny City Towers">
Grozny City Towers



</doc>
<doc id="3474119" url="https://pl.wikipedia.org/wiki?curid=3474119" title="Grozny City">
Grozny City



</doc>
<doc id="3474120" url="https://pl.wikipedia.org/wiki?curid=3474120" title="Ilikok Island">
Ilikok Island

Ilikok Island – niezamieszkana wyspa na Morzu Labradorskim, w Archipelagu Arktycznym, w regionie Qikiqtaaluk, na terytorium Nunavut, w Kanadzie. W pobliżu Ilikok Island znajdują się wyspy: Muingmak Island (11,3 km), Kekertaluk Island (29,1 km), Leopold Island (37,4 km) i Kekertuk Island (37,8 km).

</doc>
<doc id="3474121" url="https://pl.wikipedia.org/wiki?curid=3474121" title="Ranunculus chilensis">
Ranunculus chilensis

Ranunculus chilensis DC. – gatunek rośliny z rodziny jaskrowatych ("Ranunculaceae" Juss.). Występuje endemicznie w Chile.

</doc>
<doc id="3474124" url="https://pl.wikipedia.org/wiki?curid=3474124" title="Emin Gök">
Emin Gök

Emin Gök (ur. 15 lutego 1988 w Mersinie) – turecki siatkarz, grający na pozycji środkowego, 18-krotny reprezentant Turcji.
Sukcesy klubowe.
Mistrzostwo Turcji:
Puchar Turcji:
Puchar Challenge:
Puchar CEV:
Sukcesy reprezentacyjne.
Liga Europejska:

</doc>
<doc id="3474129" url="https://pl.wikipedia.org/wiki?curid=3474129" title="25. Drużynowe Młodzieżowe Mistrzostwa Europy w Brydżu Sportowym">
25. Drużynowe Młodzieżowe Mistrzostwa Europy w Brydżu Sportowym

25. Drużynowe Młodzieżowe Mistrzostwa Europy w Brydżu Sportowym – drużynowe młodzieżowe mistrzostwa Europy w brydżu sportowym, które odbędą się w Tromsø (Norwegia) w dniach od 18 do 25 lipca 2015 roku.
Będą to jednocześnie:
Zawody te odbędą się tuż po 7. Otwartymi Mistrzostwami Europy w Brydżu Sportowym, które odbędą się też w Tromsø w dniach od 27 czerwca 11 lipca 2015 roku.
Poprzednie młodzieżowe DME w brydżu sportowym.
Drużynowe młodzieżowe mistrzostwa Europy w brydżu sportowym rozgrywane są od roku 1968. Występują w nich drużyny reprezentujące kraje zrzeszone w Europejskiej Lidze Brydżowej (EBL).
Początkowo zawody odbywały się tylko w kategorii juniorów (U26). Od roku 1994 rozgrywane są zawody w kategorii młodzieży szkolnej (U21), a od 2004 rywalizują również dziewczęta (U26). "W tych zawodach po raz pierwszy startować będą juniorzy najmłodsi (dzieci, U16)."
Poprzednie mistrzostwa odbyły się w dniach 11–20 lipca 2013 we Wrocławiu (Polska).
W poniższych tabelach przedstawiono miejsca medalowe oraz wyniki drużyn polskich w poszczególnych konkurencjach.
Formuła zawodów.
Przepisy i reguły obowiązujące na 25. Młodzieżowych DME zostały określone w osobnym dokumencie.

</doc>
<doc id="3474132" url="https://pl.wikipedia.org/wiki?curid=3474132" title="Pelplin-Wybudowanie">
Pelplin-Wybudowanie



</doc>
<doc id="3474139" url="https://pl.wikipedia.org/wiki?curid=3474139" title="Stanisław Cikowski (zm. 1576)">
Stanisław Cikowski (zm. 1576)

Stanisław Cikowski herbu Radwan (zm. przed 1 grudnia 1576 roku) – rotmistrz, sygnatariusz konfederacji warszawskiej.
Życiorys.
Poseł na sejm 1572 roku z województwa krakowskiego. Poseł na sejm konwokacyjny 1573 roku. W 1573 podpisał akt konfederacji warszawskiej. 
Kasztelan biecki w 1576 roku, podkomorzy krakowski w latach 1566–1575, sekretarz królewski, dworzanin królewski w 1549 roku. Początkowo należał do wspólnoty ewangelickiej, w 1562 roku przyłączył się do wspólnoty braci polskich. 

</doc>
<doc id="3474140" url="https://pl.wikipedia.org/wiki?curid=3474140" title="Stanisław Cikowski (podkomorzy)">
Stanisław Cikowski (podkomorzy)



</doc>
<doc id="3474141" url="https://pl.wikipedia.org/wiki?curid=3474141" title="Stanisław Cikowski">
Stanisław Cikowski



</doc>
<doc id="3474143" url="https://pl.wikipedia.org/wiki?curid=3474143" title="Jan Bogusz">
Jan Bogusz



</doc>
<doc id="3474148" url="https://pl.wikipedia.org/wiki?curid=3474148" title="Igor Matuszkin">
Igor Matuszkin

Igor Witaljewicz Matuszkin, ros. Игорь Витальевич Матушкин; błr. Ігар Вітальевіч Матушкін – Ihar Witaljewicz Matuszkin, szw. Igor Matusjkin (ur. 27 stycznia 1965 w Czelabińsku) – radziecki i białoruski hokeista pochodzenia rosyjskiego. Reprezentant Białorusi, dwukrotny olimpijczyk.
Jego synowie Maksim (ur. 1990) i Oskar (ur. 1997) także zostali hokeistami; obaj legitymują się nazwiskiem Matushkin, podjęli grę w Szwecji i otrzymali szwedzkie obywatelstwo.
Kariera.
Pochodzi z Czelabińska w obecnej Rosji. Na przełomie lat 80. i 90. kontynuował karierę w Białorusi. Później przez wiele lat występował w szwedzkich ligach Elitserien, Allsvenskan, Division 1.
Został reprezentantem Białorusi. Uczestniczył w turniejach mistrzostw świata w 1996, 1997 (Grupa B), 1998, 1999, 2000 oraz zimowych igrzysk olimpijskich 1998, 2002.
Kariera trenerska.
Podjął pracę trenerską. Pracował w Szwecji. Ponadto funkcjonował w ramach ligi KHL w Dynamie Mińsk. Przed sezonem KHL (2014/2015) został asystentem trenera w Nowosybirsku. W połowie 2015 został skautem dla klubu Torpedo Niżny Nowogród. W połowie 2018 został asystentem w kazachskim klubie Barys Astana oraz równolegle w reprezentacji Kazachstanu (przy głównym trenerze Andreju Skabiełce). Po zwolnieniu z pracy w Kazachstanie w czerwcu 2020 wszedł do sztabu trenerskiego w Łokomotiwie Jarosław (także u boku A. Skabiełki oraz ponownie z innym asystentem Uładzimirem Kopaciem). Pod koniec września 2021 wraz z Skabiełką został zwolniony z pracy w Łokomotiwie, a w połowie 2022 wszedł do jego sztabu w Barysie Nur-Sułtan.

</doc>
<doc id="3474152" url="https://pl.wikipedia.org/wiki?curid=3474152" title="Wałerij Wodian">
Wałerij Wodian

Wałerij Iwanowycz Wodian, ukr. Валерій Іванович Водян, ros. Валерий Иванович Водян, "Walerij Iwanowicz Wodian" (ur. 8 września 1949 w Odessie, Ukraińska SRR) – ukraiński trener futsalu.
Kariera trenerska.
Wychowanek DJuSSz nr 6 w Odessie. Pierwszy trener Jurij Linda. Następnie kontynuował szkolenie w grupie juniorów klubu Czornomoreć Odessa. Występował w juniorskich i młodzieżowych reprezentacjach miasta, ale nie powiodło się zacząć grać na wysokim poziomie. Przez długi czas pracował w Handlowym Porcie Morskim w Odessie. Pięć lat był kapitanem zakładowej drużyny piłkarskiej "Portowyk".
W 1982 rozpoczął karierę szkoleniowca. Najpierw szkolił dzieci w Szkole Sportowej Czornomoreć Odessa. W styczniu 1995 stał na czele klubu Odessa-Nord, który wkrótce został podporządkowany Odeskim liniom kolejowym i otrzymał nazwę Łokomotyw Odessa. Z odeskim zespołem zdobył wiele trofeów, jednak zimą 1998 kierownictwo Odeskiej kolei zrezygnował z finansowania klubu i po zakończeniu sezonu klub został rozformowany. W latach 2000-2001 prowadził rosyjski klub Alfa Jekaterynburg, z którym zdobył Puchar Zdobywców Pucharów w futsalu. W 2004 kilka miesięcy kierował mołdawskim Camelot Kiszyniów, uczestniczącym w rozgrywkach Pucharu UEFA w futsalu. W 2007 pracował jako konsultant w MFK Łokomotyw Charków. W sezonie 2008/09 trenował Płaneta-Mist Kijów, ale potem klub zbankrutował. Przed rozpoczęciem sezonu 2011/12 został mianowany na stanowisko głównego trenera MFK Odessa. W związku z pogorszeniem stanu zdrowia w połowie rundy drugiej podał się do dymisji. W czasie trwania kariery trenerskiej również trenował reprezentację Ukrainy w futsalu, młodzieżową i studencką reprezentację, z którą w 1998 został mistrzem świata.

</doc>
<doc id="3474154" url="https://pl.wikipedia.org/wiki?curid=3474154" title="Uładzimir Kopać">
Uładzimir Kopać

Uładzimir Mikałajewicz Kopać (błr. Уладзімір Мікалаевіч Копаць, ros. Владимир Николаевич Копать – Władimir Nikołajewicz Kopat´; ur. 23 kwietnia w Mińsku) – białoruski hokeista, reprezentant Białorusi, olimpijczyk. Trener hokejowy.
Kariera.
Uczestniczył w turniejach mistrzostw świata w 1994, 1995 (Grupa C), 1996 (Grupa B), 1999, 2000, 2001 (Elita), 2002 (Dywizja I), 2003, 2005, 2006 oraz zimowych igrzysk olimpijskich 2002.
Kariera trenerska.
W listopadzie 2013 został jednym z asystentów trenera Ľubomíra Pokoviča w klubie Dynama Mińsk w lidze KHL i pozostawał w nim w sezonie KHL (2014/2015). W sezonie 2016/2017 asystent trenera zespołu Białoruś U20, Juryja Fajkoua, ulokowanego w Bobrujsku i grającego w ekstralidze białoruskiej. W połowie 2018 został asystentem w kazachskim klubie Barys Astana oraz równolegle w reprezentacji Kazachstanu (przy głównym trenerze Andreju Skabiełce). Po zwolnieniu z pracy w Kazachstanie w czerwcu 2020 wszedł do sztabu trenerskiego w Łokomotiwie Jarosław (także u boku A. Skabiełki oraz ponownie z innym asystentem Igorem Matuszkinem). Pod koniec września 2021 wraz z Skabiełką został zwolniony z pracy w Łokomotiwie, a w połowie 2022 wszedł do jego sztabu w Barysie Nur-Sułtan.

</doc>
<doc id="3474159" url="https://pl.wikipedia.org/wiki?curid=3474159" title="Henryk Wieja">
Henryk Wieja

Henryk Wieja (ur. 1954) – polski działacz ewangelikalny, lekarz medycyny, ewangelista, mówca chrześcijański, autor literatury religijnej, współtwórca Tygodni Ewangelizacyjnych w Dzięgielowie.
Życiorys.
Ukończył studia lekarskie w Śląskiej Akademii Medycznej w Katowicach i podjął pracę lekarza na Śląsku Cieszyńskim. W 1983 został koordynatorem, w ramach Kościoła Ewangelicko-Augsburskiego, organizacji Tygodni Ewangelizacyjnych w Dzięgielowie. Odegrał kluczową rolę w przekształceniu tej formy działalności ewangelizacyjno-misyjnej w przedsięwzięcie wykraczające daleko poza Kościół Luterański. Dzięki jego zaangażowaniu podczas TE w Dzięgielowie ewangelizacje prowadzili m.in. Luis Palau, Ulrich Parzany, Tony Campolo i Ravi Zacharias.
W 1990 utworzył w Ustroniu Chrześcijańską Fundację „Życie i Misja”, która stała się wiodącym ośrodkiem ponaddenominacyjnej działalności chrześcijańskiej w południowej Polsce. Z jego inicjatywy obok Fundacji powstał związek wyznaniowy pn. Chrześcijańska Wspólnota Życie i Misja z siedzibą w Ustroniu. Henryk Wieja jest liderem tej wspólnoty. Wspólnota odbywa regularne nabożeństwa, podczas których sprawowane są m.in. obrzędy chrztu i Wieczerzy Pańskiej.
Jego żoną była Alina Wieja (1956-2018), z którą ma dwoje dzieci.

</doc>
<doc id="3474166" url="https://pl.wikipedia.org/wiki?curid=3474166" title="Oscar Yona">
Oscar Yona

Oscar Yona − izraelski bokser, reprezentant kraju na Mistrzostwach Świata 1982 w Monachium.
W grudniu 1979 rywalizował na Mistrzostwach Świata Juniorów 1979 w Jokohamie. Odpadł w eliminacjach, przegrywając z Japończykiem Seiki Segawą. Na Mistrzostwach Świata 1982 w Monachium odpadł w 1/16 finału, przegrywając przez dyskwalifikację z Nigeryjczykiem Joe Orewą.

</doc>
<doc id="3474167" url="https://pl.wikipedia.org/wiki?curid=3474167" title="Linia kolejowa Moravské Budějovice – Jemnice">
Linia kolejowa Moravské Budějovice – Jemnice

Linia kolejowa Moravské Budějovice – Jemnice (Linia kolejowa nr 243 (Czechy)) – jednotorowa, regionalna i niezelektryfikowana linia kolejowa w Czechach. Łączy Moravské Budějovice i Jemnice. Przebiega przez terytorium kraju Wysoczyna.

</doc>
<doc id="3474173" url="https://pl.wikipedia.org/wiki?curid=3474173" title="American Standardbred">
American Standardbred



</doc>
<doc id="3474174" url="https://pl.wikipedia.org/wiki?curid=3474174" title="Revierlöwen Oberhausen">
Revierlöwen Oberhausen

Revierlöwen Oberhausen – niemiecki klub hokejowy z siedzibą w Oberhausen działający w latach 1997–2007.
Historia.
Pierwotnie klub istniał w mieście Ratingen jako EC Ratingen, po czym w 1997 został przeniesiony do Oberhausen. Drużyna występowała w lidze DEL. Największym osiągnięciem zespołu był ćwierćfinał w sezonie 2000/2001. W 2002 została odebrana licencja, po czym drużyna występowała w niższych ligach. 14 grudnia 2007 klub został zlikwidowany.

</doc>
<doc id="3474176" url="https://pl.wikipedia.org/wiki?curid=3474176" title="FIA GT Championship 2004">
FIA GT Championship 2004

Ósmy sezon FIA GT Championship rozpoczął się 28 marca na torze Monza, a zakończył się 14 listopada na torze Zhuhai International Circuit. Tytuł w klasie GT zdobył zespół BMS Scuderia Italia, a w klasie N-GT tytuł zdobył zespół Yukos Freisinger Motorsport.

</doc>
<doc id="3474209" url="https://pl.wikipedia.org/wiki?curid=3474209" title="Andrej Kawalou (hokeista)">
Andrej Kawalou (hokeista)

Andrej Robiertowicz Kawalou, błr. Андрэй Робертавіч Кавалёў, ros. Андрей Робертович Ковалёв – Andriej Robiertowicz Kowalow (ur. 2 kwietnia 1966 w Witebsku) – radziecki i białoruski hokeista, reprezentant Białorusi, dwukrotny olimpijczyk. Trener hokejowy.
Kariera zawodnicza.
Pochodzi z Witebska. Wychowanek Dynama Mińsk. U schyłku ZSRR występował przez dwa sezony w Dynamie Moskwa. W tym czasie w drafcie NHL z 1990 został wybrany przez amerykański klub Washington Capitals. Od 1991 do 1993 przebywał w USA i występował w ligach AHL, CoHL, ECHL. Następnie powrócił do Europy i osiadł w Niemczech, od 1993 do 2006 przed 12 lat występował w tamtejszych ligach DEL i 2. Bundeslidze. W pierwszym sezonie DEL 1994/1995 był królem strzelców ligi. Karierę zawodniczą zakończył w Junosti Mińsk, klubu w białoruskiej ekstraligi.
W młodości był reprezentantem juniorskiej kadry ZSRR, brał udział w turnieju mistrzostw świata juniorów do lat 20 w 1986. Później został kadrowiczem seniorskiej reprezentacji Białorusi, uczestniczył w turniejach mistrzostw świata w 1995 (Grupa C), 1996, 1997 (Grupa B), 1998, 1999, 2000, 2001, 2003 (Grupa A / Elita) oraz zimowych igrzysk olimpijskich 1998, 2002.
Kariera trenerska.
Po zakończeniu kariery został trenerem. W sezonie 2008/2009 trenował HK Witebsk w rodzinnym mieście. W sezonie 2009/2010 pracował w Chinach, prowadząc klub i reprezentację tego kraju podczas mistrzostw świata w 2010 Dywizji II. W 2010 został trenerem zespołu Mińskie Żubry występującego w rosyjskiej lidze juniorskiej MHL i prowadził go w sezonie MHL (2010/2011). W sezonie 2012/2013 prowadził drużynę RCOP Raubicze w 2 lidze białoruskiej. Ponadto był selekcjonerem kadry Białorusi podczas turnieju mistrzostw świata juniorów do lat 18 w 2013 Dywizji IA. W listopadzie 2013 został jednym z asystentów trenera Ľubomíra Pokoviča w klubie Dynama Mińsk w lidze KHL i pozostawał w nim w sezonie KHL (2014/2015). W połowie 2015 został tymczasowym I trenerem Dynama. Od jesieni 2015 był pierwszym trenerem Dynama w sezonie 2015/16. W grudniu 2016 został trenerem polskiego klubu MH Automatyka Gdańsk. W sezonie PHL 2016/2017 dokonał utrzymania gdańskiej drużyny w lidze. W kolejnym sezonie PHL 2017/2018 ponownie dokonał utrzymania zespołu w rozgrywkach, po czym w marcu 2018 odszedł z posady głównego trenera. Następnie trenował HK Brześć, a w listopadzie 2018 został asystentem trenera w Dynamie Mińsk oraz w reprezentacji Białorusi. W połowie 2019 został głównym trenerem HK Brześć. W 2022 został ogłoszony trenerem drużyny HK Dynama Mołodeczno.

</doc>
<doc id="3474210" url="https://pl.wikipedia.org/wiki?curid=3474210" title="Únětice (kraj pilzneński)">
Únětice (kraj pilzneński)

Únětice – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 139 mieszkańców.

</doc>
<doc id="3474211" url="https://pl.wikipedia.org/wiki?curid=3474211" title="Andrej Kawalou">
Andrej Kawalou



</doc>
<doc id="3474213" url="https://pl.wikipedia.org/wiki?curid=3474213" title="Ves Touškov">
Ves Touškov

Ves Touškov – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 344 mieszkańców.

</doc>
<doc id="3474215" url="https://pl.wikipedia.org/wiki?curid=3474215" title="Vlčí">
Vlčí

Vlčí – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 61 mieszkańców.

</doc>
<doc id="3474217" url="https://pl.wikipedia.org/wiki?curid=3474217" title="Vlčtejn">
Vlčtejn

Vlčtejn – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 93 mieszkańców.

</doc>
<doc id="3474218" url="https://pl.wikipedia.org/wiki?curid=3474218" title="Serhij Hupałenko">
Serhij Hupałenko

Serhij Stanisławowycz Hupałenko, ukr. Сергій Станіславович Гупаленко, ros. Сергей Станиславович Гупаленко, "Siergiej Stanisławowicz Gupalenko" (ur. 23 marca 1970 w Zaporożu) – ukraiński futsalowiec i trener piłkarski.
Kariera piłkarska.
Wychowanek Szkoły Sportowej Metałurh Zaporoże. Pierwszy trener Wałerij Petruch. Potem kontynuował szkolenie w Leningradzkim Internacie Sportowym. Podczas służby wojskowej grał w SKA Odessa. W 1994 rozpoczął karierę piłkarską w amatorskich zespołach Zirka Zaporoże i Nywa-Wiktor Nowomykołajiwka. Jesienią 1994 debiutował w drużynie futsalowej Nadija Zaporoże. Latem 1995 przeszedł do DSS Zaporoże. Potem występował w klubach MFK Łokomotyw Odessa, Winner Ford Uniwersytet Zaporoże, MFK Szachtar Donieck, Megapolis Moskwa, Kyjiwśka Ruś Donieck, DJuSSz-5-Mehaprom Donieck i mołdawski Toligma Kiszyniów. Latem 2006 został zaproszony do ŁTK Ługańsk. Po zakończeniu sezonu 2006/07 przeniósł się Urahanu Iwano-Frankiwsk, w którym zakończył karierę piłkarza w roku 2008.
Kariera trenerska.
W 2005 rozpoczął karierę szkoleniowca. W końcu 2005 łączył funkcje trenera i piłkarza w Kyjiwśka Ruś Donieck, który na początku 2006 został rozwiązany. W latach 2008-2014 trenował klub Urahan Iwano-Frankiwsk, w którym zakończył występy. Zdobył z drużyną wiele sukcesów. Po zakończeniu sezonu 2013/14 został zmieniony przez Iwana Skickę. Latem 2014 stał na czele białoruskiego Borysów-900.

</doc>
<doc id="3474219" url="https://pl.wikipedia.org/wiki?curid=3474219" title="Vrčeň">
Vrčeň

Vrčeň – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 330 mieszkańców.

</doc>
<doc id="3474222" url="https://pl.wikipedia.org/wiki?curid=3474222" title="Vstiš">
Vstiš

Vstiš – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 476 mieszkańców.

</doc>
<doc id="3474224" url="https://pl.wikipedia.org/wiki?curid=3474224" title="Europejskie Siły Żandarmeryjne">
Europejskie Siły Żandarmeryjne



</doc>
<doc id="3474225" url="https://pl.wikipedia.org/wiki?curid=3474225" title="Zemětice">
Zemětice

Zemětice – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 261 mieszkańców.

</doc>
<doc id="3474226" url="https://pl.wikipedia.org/wiki?curid=3474226" title="Žákava">
Žákava

Žákava – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 453 mieszkańców.

</doc>
<doc id="3474230" url="https://pl.wikipedia.org/wiki?curid=3474230" title="Žinkovy">
Žinkovy

Žinkovy – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 880 mieszkańców.

</doc>
<doc id="3474231" url="https://pl.wikipedia.org/wiki?curid=3474231" title="Girolamo Bonsignori">
Girolamo Bonsignori

Girolamo Bonsignori (także Girolamo Monsignori bądź Fra Monsignori, ur. 1472 w Weronie, zm. w 1529 w Mantui) – włoski malarz klasztorny tworzący w okresie renesansu, czynny głównie w okolicach Werony.
Życiorys.
Był synem artysty Alberto Buonsignoriego, na początku XVI wieku wstąpił do dominikanów, sprawując funkcję opiekuna chorych podczas powtarzających się epidemii dżumy. W twórczości malarskiej wykazywał wpływ Leonarda da Vinci oraz Correggia. Jego brat Cherubino Bonsignori był zakonnym miniaturzystą.
Bibliografia.
A. Conti : Osservazioni e appunti sulla "Vita" di Leonardo di Giorgio Vasari, in Kunst der Cinquecento in der Toskana, Florencja (1992)
Denise Zaru : Une étrange Annonciation : les volets d'orgue de l'église de S. Pietro Martire à Murano de Girolamo Bonsignori, Revue « Études de lettres » N° 273 d'avril 2006 (strony. 31-64)
↑ Adolphe Siret,Dictionnaire historique des peintres de toutes les écoles depuis les temps, page 393, 527 pages, 1848 [1] [archive]
Etienne Gilson, Peinture et réalité, page 106, 369 pages, 1998 [2] [archive]

</doc>
<doc id="3474232" url="https://pl.wikipedia.org/wiki?curid=3474232" title="Životice (powiat Pilzno Południe)">
Životice (powiat Pilzno Południe)

Životice – gmina w Czechach, w powiecie Pilzno Południe, w kraju pilzneńskim. Według danych z dnia 1 stycznia 2014 liczyła 43 mieszkańców.

</doc>
<doc id="3474240" url="https://pl.wikipedia.org/wiki?curid=3474240" title="Ranunculus chius">
Ranunculus chius

Ranunculus chius DC. – gatunek rośliny z rodziny jaskrowatych ("Ranunculaceae" Juss.). Występuje naturalnie w Afryce Północnej, śródziemnomorskiej części Europy oraz Azji Zachodniej. Epitet gatunkowy "„chius”" wziął swoją nazwę od greckiej wyspy Chios. 
Rozmieszczenie geograficzne.
Rośnie w Afryce Północnej, śródziemnomorskiej części Europy (na obszarze od Korsyki i Sardynii aż po Grecję i Krym) oraz Azji Zachodniej (na obszarze od Turcji i Izraela aż po Kaukaz i Iran). We Włoszech jest gatunkiem rzadko występującym, a jego populacje są rozproszone. Występuje na Sardynii i Sycylii oraz w regionach Friuli-Wenecja Julijska, Toskania, Abruzja, Apulia, Kampania i Kalabria. Wątpliwe jest jego występowanie w regionie Emilia-Romania. Na Malcie jest gatunkiem autochtonicznym, jednak nie był tam widziany od ponad dekady. W Grecji występuje powszechnie na całym jej obszarze. W Turcji rośnie na wybrzeżach Morza Śródziemnego i Czarnego. Na Cyprze jest gatunkiem autochtonicznym i występuje na całym obszarze wyspy, z wyjątkiem jej środkowo-wschodniej części. W Izraelu gatunek ten występuje powszechnie w Górnej Galilei oraz na górze Karmel, natomiast jest rzadko spotykany na Wzgórzach Golan, w Dolnej Galilei, na równinach Akko, Szaron oraz Filistyńskiej, w Samarii i na Wyżynie Judzkiej.
Biologia i ekologia.
Rośnie w lasach, na podmokłych polach, brzegach rzek i przy rowach. Występuje na wysokości do 2000 m n.p.m. Kwitnie od lutego do maja. Roślina jest toksyczna ze względu na zawartość anemoniny. 
Ochrona.
We Francji "R. chius" znajduje się pod ochroną na poziomie regionalnym. Został zaliczony do kategorii gatunków narażonych na wyginięcie. Został wymieniony w Czerwonej Księdze Zagrożonych Roślin z 1995 roku w tomie I jako gatunek o znaczeniu priorytetowym. Chroniony jest również na Malcie – został wpisany do krajowej Czerwonej Księgi Gatunków Zagrożonych.

</doc>
<doc id="3474242" url="https://pl.wikipedia.org/wiki?curid=3474242" title="Kiełbasa markowska">
Kiełbasa markowska

Kiełbasa markowska – tradycyjna wędzona kiełbasa wieprzowa wyrabiana w gospodarstwach wsi Markowa, występująca w postaci suszonej; produkt od 2005 roku wpisany na listę produktów tradycyjnych. Kiełbasa wędzona tradycyjnie na drewnie z wyczuwalnym smakiem i zapachem czosnku. 
Gmina Markowa leży w południowo-wschodniej części powiatu łańcuckiego, we wschodniej części północnego Podkarpacia. Udokumentowane początki wsi Markowa sięgają roku 1384 i związane są saską kolonizacją zapoczątkowaną przez Kazimierza Wielkiego i Władysława Opolczyka po przyłączeniu Rusi do Polski. 
Do tradycyjnych markowskich wyrobów wędliniarskich – poza kiełbasą – zależą jeszcze kaszanki, szynka wiejska, boczek zwany wędzonką, studzinina i mięso kiełbasiane zapiekane w glinianych garnkach.

</doc>
<doc id="3474244" url="https://pl.wikipedia.org/wiki?curid=3474244" title="Pliszka srokata">
Pliszka srokata

Pliszka srokata ("Motacilla aguimp") – gatunek małego ptaka z rodziny pliszkowatych (Motacillidae), zamieszkujący prawie całą Afrykę Subsaharyjską (oprócz obszarów pustynnych) oraz południowy Egipt wzdłuż Nilu.

</doc>
<doc id="3474245" url="https://pl.wikipedia.org/wiki?curid=3474245" title="Iwan Skicko">
Iwan Skicko

Iwan Wasylowycz Skicko, ukr. Іван Васильович Скіцко (ur. 24 czerwca 1975 w Iwano-Frankiwsku) – ukraiński piłkarz i futsalowiec, trener piłkarski.
Kariera piłkarska.
W marcu 1996 rozpoczął karierę piłkarską w klubie Skała Stryj. Latem 1996 przeszedł do FK Kałusz. Potem występował w klubach Beskyd Nadwórna, Techno-Centr Rohatyn i Naftowyk Dolina. W styczniu 2003 debiutował w drużynie futsalowej Urahan Iwano-Frankiwsk, w którym zakończył karierę piłkarza w roku 2008.
Kariera trenerska.
Karierę szkoleniowca rozpoczął po zakończeniu kariery piłkarza. Najpierw szkolił dzieci w Szkole Sportowej w Iwano-Frankiwsku. W 2012 został zaproszony do sztabu szkoleniowego Urahanu Iwano-Frankiwsk, w którym trenował drużynę rezerw. Po zakończeniu sezonu 2013/14 został mianowany na stanowisko głównego trenera Urahanu.

</doc>
<doc id="3474247" url="https://pl.wikipedia.org/wiki?curid=3474247" title="Wadim Biekbułatow">
Wadim Biekbułatow

Wadim Nikołajewicz Biekbułatow, ros. Вадим Николаевич Бекбулатов; błr. Вадзім Мікалаевіч Бекбулатаў – Wadzim Mikałajewicz Biekbułatau (ur. 8 marca 1970 w Swierdłowsku) – radziecki i białoruski hokeista pochodzenia rosyjskiego. Reprezentant Białorusi, dwukrotny olimpijczyk.
Kariera.
Pochodzi ze Swierdłowska (od 1991 Jekaterynburg) w obecnej Rosji. Pod koniec lat 80. przybył do Białoruskiej SRR i tam kontynuował karierę, od 1991 w niepodległej Białorusi. Występował w klubach białoruskiej ekstraligi oraz ligi rosyjskiej. Przez pięć sezonów grał w Dynamie Mińsk.
Został reprezentantem Białorusi. Uczestniczył w turniejach kwalifikacji do Grupy C mistrzostw świata w 1993, mistrzostw świata w 1994 (Grupa C), 1996, 1997 (Grupa B), 1998, 1999, 2003 (Grupa A / Elita) oraz zimowych igrzysk olimpijskich 1998, 2002.

</doc>
<doc id="3474248" url="https://pl.wikipedia.org/wiki?curid=3474248" title="Ostrówek-Kołacze">
Ostrówek-Kołacze

Ostrówek–Kołacze – opuszczona kolonia na terenie dzisiejszej gminy Hańsk. Leżała między Żdżarką a Kołaczami.
Historia.
Ostrówek powstał w latach 20. XX wieku, na terenie Lasów Sobiborskich. Był zasiedlany przez osadników polskich, którzy przyjeżdżali z różnych części kraju. Przyczyną opuszczenia Ostrówka-Kołaczy były mało urodzajne gleby, więc mieszkańcy tej wsi przenieśli się do wysiedlonej już Starzyzny, położonej nieopodal, a także do innych okolicznych wsi. Ostrówek stał się opuszczony, a w miejscach po dawnym lesie, posadzono drugi.

</doc>
<doc id="3474252" url="https://pl.wikipedia.org/wiki?curid=3474252" title="Letnie Mistrzostwa Świata Weteranów w Skokach Narciarskich 2007">
Letnie Mistrzostwa Świata Weteranów w Skokach Narciarskich 2007

Letnie Mistrzostwa Świata Weteranów w Skokach Narciarskich 2007 – druga edycja letnich mistrzostw świata weteranów w skokach narciarskich, rozegrana w dniach 28 do 29 września w Einsiedeln

</doc>
<doc id="3474254" url="https://pl.wikipedia.org/wiki?curid=3474254" title="Chris Babb">
Chris Babb

 
Chris Babb (ur. 14 lutego 1990 w Topeka) – amerykański koszykarz, rzucający obrońca, aktualnie zawodnik ASP Promitheas Patras.
27 lipca 2015 roku trafił w wyniku wymiany do klubu Golden State Warriors.
14 lipca 2019 został zawodnikiem greckiego ASP Promitheas Patras.

</doc>
<doc id="3474255" url="https://pl.wikipedia.org/wiki?curid=3474255" title="Kiełbasa swojska pilzneńska">
Kiełbasa swojska pilzneńska

Kiełbasa swojska pilzneńska – tradycyjna podkarpacka kiełbasa, wyrabiana z mięsa wieprzowego podczas świniobicia w gospodarstwach, z ośrodkiem w pobliżu Pilzna.
Kiełbasa wytwarzana jest historycznie ugruntowanymi metodami, wędzona tradycyjnie dymem nad paleniskiem uzyskanym ze spalania drewna olchowego. Swój smak, aromat i kruchość zawdzięcza najwyższej jakości mięsa wieprzowego oraz naturalnych przypraw głównie pieprzu i czosnku. Do produkcji kiełbasy nie używa się żadnych środków konserwujących.
Jej udokumentowane regionalne pochodzenie wpisane jest w historię podkarpackiego wędliniarstwa etnograficznie związanego z średniowiecznymi Sasami, bowiem tradycje rzeźnicze w Pilźnie sięgają XV wieku, już wtedy miasto słynęło z cechów rzeźniczych.
Kiełbasa wpisana jest na listę produktów tradycyjnych MRiRW.

</doc>
<doc id="3474256" url="https://pl.wikipedia.org/wiki?curid=3474256" title="Lauda (stacja kolejowa)">
Lauda (stacja kolejowa)

Lauda (niem.: "Bahnhof Lauda") – stacja kolejowa w Lauda-Königshofen, w regionie Badenia-Wirtembergia, w Niemczech. Leży na linii kolejowej Frankenbahn i Taubertalbahn.
Według klasyfikacji DB Station&amp;Service posiada kategorię 4.
Położenie.
Stacja Lauda znajduje się w miejscowości Lauda-Königshofen, we wschodniej części dzielnicy Lauda. Od wschodu graniczy z obszarem przemysłowym i przez Tauberstraße, która biegnie równolegle do rzeki Tauber. Na zachodzie biegnie Bahnhofstraße, na północ od stacji na terenie kolejowym przechodzi pod Inselstrasse w formie tunelu.
Kolejna, mniejsza stacja znajduje się w dzielnicy Königshofen.

</doc>
<doc id="3474259" url="https://pl.wikipedia.org/wiki?curid=3474259" title="Almonaster-Cortegana">
Almonaster-Cortegana

Almonaster-Cortegana (hiszp. "Estación de Almonaster-Cortegana") – stacja kolejowa w Almonaster, w Prowincji Huelva, we wspólnocie autonomicznej Andaluzja, w Hiszpanii.
Jest obsługiwana przez pociągi Media Distancia Renfe.
Położenie stacji.
Znajduje się na linii kolejowej Zafra – Huelva o rozstawie iberyjskim w km 94, na wysokości 557 m n.p.m., pomiędzy stacjami Jabugo-Galaroza i Valdelamusa.
Historia.
Stacja została otwarta w dniu 1 stycznia 1889 roku wraz z odcinkiem Zafra-Valdelamusa linii między Huelvą i Zafrą. Linia ta została wybudowana przez Compañía del Ferrocarril de Zafra a Huelva. Przedsiębiorstwo te zarządzało linią i stacją do 1941 roku, kiedy to miała miejsce nacjonalizacja kolei w Hiszpanii i doszło do utworzenia Renfe.
Od 31 grudnia 2004 roku infrastrukturą kolejową zarządza Adif. 

</doc>
<doc id="3474261" url="https://pl.wikipedia.org/wiki?curid=3474261" title="Polędwica swojska pilzneńska">
Polędwica swojska pilzneńska

Polędwica swojska pilzneńska – tradycyjna podkarpacka polędwica przygotowywana w gospodarstwach z ośrodkiem w pobliżu Pilzna według średniowiecznych receptur z peklowanej polędwicy wieprzowej.
Naturalny sposób wędzenia bezpośrednio nad ogniem paleniska nadaje wyjątkowego smaku i aromatu. Do jej przygotowania stosuje się tylko naturalne przyprawy głównie pieprz i czosnek, na jednym z jej końców znajduje się pętelka do zawieszenia.
Kiełbasa wpisana jest na listę produktów tradycyjnych MRiRW.

</doc>
<doc id="3474262" url="https://pl.wikipedia.org/wiki?curid=3474262" title="Aleh Ramanau">
Aleh Ramanau

Aleh Kanstancinawicz Ramanau (błr. Алег Канстанцінавіч Раманаў, ros. Олег Константинович Романов – Oleg Konstantinowicz Romanow; ur. 31 marca 1970 w Mińsku) – radziecki i białoruski hokeista, reprezentant Białorusi, dwukrotny olimpijczyk. Trener hokejowy.
Kariera zawodnicza.
Występował w klubach białoruskiej ekstraligi, lidze rosyjskiej, fińskiej Liiga.
Został reprezentantem Białorusi. Uczestniczył w turniejach kwalifikacji do Grupy C mistrzostw świata w 1993, mistrzostw świata w 1994, 1995 (Grupa C), 1996, 1997 (Grupa B), 1998, 1999, 2000, 2001 (Grupa A / Elita), 2004 (Dywizja I) oraz zimowych igrzysk olimpijskich 1998, 2002.
Kariera trenerska.
Pełnił funkcję trenera w HK Homel.

</doc>
<doc id="3474263" url="https://pl.wikipedia.org/wiki?curid=3474263" title="Maddaloni Inferiore">
Maddaloni Inferiore

Maddaloni Inferiore (wł. "Stazione di Maddaloni Inferiore") – stacja kolejowa w Maddaloni, w prowincji Caserta, w regionie Kampania, we Włoszech. Położona jest na linii Rzym – Cassino – Neapol.
Obsługuje Maddaloni i nie powinna być mylona ze stacją na Maddaloni Superiore, na linii Caserta – Foggia.
Według klasyfikacji RFI ma kategorię "srebrną".

</doc>
<doc id="3474264" url="https://pl.wikipedia.org/wiki?curid=3474264" title="Wiktor Iszczenko">
Wiktor Iszczenko

Wiktor Łeonidowycz Iszczenko, ukr. Віктор Леонідович Іщенко, ros. Виктор Леонидович Ищенко, "Wiktor Leonidowicz Iszczenko" (ur. 16 marca 1966 we wsi Masliwka, w obwodzie kijowskim) – ukraiński piłkarz, grający na pozycji obrońcy, trener piłkarski.
Kariera piłkarska.
W 1985 rozpoczął karierę piłkarską w drużynie Zirka Kirowohrad, w której zakończył karierę piłkarza w roku 1990.
Kariera trenerska.
Karierę szkoleniowca rozpoczął po zakończeniu kariery piłkarza. Na początku 1993 został mianowany na stanowisko głównego trenera CSK WSU Kijów, którym kierował do kwietnia 1993. W maju wojskowa drużyna była prowadzona przez Anatolija Demjanenka, a w czerwcu Iszczenko powrócił na stanowisko głównego trenera kijowskiego klubu. Od kwietnia do czerwca 1995 prowadził klub Nywa Mironówka. Potem pracował w sztabie szkoleniowym Arsenału Kijów, gdzie trenował drugą i drużynę rezerw Arsenału. W sezonie 2005/06 zajmował stanowisko głównego trenera klubu Kniaża Szczasływe. Potem pomagał trenować Naftowyk-Ukrnafta Ochtyrka, a w sierpniu 2007 pełnił obowiązki głównego trenera klubu z Ochtyrki. W sezonie 2010/11 ponownie kierował drużyną rezerw Arsenału Kijów. W 2013 kierował juniorską drużynę Dynamo-RWUFK Kijów. Od 2014 pracuje w Republikańskiej Wyższej Szkole Kultury Fizycznej.

</doc>
<doc id="3474266" url="https://pl.wikipedia.org/wiki?curid=3474266" title="Gare d’Iteuil">
Gare d’Iteuil

Gare d'Iteuil – stacja kolejowa w Iteuil, w departamencie Vienne, w regionie Nowa Akwitania, we Francji. Jest zarządzana przez SNCF (budynek dworca) i przez RFF (infrastruktura). 
Stacja jest obsługiwana przez pociągi TER Poitou-Charentes. 
Położenie.
Znajduje się na linii Paryż – Bordeaux, w km 350,043, na wysokości 88 m n.p.m.
Historia.
Stacja została otwarta 28 lipca 1853.

</doc>
<doc id="3474267" url="https://pl.wikipedia.org/wiki?curid=3474267" title="Sereusz">
Sereusz

Sereusz, także Sereus – król Akwitanii w latach 589–592. Pochodził spoza dynastii Merowingów. Władzę zyskał po wygnaniu Astrobalda, co zapewne nastąpiło pod koniec 589 roku, gdyż jeszcze na początku 589 Astrobald zorganizował wyprawy łupieżcze do Septymanii. Prawdopodobnie po utracie Akwitanii w 592 roku wróciła ona do domeny królewskiej, gdyż kolejny raz jest wspominana w 629 roku, kiedy Dagobert I wydzielił ją swojemu bratu Charibertowi II. Sereusz jest wymieniony tylko w "Charte d'Alaon", tekście opisującym genealogię Odona Wielkiego, który jest mało wiarygodnym źródłem.

</doc>
<doc id="3474270" url="https://pl.wikipedia.org/wiki?curid=3474270" title="Jezus Hita Miranda">
Jezus Hita Miranda

Jezus Hita Miranda "Jesús Hita Miranda" (ur. 17 sierpnia 1900 w Calahorra, zm. 25 września 1936 w Carrión de Calatrava) – zamordowany w okresie hiszpańskiej wojny domowej, z nienawiści do wiary (łac) "odium fidei", beatyfikowany brat z Towarzystwa Maryi, uznany przez Kościół katolicki za męczennika.
Życiorys.
Urodził się w głęboko religijnej rodzinie, jako najmłodszy z czworga dzieci drobnych właścicieli ziemskich Manuela Hity i Petry Mirandy. Rodzina mieszkała w Calahorra (diecezja Calahorra y La Calzada-Logroño) i tam wstąpił seminarium diecezjalnego. Profesję zakonną złożył w 1918 roku w Towarzystwie Maryi. Po ukończeniu studiów od 1921 roku powołanie realizował jako nauczyciel w placówkach dydaktycznych marianistów w: Santander, Eskoriatza, Vitoria, Ciudad Real, Jerez de la Frontera i Madrycie. Na Uniwersytecie w Saragossie uzyskał licencjat z nauk historycznych. W czerwcu 1936 roku na polecenie przełożonych wyjechał z Madrytu skierowany do prowadzenia zajęć letnich w Ciudad Real. Po zajęciu szkoły przez milicję ukrywał się wraz z współbraćmi. Aresztowany został 25 września i rozstrzelany nocą tego samego dnia w Carrión de Calatrava. Zwłoki męczennika zrzucone w przepaść po latach zostały przeniesione do mauzoleum upamiętniające ofiary wojny domowej w Hiszpanii Valle de los Caídos.
Znaczenie.
1 października 1995 roku na Rzymskim Placu Świętego Piotra papież Jan Paweł II dokonał beatyfikacji czterdziestu pięciu ofiar prześladowań antykatolickich wśród których jednym z trzech „Męczenników z Towarzystwa Maryi” był Jezus Hita Miranda.
W Kościele katolickim dniem wspomnienia liturgicznego każdego z otoczonych kultem jest "dies natalis" zaś grupa błogosławionych trzech zamordowanych marianistów wspominana jest 18 września.
Atrybutem męczennika jest palma.

</doc>
<doc id="3474271" url="https://pl.wikipedia.org/wiki?curid=3474271" title="Bajka o carewnie-żabie">
Bajka o carewnie-żabie

Bajka o carewnie-żabie, Bajka o carównie zaklętej w żabkę, Królewna w żabę przemieniona
(ros. "Царевна-Лягушка", "Cariewna – liaguszka") – rosyjska baśń ludowa. Istnieje kilka jej wersji. Znajduje się w księdze bajek A. Afanasjewa pt. "Narodnyje russkije skazki" (pol. "Rosyjskie baśnie ludowe").

</doc>
<doc id="3474272" url="https://pl.wikipedia.org/wiki?curid=3474272" title="Quiz (producent muzyczny)">
Quiz (producent muzyczny)

Quiz właściwie Jakub Kucharczyk (ur. 1987 w Warszawie) – polski raper, producent muzyczny i inżynier dźwięku. Członek zespołu Na Pół Etatu.
28 grudnia 2009 roku ukazał się debiutancki album producencki muzyka zatytułowany "Materiał producencki". Na płycie wydanej przez należącą do rapera Proceente oficynę Aloha Entertainment wystąpili gościnnie m.in. W.E.N.A., Ero i VNM.

</doc>
<doc id="3474277" url="https://pl.wikipedia.org/wiki?curid=3474277" title="Tongeren (stacja kolejowa)">
Tongeren (stacja kolejowa)

Tongeren (ned: "Station Tongeren") – stacja kolejowa w Tongeren, w prowincji Limburgia, w Belgii. Znajduje się na linii 24 Tongeren - Aachen West i 34 Hasselt - Liège.
Połączenia.
Tygodniowe
Weekendowe

</doc>
<doc id="3474279" url="https://pl.wikipedia.org/wiki?curid=3474279" title="Gare de Vivonne">
Gare de Vivonne

Gare de Vivonne – stacja kolejowa w Vivonne, w departamencie Vienne, w regionie Nowa Akwitania, we Francji. Jest zarządzana przez SNCF (budynek dworca) i przez RFF (infrastruktura). 
Stacja jest obsługiwana przez pociągi TER Poitou-Charentes. 
Położenie.
Znajduje się na linii Paryż – Bordeaux, w km 355,980, na wysokości 94 m n.p.m.
Historia.
Stacja została otwarta 28 lipca 1853.

</doc>
<doc id="3474280" url="https://pl.wikipedia.org/wiki?curid=3474280" title="Jakub Stelina">
Jakub Stelina

Jakub Stelina (ur. 1 kwietnia 1969 w Ostródzie) – polski prawnik, profesor nauk prawnych, specjalista prawa pracy, dziekan Wydziału Prawa i Administracji Uniwersytetu Gdańskiego w latach 2012–2018, od 2019 sędzia Trybunału Konstytucyjnego.
Życiorys.
W 1993 ukończył studia na Wydziale Prawa i Administracji Uniwersytetu Gdańskiego. W 1999 uzyskał na tym Wydziale stopień naukowy doktora nauk prawnych na podstawie rozprawy pt. "Związkowa zdolność układowa", napisanej pod kierunkiem dra hab. Lecha Kaczyńskiego. W 2006 otrzymał na WPiA UG stopień doktora habilitowanego nauk prawnych w oparciu o dorobek naukowy oraz rozprawę pt. "Charakter prawny stosunku pracy z mianowania". W 2018 prezydent RP Andrzej Duda nadał mu tytuł naukowy profesora nauk prawnych.
W 2007 został profesorem nadzwyczajnym UG. W latach 2005–2012 był prodziekanem WPiA UG. W 2012 objął stanowisko dziekana tegoż Wydziału.
10 maja 2016 został ponownie wybrany na urząd dziekana WPiA UG.
W latach 2013–2014 był członkiem Rady Naukowej przy GIODO, a od 2016 do 2018 członkiem Komisji Kodyfikacyjnej Prawa Pracy, przewodniczącym zespołu ds. przygotowania kodeksu zbiorowego prawa pracy.
Od 2010 członek Rady Legislacyjnej przy Prezesie Rady Ministrów w XI, XII i XIII kadencji. W 2018 otrzymał tytuł doktora "honoris causa" Uniwersytetu w Alba Iulia w Rumunii.
W lipcu 2017 odmówił podpisania stanowiska dziekanów wydziałów prawa wyrażającego sprzeciw wobec wprowadzanych przez partię Prawo i Sprawiedliwość zmian w systemie sądownictwa.
26 listopada 2018, w związku z podjęciem przez Radę Wydziału uchwały autorstwa Radosława Giętkowskiego, wyrażającej sprzeciw wobec „działań zagrażających standardom demokratycznego państwa prawnego”, zgłoszonej przez dr hab. Jacka Wiewiorowskiego, podał się do dymisji.
Jakub Stelina jest autorem, współautorem, redaktorem oraz współredaktorem ponad 100 publikacji naukowych, w tym kilkunastu książek, m.in. komentarza do Kodeksu Pracy oraz do ustawy o wykonywaniu mandatu posła i senatora. Jest autorem podręczników prawa pracy i prawa urzędniczego, monografii na temat układów zbiorowych pracy oraz charakteru prawnego stosunków pracy z mianowania i stosunków pracy osób pełniących funkcje organów państwa.
W listopadzie 2019 posłowie Prawa i Sprawiedliwości zgłosili jego kandydaturę na sędziego Trybunału Konstytucyjnego. 21 listopada 2019 został wybrany przez Sejm głosami posłów Prawa i Sprawiedliwości na stanowisko sędziego Trybunału Konstytucyjnego. 5 grudnia złożył ślubowanie, rozpoczynając dziewięcioletnią kadencję sędziego Trybunału Konstytucyjnego.
22 października 2020 był w składzie orzekającym Trybunału Konstytucyjnego, w którym TK wydał wyrok o niezgodności z Konstytucją Rzeczypospolitej Polskiej wykonywania aborcji z powodu ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Brak złożenia przez Stelinę zdania odrębnego do wyroku TK, jak i późniejsze konsekwentne odmawianie komentarza co do roli, jaką pełnił w wydaniu tego wyroku, doprowadziło do licznych protestów nawołujących do usunięcia go z zajmowanego stanowiska na WPiA UG. Pod petycją o usunięcie prof. dr. hab. Jakuba Steliny, skierowaną do Rektora UG, podpisało się 3000 osób. Pod analogiczną petycją w obronie prof. Steliny podpisało się 400 osób. Wyrok Trybunału doprowadził do protestów przeciwko zmianie przepisów aborcyjnych.
W 2014 otrzymał Srebrny Krzyż Zasługi.

</doc>
<doc id="3474282" url="https://pl.wikipedia.org/wiki?curid=3474282" title="Until All The Ghosts Are Gone">
Until All The Ghosts Are Gone

Until All The Ghosts Are Gone – szósty, studyjny album szwedzkiej grupy wykonującej rock progresywny Anekdoten, wydany w 2015. Kompozytorem wszystkich utworów jest Nicklas Barker. Autorem wszystkich tekstów Jan Erik Liljeström.
Lista utworów.
Album zawiera następujące utwory:
Muzycy.
Twórcami albumu są:
W tworzeniu albumu gościnny udział wzięli również:

</doc>
<doc id="3474285" url="https://pl.wikipedia.org/wiki?curid=3474285" title="Petar Stojanović (piłkarz)">
Petar Stojanović (piłkarz)

Petar Stojanović (ur. 7 października 1995 w Lublanie) – słoweński piłkarz, grający na pozycji prawego obrońcy.
Kariera piłkarska.
Kariera klubowa.
Rozpoczął karierę piłkarską w klubie juniorów Interblock Lublana. 1 lipca 2011 roku przeniósł się do klubu NK Maribor i początkowo również grał w zespole juniorów tej drużyny. W sezonie 2011/2012 rozegrał 2 spotkania w seniorskiej drużynie tego klubu. Jego zespół zajął pierwsze miejsce i zdobył mistrzostwo Słowenii wyprzedzając drugą w tabeli, Olimpiję Lublana, aż o 20 punktów. W następnym sezonie jego ekipa ponownie okazała się najlepsza w rozgrywkach krajowych. Tego zespół wyprzedził ponownie drugą w tabeli Olimpiję Lublana, tym razem o 8 punktów. 20 lipca 2013 roku piłkarz został wypożyczony do klubu NK Veržej, występującym wówczas w II lidze. W sezonie 2013/2014 zajął z tym zespołem 4. miejsce. Do drugiego miejsca, dającego możliwość gry w barażach o awans do I ligi, zabrakło 3 punktów.
30 czerwca 2014 roku powrócił z wypożyczenia do NK Maribor, który ponownie zdobył mistrzostwo Słowenii. Dzięki temu jego zespół mógł wystąpić w kwalifikacjach do Ligi Mistrzów, w których kolejno pokonał Zrinjski Mostar (0–0 i 2–0), Maccabi Tel Awiw (1–0 i 2–2) oraz Celtic FC (1–1 i 1–0) i awansował do fazy grupowej. Petar Stojanović we wszystkich sześciu meczach zagrał pełne 90 minut. W fazie grupowej Ligi Mistrzów wystąpił w pięciu meczach, jednak jego drużyna nie wygrała żadnego ze spotkań i w efekcie zajęła, ostatnie, 4. miejsce.
Z klubem NK Maribor miął umowę do 30 czerwca 2017 roku.
W styczniu 2016 ubył do Dinamo Zagrzeb.
30 lipca 2021 był wypożyczony do Empoli FC.
Kariera reprezentacyjna.
Petar Stojanović wystąpił w dwóch spotkaniach reprezentacji Słowenii U-16, czterech meczach reprezentacji tego kraju do lat 17, pięciu spotkaniach reprezentacji U-18 oraz zaliczył 4 występy w reprezentacji do lat 19.
W reprezentacji Słowenii U-21 wystąpił w jednym meczu w ramach eliminacji do Mistrzostwa Europy w 2015 roku. Jednak jego zespół zajął 3. miejsce w grupie i nie awansował na te mistrzostwa.
18 listopada 2014 roku zadebiutował w seniorskiej reprezentacji Słowenii w meczu przeciwko Kolumbii. Jego drużyna przegrała to spotkanie 0–1, a on sam pojawił się na boisku w 46. minucie meczu.

</doc>
<doc id="3474286" url="https://pl.wikipedia.org/wiki?curid=3474286" title="Earl Barron">
Earl Barron

 
Earl Daniel Barron, Jr. (ur. 14 sierpnia 1981 w Clarksdale) – amerykański koszykarz, występujący na pozycjach skrzydłowego oraz środkowego, mistrz NBA z 2006 roku, po zakończeniu kariery zawodniczej – trener koszykarski, aktualnie asystent trenera w zespole Northern Arizona Suns.

</doc>
<doc id="3474287" url="https://pl.wikipedia.org/wiki?curid=3474287" title="Ludwik de Nevers">
Ludwik de Nevers

Ludwik I (ur. 1272, zm. 24 lipca 1322 w Paryżu) – hrabia Nevers i Rethel z dynastii Dampierre. Najstarszy syn hrabiego Flandrii i Nevers Roberta III Flandryjskiego oraz jego drugiej żony Jolanty II de Nevers, dziedziczki hrabstwa Nevers. Miał starszego przyrodniego brata Karola, który zmarł w 1277. W 1280 roku ojciec nadał mu formalnie władzę nad Nevers po śmierci matki, jednak Ludwik miał wówczas dopiero 8 lat. W grudniu 1280 roku poślubił Joannę z Rethel, dziedziczkę hrabstwa Rethel, córkę Hugona IV, hrabiego Rethel i wdowę po Janie Tristanie, synu króla Francji Ludwika IX Świętego. Był przeciwnikiem króla Francji Filipa IV Pięknego, który odebrał mu rzeczywistą władzę nad Nevers i Rethel i w 1311 roku uwięził. Ludwik wydostał się z niewoli po czterech latach i stworzył koalicję z władcą Hainaut, jednak przed wyprawą na Filipa IV powstrzymała ich ulewne deszcze. Ludwik zmarł 24 lipca 1322 roku, zaledwie dwa miesiące przed swoim ojcem. Nevers i Rethel odziedziczył jego syn Ludwik jako "Ludwik II", a władcą Flandrii stał się jako "Ludwik I".
Z małżeństwa z Joanną z Rethel (przed 1265, zm. 1328) doczekał się dwójki dzieci:

</doc>
<doc id="3474289" url="https://pl.wikipedia.org/wiki?curid=3474289" title="ORLEN Liga (2012/2013)">
ORLEN Liga (2012/2013)



</doc>
<doc id="3474290" url="https://pl.wikipedia.org/wiki?curid=3474290" title="ORLEN Liga (2013/2014)">
ORLEN Liga (2013/2014)



</doc>
<doc id="3474291" url="https://pl.wikipedia.org/wiki?curid=3474291" title="ORLEN Liga (2014/2015)">
ORLEN Liga (2014/2015)



</doc>
<doc id="3474293" url="https://pl.wikipedia.org/wiki?curid=3474293" title="ORLEN Liga (2015/2016)">
ORLEN Liga (2015/2016)



</doc>
<doc id="3474294" url="https://pl.wikipedia.org/wiki?curid=3474294" title="Najnowsza podróż po Danii, Norwegii i Szwecji">
Najnowsza podróż po Danii, Norwegii i Szwecji

Najnowsza podróż po Danii, Norwegii i Szwecji – pamiętnik z podróży podpisany nazwiskiem Teodora Tripplina, wydany w 1861 roku. 
Tekst przedstawia zdarzenia z podróży po Skandynawii i zwykłą codzienność. Wyprawa to podróż polskiego skrzypka z zamiarem wykonania kilku koncertów. Alternatywny tytuł to "Najnowsza podróż po Danii, Norwegii i Szwecji odbyta w roku 1855 przez skrzypka polskiego, opisana przez dra T. Tripplina". Utwór stylizowany jest na pamiętnik. Autor dokładnie opisuje odwiedzane tereny i ludzi, przedstawia panoramę środowiska Skandynawii. Wplata także w utwór wydarzenia z przeszłości. 
Niektórzy zarzucali Tripplinowi plagiat. Te zarzuty zmusiły go do opuszczenia kraju. Tekst został wydany później jeszcze raz, gdy Tripplina nie było w Polsce, ale już bez nazwiska autora. 
Temat plagiatu poruszyła w jednym z artykułów Maria Konopnicka. Jej wypowiedź przypomniał Jacek Kolbuszewski: 
Tripplin był jednak w Skandynawii i każde z opisanych miejsc widział na własne oczy.

</doc>
<doc id="3474296" url="https://pl.wikipedia.org/wiki?curid=3474296" title="Puchar Europy w Wielobojach 2014">
Puchar Europy w Wielobojach 2014

31. Puchar Europy w Wielobojach – zawody lekkoatletyczne organizowane pod auspicjami European Athletics, które odbyły się 5 i 6 lipca na dwóch europejskich stadionach. 
W imprezie drużyny męskie rywalizują w dziesięcioboju, a żeńskie w siedmioboju. Gospodarzem superligi pucharu Europy był Toruń, a pierwszej i drugiej ligi Ribeira Brava na Maderze.

</doc>
<doc id="3474300" url="https://pl.wikipedia.org/wiki?curid=3474300" title="Kiyoshi Tamura">
Kiyoshi Tamura

 – japoński wrestler oraz zawodnik mieszanych sztuk walki w latach 1995-2008. Były dwukrotny mistrz Fighting Network Rings bez podziału na kategorie wagowe oraz pretendent do pasa PRIDE FC.
Kariera sportowa.
Od 1989 występował we wrestlerskich federacjach UWF i New Japan Pro-Wrestling. Na początku lat 90 przeszedł do innej federacji puroresu RINGS, gdzie również toczone reżyserowane pojedynki lecz po czasie RINGS przekształciło się w organizację promującą w pełni realne pojedynki. Od 1995 do 2001 był nieprzerwanie związany z RINGS wygrywając z takimi zawodnikami jak Maurice Smith, Tsuyoshi Kōsaka, Ken’ichi Yamamoto, Dave Menne, Renzo Gracie, Jeremy Horn czy Pat Miletich oraz zdobywając m.in. dwukrotnie tytuł mistrza w kategorii open stając się równocześnie jedną z gwiazd organizacji obok Fiodora Jemieljanienki, Antônio Rodrigo Nogueiry czy Ricardo Arony. Od 1997 organizacja była w cieniu konkurencyjnego giganta PRIDE FC. Nie mając szans na rynku z PRIDE, w lutym 2002 organizacja została ostatecznie zamknięta. Tamura wraz z byłą grupą zawodników RINGS związał się z konkurencją jeszcze w tym samym roku. 
W latach 2002−2006 stoczył w PRIDE dziewięć pojedynków, m.in. z Wanderleyem Silvą (o tytuł PRIDE), Ikuhisą Minową czy Hidehiko Yoshidą. Po zamknięciu PRIDE w 2007 związał się z K-1 i nowo powstałym DREAM tocząc tam trzy zwycięskie pojedynki kolejno z Hideo Tokoro oraz gwiazdami japońskiego MMA Masakatsu Funakim i Kazushi Sakurabą.
Osiągnięcia.
Mieszane sztuki walki:
Wrestling:

</doc>
<doc id="3474301" url="https://pl.wikipedia.org/wiki?curid=3474301" title="Commerce City">
Commerce City

Commerce City – miasto w Stanach Zjednoczonych, w stanie Kolorado, w hrabstwie Adams. Według spisu w 2020 roku liczy 62,4 tys. mieszkańców, z czego prawie połowa to Latynosi. Jest północnym przedmieściem aglomeracji Denver, położonym między Westminster na zachodzie i Thornton na wschodzie.
Rafineria Suncor w dzielnicy "Brighton Boulevard" jest jedyną dużą rafinerią ropy naftowej w Kolorado.

</doc>
<doc id="3474313" url="https://pl.wikipedia.org/wiki?curid=3474313" title="Anna Przyborowska-Klimczak">
Anna Przyborowska-Klimczak

Anna Zofia Przyborowska-Klimczak (ur. 1954) – polska prawnik, profesor nauk prawnych, specjalistka w zakresie prawa międzynarodowego publicznego, od 2012 dziekan Wydziału Prawa i Administracji Uniwersytetu Marii Curie-Skłodowskiej w Lublinie.
Życiorys.
W 1978 ukończyła studia na Wydziale Prawa i Administracji Uniwersytetu Marii Curie Skłodowskiej w Lublinie. W 1983 na podstawie rozprawy pt. "Prawnomiędzynarodowa ochrona światowego dziedzictwa kulturalnego" napisanej pod kierunkiem prof. dr hab. Lecha Antonowicza uzyskała stopień naukowy doktora nauk prawnych. Stopień doktora habilitowanego nauk prawnych otrzymała w 2004 roku na podstawie dorobku naukowego i rozprawy pt. "Ochrona przyrody. Studium prawnomiędzynarodowe". W 2013 prezydent RP Bronisław Komorowski nadał jej tytuł profesora nauk prawnych.
W 2012 została dziekanem Wydziału Prawa i Administracji UMCS. W 2016 została wybrana na kolejną kadencję. Na wydziale pełni także funkcję kierownika Katedry Prawa Międzynarodowego Publicznego.
Jest wiceprzewodniczącą Polskiej Grupy Stowarzyszenia Prawa Międzynarodowego (ILA) oraz członkiem rzeczywistym i członkiem zarządu Lubelskiego Towarzystwa Naukowego.
Życie prywatne.
Jest córką Lecha Przyborowskiego, profesora nauk farmaceutycznych.

</doc>
<doc id="3474314" url="https://pl.wikipedia.org/wiki?curid=3474314" title="Alessio Lorandi">
Alessio Lorandi

Alessio Lorandi (ur. 8 września 1998) – włoski kierowca wyścigowy.
Życiorys.
Po sukcesach w kartingu, Lorandi rozpoczął międzynarodową karierę w jednomiejscowych samochodach wyścigowych w 2015 roku od startów w Europejskiej Formuły 3, gdzie podpisał kontrakt z holenderską ekipą Van Amersfoort Racing. Był to ryzykowny ruch, gdyż bolidy F3 wymagają doświadczenia, jednak pomimo tego Włoch zdołał odnotował kilka wartościowych występów. Alessio siedmiokrotnie sięgał po punkty. Najlepsze wyniki odnotował na ulicznym torze w Pau, gdzie dojechał na szóstej i siódmej lokacie. Zdobyte punkty sklasyfikowały go na 20. miejscu, z dorobkiem 26 punktów (punkt mniej od bardziej doświadczonego zespołowego partnera z Indii, Arjun Mainiego).
Potwierdził wysokie umiejętności w dwóch prestiżowych wyścigach - Masters of Formula 3 oraz Grand Prix Makau. W pierwszym starcie dojechał na dziewiątej lokacie, po starcie z piątego pola. W drugim przypadku w kwalifikacjach był dziewiąty, natomiast w wyścigu zdołał wyprzedzić wyżej wspomnianego Hindusa i przeciąć linię mety jako ósmy.
W sezonie 2016 przeniósł się do brytyjskiej ekipy Carlin.

</doc>
<doc id="3474318" url="https://pl.wikipedia.org/wiki?curid=3474318" title="Devon Travis">
Devon Travis

Devon Anthony Travis (ur. 21 lutego 1991) – amerykański baseballista, który występował na pozycji drugobazowego.
Przebieg kariery.
Travis studiował na Florida State University, gdzie w latach 2010–2012 grał w drużynie uniwersyteckiej Florida State Seminoles. W czerwcu 2012 roku został wybrany w trzynastej rundzie draftu przez Detroit Tigers i po dwóch latach występów w klubach farmerskich tego zespołu, najwyżej na poziomie Double-A w Erie SeaWolves, w listopadzie 2014 został oddany do Toronto Blue Jays.
W Major League Baseball zadebiutował 6 kwietnia 2015 w meczu przeciwko New York Yankees, w którym zdobył home runa. Uzyskując w kwietniu średnią 0,325 i zdobywając 6 home runów, został wybrany najlepszym debiutantem miesiąca w American League. 3 maja 2015 w spotkaniu z Cleveland Indians zdobył pierwszego grand slama w MLB.

</doc>
<doc id="3474323" url="https://pl.wikipedia.org/wiki?curid=3474323" title="John Munduga">
John Munduga

John Munduga (ur. 15 stycznia 1961 w Kampali) – ugandyjski bokser wagi lekko-półśredniej, uczestnik Letnich Igrzysk Olimpijskich 1980, gdzie w swojej wadze doszedł do 1/8 finału.

</doc>
<doc id="3474326" url="https://pl.wikipedia.org/wiki?curid=3474326" title="Iwan Carewicz">
Iwan Carewicz

Iwan Carewicz (Иван-Царевич) – jedna z głównych postaci rosyjskiego folkloru.
Iwan Carewicz w literaturze.
Liczne opowieści opublikowane m.in. przez A. Afanasjewa.

</doc>
<doc id="3474330" url="https://pl.wikipedia.org/wiki?curid=3474330" title="Dynastia Bagrationi">
Dynastia Bagrationi



</doc>
<doc id="3474332" url="https://pl.wikipedia.org/wiki?curid=3474332" title="Adam Clayton (piłkarz)">
Adam Clayton (piłkarz)

Adam Stephen Clayton (ur. 14 stycznia 1989) – angielski piłkarz występujący na pozycji pomocnika w Middlesbrough.

</doc>
<doc id="3474333" url="https://pl.wikipedia.org/wiki?curid=3474333" title="Kazimierz Majewski (archeolog)">
Kazimierz Majewski (archeolog)

Kazimierz Władysław Majewski (ur. 25 marca 1903 w Brzeżanach, zm. 27 lipca 1981) – polski historyk i archeolog. 
Życiorys.
Urodził się 25 marca 1903 w Brzeżanach, w rodzinie Kazimierza i Teresy z Piotrowskich. Ukończył gimnazjum w Brzeżanach. Absolwent archeologii Uniwersytetu Jana Kazimierza we Lwowie (1927). Doktorat w 1929, habilitacja w 1935. Studia uzupełniał m.in. w Berlinie, Rzymie i Atenach. Od 1928 asystent UJK, w październiku 1936 otrzymał prawo "veniam legendi" z zakresu archeologii klasycznej na Wydziale Humanistycznym UJK. Był członkiem Towarzystwa Naukowego we Lwowie, członkiem zarządu Polskiego Towarzystwa Filologicznego i Lwowskiego Towarzystwa Prehistorycznego. W latach 1939–1941 kierownik katedry historii starożytnej na Uniwersytecie im. Iwana Franki we Lwowie, 1945–1951 profesor na Uniwersytecie Wrocławskim, od 1951 na Uniwersytecie Warszawskim. Był redaktorem naczelnym pisma „Archaeologia Polona”. Z jego inicjatywy zostało na początku 1946 powołane do życia Polskie Towarzystwo Archeologiczne, w tym też Towarzystwie wybrano Majewskiego sekretarzem generalnym i redaktorem rocznika „Archeologia” oraz serii wydawniczej „Biblioteka Archeologiczna”. Był dyrektorem i organizatorem w 1954 Instytutu Historii Kultury Materialnej Polskiej Akademii Nauk. Od 1952 był członkiem korespondentem, zaś od 1966 członkiem rzeczywistym Polskiej Akademii Nauk. 
Został pochowany na cmentarzu Wojskowym na Powązkach (kwatera C37-3-2).

</doc>
<doc id="3474342" url="https://pl.wikipedia.org/wiki?curid=3474342" title="Franciszek Ksawery Bujakiewicz">
Franciszek Ksawery Bujakiewicz

Franciszek Ksawery Bujakiewicz (ur. 26 listopada 1856 w Mierzejewie, zm. 9 grudnia 1917 lub 1918 w Monachium) – polski malarz, posługujący się prawdopodobnie pseudonimem „Jan Konarski”.
Życiorys.
Naukę malarstwa rozpoczął prywatnie w Poznaniu, następnie od roku 1882 (wpis do księgi immatrykulacyjnej: 21.10.1882) studiował w Akademii Sztuk Pięknych w Monachium w Antikenklasse (klasa rysunku). Od roku 1885 (wpis - 26.10.1885) w Malschule (pracownia malarstwa) u Alexandra Liezen-Mayera (1839-1898), węgierskiego malarza historycznego. Malował portrety, sceny rodzajowe, batalistyczne i religijne. W jego malarstwie widoczne są wpływy twórczości Alfreda Wierusz-Kowalskiego, i być może Bujakiewicz - tworzył obrazy anonimowo, w jego stylu i na jego zlecenie. Jak twierdzi niemiecki historyk sztuki, Hans-Peter Bühler, być może pseudonimu „Jan Konarski” używał też sam Alfred Wierusz-Kowalski. 
Franciszek Ksawery Bujakiewicz uczestniczył w wystawach malarstwa w Monachium (brak danych). Natomiast w latach 1884, 1886, 1888 oraz 1892 i 1893 pokazywał swoje prace w Towarzystwie Przyjaciół Sztuk Pięknych w Krakowie oraz w 1886 roku w Towarzystwie Zachęty Sztuk Pięknych w Warszawie. Pokazał dwa obrazy: "Przed kuźnią," olej, 52,5 x 37,5 cm oraz "Powrót z targu." Jego prace z sygnaturą F. Bujakiewicz pojawiają się czasem na polskich aukcjach sztuki. Artysta zmarł samotnie, nie założył rodziny, w monachijskim szpitalu przy Prinzenstrasse 1.

</doc>
<doc id="3474346" url="https://pl.wikipedia.org/wiki?curid=3474346" title="Martin Studach">
Martin Studach

Martin Andreas Studach (ur. 17 maja 1944 w Zurychu, zm. 24 marca 2007 tamże) – szwajcarski wioślarz.
Życiorys.
Dwukrotnie wystartował na igrzyskach olimpijskich: w 1964 i 1968 w dwójce podwójnej w parze z Melchiorem Bürginem. W Tokio zajął 4. miejsce, a w Meksyku był 11.
W 1966 wraz z Bürginem został mistrzem świata w dwójce podwójnej.
W 1965 i 1967 razem z Bürginem został mistrzem Europy w dwójce podwójnej, a w 1964 w tej samej konkurencji zdobył brązowy medal.
Zmarł 24 marca 2007 na niewydolność serca, której doznał podczas wiosłowania.
Życie osobiste.
Był synem Eugena. Miał żonę i czworo dzieci.

</doc>
<doc id="3474349" url="https://pl.wikipedia.org/wiki?curid=3474349" title="Bandbal-e Pajin">
Bandbal-e Pajin

Bandbal-e Pajin (perski: بندبال پايين) – wieś w Iranie, w ostanie Chuzestan. W 2006 roku miejscowość liczyła 939 mieszkańców w 205 rodzinach.

</doc>
<doc id="3474351" url="https://pl.wikipedia.org/wiki?curid=3474351" title="Bandbal-e Bala">
Bandbal-e Bala

Bandbal-e Bala – wieś w Iranie, w ostanie Chuzestan. W 2006 roku miejscowość liczyła 430 mieszkańców w 83 rodzinach.

</doc>
<doc id="3474353" url="https://pl.wikipedia.org/wiki?curid=3474353" title="Bonwar Szami">
Bonwar Szami

Bonwar Szami (pers. بنوارشامي) – wieś w Iranie, w ostanie Chuzestan. W 2006 roku miejscowość liczyła 715 mieszkańców w 152 rodzinach.

</doc>
<doc id="3474355" url="https://pl.wikipedia.org/wiki?curid=3474355" title="Dżate">
Dżate

Dżate (perski: جاته) – miejscowość w Iranie, w ostanie Chuzestan. W 2006 roku miejscowość liczyła 1227 mieszkańców w 250 rodzinach.

</doc>
<doc id="3474356" url="https://pl.wikipedia.org/wiki?curid=3474356" title="Nürnberger Versicherungscup 2015">
Nürnberger Versicherungscup 2015

Nürnberger Versicherungscup 2015 – tenisowy turniej WTA kategorii WTA International Series w sezonie 2015 z cyklu Nürnberger Cup rozgrywany w dniach 17–23 maja 2015 roku w Norymberdze na kortach ceglanych o puli nagród wynoszącej 250 000 dolarów amerykańskich.

</doc>
<doc id="3474358" url="https://pl.wikipedia.org/wiki?curid=3474358" title="Ghale-je Tugh">
Ghale-je Tugh

Ghale-je Tugh (pers. قلعه طوق) – miejscowość w Iranie, w ostanie Chuzestan. W 2006 roku miejscowość liczyła 1998 mieszkańców w 373 rodzinach.

</doc>
<doc id="3474367" url="https://pl.wikipedia.org/wiki?curid=3474367" title="Ilja Iljuszyn-Edelman">
Ilja Iljuszyn-Edelman

Ilja Izrailewicz Iljuszyn-Edelman (ros. Илья Израилевич Илюшин-Эдельман, ur. 27 października 1897 w miasteczku Worońkowo w guberni kijowskiej, zm. 10 lipca 1974 w Moskwie) – funkcjonariusz radzieckich organów bezpieczeństwa, generał major.
Życiorys.
Syn żydowskiego stolarza, 1912 skończył dwuklasową szkołę rzemieślniczą w Kijowie, 1916-1917 w Tbilisi, później ponownie w Kijowie, od 1919 (lub od 1929) członek RKP(b). W lutym 1919 wstąpił do Czeki, funkcjonariusz Czeki/GPU Ukraińskiej SRR, 1925-1929 zastępca szefa oddziału Okręgowego Oddziału GPU w Kijowie, 1929-1930 szef oddziału Okręgowego Oddziału GPU w Dniepropetrowsku, od października 1930 do czerwca 1931 szef Wydziału Tajnego 4 Sektora GPU Ukraińskiej SRR, od czerwca do października 1931 szef Wydziału Tajno-Politycznego 8 Sektora GPU Ukraińskiej SRR, od października 1931 do lutego 1934 szef Wydziału Tajno-Politycznego Pełnomocnego Przedstawicielstwa OGPU Ukraińskiej SRR, od lutego 1934 do lipca 1935 szef Wydziału Tajno-Politycznego Obwodowego Oddziału GPU/NKWD w Kijowie. Od 22 lipca 1935 do 8 czerwca 1936 zastępca szefa okręgowego oddziału NKWD w Kamieńcu Podolskim, od 23 marca 1936 starszy porucznik bezpieczeństwa państwowego, od 8 czerwca 1936 do 1 czerwca 1937 pomocnik szefa Oddziału 3/zastępca szefa Oddziału 6 Wydziału Tajno-Politycznego Głównego Zarządu Bezpieczeństwa Państwowego, od 1 czerwca 1937 do 1 czerwca 1938 szef Oddziału 13 Wydziału 4 (Tajno-Politycznego) Głównego Zarządu Bezpieczeństwa Państwowego, od czerwca do września 1938 szef Oddziału 3 Wydziału 4 Zarządu 1 NKWD ZSRR, od października 1938 do 1 stycznia 1940 szef Oddziału 3/pomocnik szefa Wydziału 2 Głównego Zarządu Bezpieczeństwa Państwowego, od 25 kwietnia 1939 major bezpieczeństwa państwowego. Od 1 stycznia 1940 do 27 lutego 1941 zastępca szefa Wydziału 2 Głównego Zarządu Bezpieczeństwa Państwowego, od 27 lutego do 13 sierpnia 1941 szef Wydziału 6 Zarządu 3 NKGB ZSRR, od sierpnia 1941 do 16 maja 1943 zastępca szefa Zarządu 3 NKWD ZSRR, 14 lutego 1943 awansowany na komisarza bezpieczeństwa państwowego. Od 16 maja 1943 do 15 czerwca 1946 szef Wydziału 2 Zarządu 2 NKGB/MGB ZSRR, równocześnie od 20 maja 1943 do 15 czerwca 1946 zastępca szefa Zarządu 2 NKGB/MGB ZSRR, 9 lipca 1945 mianowany generałem majorem. Od 7 sierpnia 1946 do 27 marca 1950 zastępca szefa Zarządu 5 MGB ZSRR, następnie przeniesiony do rezerwy, a w kwietniu 1950 odesłany na emeryturę. 13 lutego 1953 aresztowany, 4 lipca 1953 zwolniony.
Odznaczenia.
I 9 medali.

</doc>
<doc id="3474368" url="https://pl.wikipedia.org/wiki?curid=3474368" title="Rudolf Larysz">
Rudolf Larysz

Rudolf Larysz (ur. 27 sierpnia 1901, zm. 24 stycznia 1968) – polski wojskowy, dyplomata.
Życiorys.
Syn Klemensa. W szeregach 10 pułku piechoty brał udział w wojnie polsko-czechosłowackiej.
Podczas II wojny światowej przed końcem kampanii francuskiej w czerwcu 1940 w mieście Lens współorganizował polską organizację konspiracyjną w ramach francuskiego ruchu oporu, która kolportowała pismo „Nasza Walka”. W 1941 był organizatorem strajków górniczych w departamencie Pas-de-Calais; w czasie aresztowań nie został zatrzymany i przedostał się do wschodniej Francji; został skazany zaocznie na karę śmierci.
Po zakończeniu wojny od listopada 1945 sprawował stanowisko Konsula Generalnego RP w Lille, następnie do maja 1946 tymczasowo pełnił stanowisko Konsula RP w Lyonie.
Jego żoną była Lucyna, z którą miał synów Rudolfa Wiesława (ur. 1947, funkcjonariusz Milicji Obywatelskiej w PRL) i Mariana.
Zmarł 24 stycznia 1968. Został pochowany na Cmentarzu Wojskowym na Powązkach w Warszawie (kwatera D6-3-26).
Nazwisko Rudolfa Larysza pojawiło się na liście Wildsteina, upublicznionej na początku 2005.

</doc>
<doc id="3474371" url="https://pl.wikipedia.org/wiki?curid=3474371" title="Sabine Schmitz">
Sabine Schmitz

Sabine Schmitz ("de domo" Sabine Reck; ur. 14 maja 1969 w Adenau, zm. 16 marca 2021) – kierowca wyścigowy, znana z jazdy BMW „Ring taxi” na torze wyścigowym Nordschleife, a także jako osobowość telewizyjna.
Kariera wyścigowa.
Schmitz rozpoczęła karierę wyścigowa w 1993 roku od startów w ADAC GT Cup w klasie 1. Z dorobkiem czterech punktów została sklasyfikowana na 21 pozycji w końcowej klasyfikacji kierowców. W późniejszych latach znana była głównie ze startów w mistrzostwach VLN Endurance oraz w 24-godzinnym wyścigu na torze Nürburgring, w którym dwukrotnie odnosiła zwycięstwa – w latach 1996–1997. W 1998 roku zdobyła tytuł mistrzowski w VLN Endurance. Poza tym Schmitz pojawiała się w stawce South African Touring Car Championship, SEAT Leon Supercopa Germany, Grand-Am Koni Challenge, Volkswagen Scirocco R-Cup, Group C Racing Championship oraz World Touring Car Championship.
W Mistrzostwach Świata Samochodów Turystycznych WTCC Niemka wystartowała z ekipą ALL-INKL.COM Münnich Motorsport w 2015 podczas rundy na Północnej Pętli Nordschleife. Pierwszy wyścig ukończyła na dziesiątej pozycji, a w drugim była jedenasta.
Popularność.
Sabine zwróciła uwagę mediów jako jedna z dwóch kierowców BMW M5 „Ring Taxi” jeżdżących wokół 20,8 kilometrowego toru Nordschleife w roli „taksówkarza” dla turystów. Jej zażyłość z tym torem spowodowała, że określa się ją mianem „Królowej Nürburgring”. Niemka szacowała, że rocznie przejeżdżała tor około 1200 razy.
Popularność pozwoliła Sabine Schmitz rozpocząć karierę telewizyjną. Od 2006 roku pracowała jako komentator sportowy. Wielokrotnie występowała również w słynnym brytyjskim programie motoryzacyjnym Top Gear.

</doc>
<doc id="3474374" url="https://pl.wikipedia.org/wiki?curid=3474374" title="Iłłarion Iwaszczenko">
Iłłarion Iwaszczenko

Iłłarion Nikiforowicz Iwaszczenko (ros. Илларион Никифорович Иващенко, ur. 1901 we wsi Rosli w guberni czernihowskiej, zm. w październiku 1977 w Moskwie) – radziecki funkcjonariusz organów bezpieczeństwa, pułkownik, I zastępca ludowego komisarza/ministra spraw wewnętrznych Białoruskiej SRR (1943-1948).
Z pochodzenia Rosjanin. W 1918 skończył 6 klas szkoły wiejskiej we wsi Fiedorowka w guberni akmolińskiej, od marca 1920 był członkiem RKP(b). Jesienią 1919 walczył w oddziale partyzanckim, od października 1919 do grudnia 1921 służył w Armii Czerwonej, od grudnia 1921 do grudnia 1924 był funkcjonariuszem gubernialnego oddziału Czeki w Akmole (obecnie Astana), od grudnia 1924 do grudnia 1928 pracował w powiatowym oddziale GPU w Kokczetawie. Od września 1928 do kwietnia 1929 pracował w okręgowym oddziale GPU w Akmole, a od kwietnia 1929 do września 1931 w Pełnomocnym Przedstawicielstwie OGPU przy Radzie Komisarzy Ludowych Kazachskiej ASRR, od września 1931 do listopada 1933 był szefem rejonowego oddziału GPU w Iwanowskim Obwodzie Przemysłowym, a od listopada 1933 do marca 1934 słuchaczem kursów kadry kierowniczej przy Centralnej Szkole OGPU ZSRR. Od marca 1934 do maja 1937 szef Miejskiego Oddziału GPU/NKWD w Rybińsku, od 23 lutego 1936 starszy porucznik bezpieczeństwa państwowego. Od maja do września 1937 szef Miejskiego Oddziału NKWD w Kostromie, od listopada 1937 do maja 1938 szef Miejskiego Oddziału NKWD w Borisoglebsku, od maja 1938 do czerwca 1939 szef Oddziału Zarządu Bezpieczeństwa Państwowego (UGB) Zarządu NKWD obwodu woroneskiego. Od czerwca do września 1939 był w rezerwie. Od września do listopada 1939 zastępca szefa Wydziału Specjalnego NKWD 19 Dywizji Piechoty w Orłowskim Okręgu Wojskowym, od listopada 1939 do marca 1941 szef Wydziału Ekonomicznego Zarządu NKWD obwodu białostockiego, od 18 kwietnia do sierpnia 1941 szef Zarządu NKGB obwodu poleskiego, 28 kwietnia 1941 awansowany na kapitana bezpieczeństwa państwowego, od sierpnia do 10 grudnia 1941 szef Zarządu NKWD obwodu poleskiego. Od grudnia 1941 do grudnia 1942 zastępca szefa Wydziału Specjalnego NKWD 20 Armii Frontu Zachodniego, od stycznia 1942 do grudnia 1943 szef Grupy Operacyjno-Czekistowskiej NKWD/NKGB w obwodzie poleskim, od 11 lutego 1943 podpułkownik, od 21 grudnia 1943 do 6 kwietnia 1948 I zastępca ludowego komisarza/ministra bezpieczeństwa państwowego Białoruskiej SRR, 3 maja 1944 mianowany pułkownikiem. Od 6 kwietnia 1948 do 16 marca 1953 szef Zarządu MWD obwodu jarosławskiego, od marca 1953 do stycznia 1951 zastępca szefa Zarządu MWD obwodu jarosławskiego, następnie na emeryturze.
Odznaczenia.
I 4 medale.

</doc>
<doc id="3474375" url="https://pl.wikipedia.org/wiki?curid=3474375" title="Mieżawa (rejon orszański)">
Mieżawa (rejon orszański)

Mieżawa (błr. Межава; ros. Межево; hist. "Mieżów") – agromiasteczko na Białorusi, w rejonie orszańskim obwodu witebskiego, około 15 km na północ od Orszy, siedziba sielsowietu.
Wieś szlachecka położona była w końcu XVIII wieku w powiecie orszańskim województwa witebskiego.
Historia.
Po I rozbiorze Polski w 1772 roku Mieżów, wcześniej należący do województwa witebskiego Rzeczypospolitej, znalazł się na terenie powiatu orszańskiego guberni witebskiej Imperium Rosyjskiego. 
Mieżów był jednym z folwarków klucza orszańskiego będącego dziedzictwem rodziny Chrapowickich. W 1760 należał do Antoniego Marcina Chrapowickiego, podkomorzego smoleńskiego, podwojewodziego smoleńskiego. Później majątek przeszedł na własność Lubomirskich, Anna Maria Lubomirska (1838–1917) wniosła Mieżów w posagu w 1859 roku do małżeństwa z Franciszkiem Łubieńskim (1834–1891). Ostatnim właścicielem majątku był ich syn, Leon (1861–1944), senator II Rzeczypospolitej.
Po ustabilizowaniu się granicy polsko-radzieckiej w 1921 roku Mieżów znalazł się na terenie ZSRR. Od 1991 roku znajduje się na terenie Republiki Białorusi.
We wsi znajduje się budynek dawnego dworu Łubieńskich, zabudowań gospodarczych dworu, w tym gorzelni, ruina cerkwi Zmartwychwstania Pańskiego, wybudowanej w 1830 roku i prawdopodobnie przebudowanej w 1886 roku.

</doc>
<doc id="3474377" url="https://pl.wikipedia.org/wiki?curid=3474377" title="Sense8">
Sense8

Sense8 – amerykański serial telewizyjny z gatunku science-fiction, wyprodukowany przez Georgeville Television, Studio JMS, Anarchos Productions oraz Unpronounceable Productions. Twórcami serialu są siostry Wachowskie oraz J. Michael Straczynski.
Wszystkie 12 odcinków pierwszej serii zostały udostępnione 5 czerwca 2015 roku na stronie internetowej platformy Netflix.
9 sierpnia 2015 roku platforma internetowa Netflix zamówiła 2 sezon, który został opublikowany w całości 5 maja 2017 roku.
1 czerwca 2017 roku, platforma Netflix ogłosiła zakończenie produkcji serialu po dwóch sezonach. Pod naciskiem fanów serialu 29 czerwca poinformowano, że zostanie jednak wyprodukowany jeszcze jeden odcinek, wiążący akcję serialu.
Fabuła.
Serial science fiction opowiadający o ósemce rówieśników, którzy zostali obdarzeni nadprzyrodzonymi zdolnościami. Każda osoba tworzącą tzw. gromadę (tytułowa ósemka) może telepatycznie kontaktować się z pozostałymi członkami. Członek gromady może także w sytuacji kryzysowej przywołać do swojego ciała inną postać, aby skorzystać z jej zdolności. Wszystkich bohaterów dzieli odległość geograficzna (trójka mieszka w Ameryce Północnej, dwójka w Azji, dwójka w Europie, a jedna osoba w Afryce), ale dzięki nadprzyrodzonym zdolnościom nawiązują przyjaźnie i pomagają sobie nawzajem.
Odcinek świąteczny.
23 grudnia 2016 roku na platformie Netflix opublikowany został specjalny odcinek serialu z okazji Świąt Bożego Narodzenia. Specjalny odcinek trwa ponad 2 godziny, po raz pierwszy w roli Capheusa wystąpił w nim Toby Onwumere, który zastąpił Amla Ameena.
Odbiór.
Serial otrzymał przeciętne noty od krytyków filmowych, ale został bardzo wysoko oceniony przez telewidzów.
Produkcja.
27 marca 2013 roku, platforma Netflix zamówiła 1 sezon, 10 odcinkowego serial Sense8, który był kręcony w Chicago, San Francisco, Londynie, Seulu, Mumbaju, Berlinie, Meksyku, Nairobi, a także na Islandii

</doc>
<doc id="3474378" url="https://pl.wikipedia.org/wiki?curid=3474378" title="Doktryna zamku">
Doktryna zamku

Doktryna zamku (prawo zamku, prawo obrony mieszkania) – doktryna prawna pochodzenia amerykańskiego, stosowana w Stanach Zjednoczonych oraz niektórych innych państwach. Według niej jeśli do miejsca zamieszkania wtargnie intruz, mieszkaniec ma prawo użyć wobec niego siły w celach obronnych. Dotyczy to obrony siebie, swoich bliskich lub swojej własności. Mieszkaniec ma prawo również zabić intruza, jeśli uzna to za konieczne.
Warunki, które muszą zostać spełnione.
By doktryna zamku mogła zostać użyta, muszą być spełnione określone warunki:

</doc>
<doc id="3474379" url="https://pl.wikipedia.org/wiki?curid=3474379" title="Polina (komiks)">
Polina (komiks)

Polina – francuski komiks autorstwa Bastiena Vivèsa, opublikowany w 2011 przez wydawnictwo Casterman. Polskie tłumaczenie ukazało się w 2015 nakładem wydawnictwa Timof i cisi wspólnicy.
Fabuła.
Polina Ulinowa to młoda rosyjska tancerka. Jej kariera zaprezentowana jest od czasu nauki w szkole baletowej aż po lata uznania na Zachodzie. Pierwszym i najważniejszym nauczycielem Poliny jest Nikita Bożyński, jednak we wczesnej młodości tancerka oddala się od swojego mistrza, poszukując innych niż klasyczne form ekspresji. Polina dołącza do awangardowych grup tanecznych, stara się odnaleźć równowagę między indywidualizmem a potrzebą dotarcia do szerokiej rzeszy widzów. Odnosi sukcesy, nie zapomina jednak o wpojonych jej przez Bożyńskiego zasadach klasycznego tańca. Postanawia spotkać się z idealizowanym przez siebie Bożyńskim i zaprosić go do współpracy. Okazuje się, że starzejący się profesor przez lata – nie dając tego po sobie poznać – z fascynacją obserwował karierę Poliny. Ich spotkanie zaowocuje po raz kolejny lekcją dla młodej tancerki: choć nie uda się jej przekonać Bożyńskiego do wspólnego projektu, zapamięta ona słowa nauczyciela: "Dotarcie jak najwyżej niczemu nie służy, jeśli nie masz czasu na kontemplację". 
Nagrody i wyróżnienia.
"Polina" została przyjęta przez krytykę z dużym uznaniem – doceniono zarówno walory graficzne czarno-białej opowieści, jak i scenariusz historii o dorastaniu i trudach osiągania wielkości w sztuce. Komiks otrzymał m.in. główną nagrodę Francuskiego Stowarzyszenia Krytyków i Dziennikarzy Komiksowych. We Francji "Polina" spotkała się też z sukcesem wydawniczym – sprzedanych zostało ponad 40 000 egzemplarzy komiksu.
Ekranizacja.
W 2016 miała miejsce premiera francuskiej ekranizacji komiksu zatytułowana "Polina, dancer sa vie" w reżyserii Angelina Preljocaja"."

</doc>
<doc id="3474382" url="https://pl.wikipedia.org/wiki?curid=3474382" title="Piotr Kondakow">
Piotr Kondakow

Piotr Pawłowicz Kondakow (ros. Пётр Павлович Кондаков, ur. 1902 we wsi Ludinowo w guberni kałuskiej, zm. w grudniu 1970 we Włodzimierzu) – funkcjonariusz radzieckich organów bezpieczeństwa, generał major, zastępca ministra bezpieczeństwa państwowego ZSRR (1951-1952).
Życiorys.
Rosjanin, 1917 skończył 3 klasy szkoły rzemieślniczej, pomocnik elektromontera i elektromonter w fabryce, 1920-1923 członek Komsomołu, od listopada 1920 członek RKP(b). Od stycznia do sierpnia 1922 sekretarz odpowiedzialny rejonowego komitetu Komsomołu, od sierpnia 1922 do listopada 1923 słuchacz kursów kadry kierowniczej Armii Czerwonej, służył w oddziałach pogranicznych Armii Czerwonej i OGPU, od września 1925 do marca 1927 słuchacz Wyższej Szkoły Pogranicznej OGPU ZSRR, od 15 listopada 1936 kapitan Armii Czerwonej. Od lutego 1937 do stycznia 1937 słuchacz kursów doskonalenia kadry kierowniczej wojsk NKWD, po czym został szefem Oddziału XII Wydziału III Głównego Zarządu Bezpieczeństwa Państwowego. Od 19 grudnia 1938 p.o. szefa, a od 27 kwietnia 1939 do 26 lutego 1941 szef Zarządu NKWD obwodu wołogodzkiego, od 17 stycznia 1939 kapitan, a od 14 marca 1940 major bezpieczeństwa państwowego. Od 26 lutego do 31 lipca 1941 szef Zarządu NKGB obwodu wołogodzkiego, od 31 lipca do 26 września 1941 szef Zarządu NKWD obwodu jarosławskiego, od 26 września 1941 do 7 maja 1943 szef Zarządu NKWD obwodu smoleńskiego, 14 lutego 1943 awansowany na komisarza bezpieczeństwa państwowego. Od 7 maja 1943 do 4 listopada 1944 szef Zarządu NKGB obwodu smoleńskiego, od 4 listopada 1944 do 2 marca 1948 szef Zarządu NKGB/MGB obwodu nowosybirskiego, 9 lipca 1945 mianowany generałem majorem. Od 2 marca 1948 do 3 stycznia 1951 szef Zarządu MGB obwodu krymskiego, od 31 grudnia 1950 do 26 sierpnia 1951 członek Kolegium MGB ZSRR, od 3 stycznia do 26 sierpnia 1951 szef Inspekcji przy MGB ZSRR, od 26 sierpnia 1951 do 29 marca 1952 zastępca ministra bezpieczeństwa państwowego ZSRR. Od 31 marca 1952 do 8 maja 1953 minister spraw wewnętrznych Litewskiej SRR, od 1952 do 11 czerwca 1953 członek Biura Politycznego KC Komunistycznej Partii Litwy, od 9 czerwca do 7 sierpnia 1953 szef Zarządu MWD obwodu briańskiego, od 7 sierpnia 1953 do 26 marca 1954 szef Zarządu MWD obwodu włodzimierskiego, od 26 marca 1954 do 25 sierpnia 1961 szef Zarządu KGB obwodu włodzimierskiego.
Odznaczenia.
I 5 medali.

</doc>
<doc id="3474384" url="https://pl.wikipedia.org/wiki?curid=3474384" title="Jan Schaitter">
Jan Schaitter

Jan Stanisław Antoni Erazm Schaitter (ur. 9 maja 1898 w Tarnowie, zm. 1940 w Charkowie) – major dyplomowany kawalerii Wojska Polskiego.
Życiorys.
Jan Schaitter urodził się 6 maja 1898 roku w Tarnowie, w rodzinie Jana i Ludmiły z Karpińskich. W czasie I wojny światowej walczył w Legionach Polskich. W 1918 roku został przyjęty do Wojska Polskiego. W latach 1918–1921 walczył w szeregach 2 pułku szwoleżerów rokitniańskich. Był ranny.
Po wojnie pełnił służbę Centralnej Szkole Kawalerii w Grudziądzu i 26 pułku Ułanów Wielkopolskich w Baranowiczach. W grudniu 1924 roku został przydzielony do Dowództwa Okręgu Korpusu Nr IX w Brześciu nad Bugiem na stanowisko referenta w Oddziale Ogólnym. 20 lipca 1925 roku został przydzielony do macierzystego 26 pułku Ułanów Wielkopolskich z jednoczesnym przeniesieniem służbowym na okres trzech miesięcy do 82 pułku piechoty w Brześciu celem praktycznego zapoznania się z organizacją, uzbrojeniem i regulaminami piechoty. 3 listopada 1925 roku został powołany do Wyższej Szkoły Wojennej w Warszawie, w charakterze słuchacza VI Kursu Normalnego. 28 października 1927 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału I Sztabu Generalnego w Warszawie. 24 lipca 1928 roku otrzymał przeniesienie służbowe do Biura Inspekcji Generalnego Inspektoratu Sił Zbrojnych w Warszawie. Od 1 stycznia 1932 roku był słuchaczem sześciomiesięcznego III Oficerskiego Kursu Unitarnego Broni Pancernych w Centrum Wyszkolenia Broni Pancernych w Modlinie. 9 grudnia 1932 roku został przeniesiony z GISZ do 3 pułku pancernego w Modlinie. W styczniu 1934 roku otrzymał przydział do 9 pułku strzelców konnych w Białymstoku. 4 lutego 1934 roku awansował na majora ze starszeństwem z dniem 1 stycznia 1934 roku i 3. lokatą w korpusie oficerów kawalerii. Od czerwca 1934 roku do września 1939 roku był szefem sztabu 3 Samodzielnej Brygady Kawalerii i Wileńskiej Brygady Kawalerii w Wilnie. W międzyczasie był zastępcą dowódcy 13 pułku Ułanów Wileńskich w Nowej Wilejce.
19 września 1936 roku dowódca 3 Samodzielnej Brygady Kawalerii, generał brygady Marian Przewłocki, uznając go za „oficera wybitnego” zwrócił się do Generalnego Inspektora Sił Zbrojnych z prośbą o nadanie mu Odznaki Pamiątkowej GISZ. Prośba dowódcy 3 Samodzielnej Brygady Kawalerii zyskała „gorące poparcie” ówczesnego dowódcy Okręgu Korpusu Nr III w Grodnie, generała brygady Franciszka Kleeberga. 8 kwietnia 1937 roku Prezydent RP Ignacy Mościcki „w drodze łaski darował mu skutki karno-sądowego skazania prawomocnym wyrokiem Wojskowego Sądu Okręgowego Nr III w Wilnie z dnia 9 lipca 1935 roku L.Ko.257/35 zarządziwszy zatarcie tego skazania”. Wykonanie kary aresztu jednego tygodnia i kary grzywny w wysokości 20 zł zostało zawieszone na okres dwóch lat, a na podstawie ustawy z dnia 2 stycznia 1936 roku o amnestii została mu darowana w całości. 30 kwietnia 1937 roku zwrócił się do Generalnego Inspektora Sił Zbrojnych z prośbą o nadanie mu Odznaki Pamiątkowej GISZ. Prośbę poparł pozytywną opinią, której 2 maja 1937 roku udzielił mu ówczesny dowódca 7 Dywizji Piechoty w Częstochowie, generał brygady Janusz Gąsiorowski, który do grudnia 1931 roku był jego przełożonym w GISZ. Swoje poparcie generał Gąsiorowski uzasadniał między innymi tym, że „w czasie choroby Pana Marszałka Piłsudskiego pełnił dyżury nocne przy Panu Marszałku, do której to służby oficerowie byli specjalnie dobierani”. 10 maja 1937 roku prośba wpłynęła do Biura Inspekcji GISZ i została przekazana Komisji Odznaki Pamiątkowej GISZ. Przewodniczący Komisji Odznaki Pamiątkowej GISZ, generał broni Kazimierz Sosnkowski zawiadomił go, że decyzją z 13 maja 1937 roku Generalny Inspektor Sił Zbrojnych marszałek Polski Edward Śmigły-Rydz odmówił mu prawa do Odznaki Pamiątkowej GISZ. Zawiadomienie przewodniczącego Komisji zostało wysłane z GISZ dopiero 11 października 1937 roku.
Jako szef sztabu Wileńskiej Brygady Kawalerii walczył w kampanii wrześniowej 1939 roku. W czasie kampanii dostał się do sowieckiej niewoli. Przebywał w obozie w Starobielsku. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3474389" url="https://pl.wikipedia.org/wiki?curid=3474389" title="David Carter">
David Carter

David Cunningham Carter (ur. 3 kwietnia 1952 w Christchurch) – nowozelandzki polityk i rolnik, działacz Nowozelandzkiej Partii Narodowej, wieloletni parlamentarzysta, były minister, od 2013 do 2017 przewodniczący Izby Reprezentantów.
Życiorys.
Absolwent St Bede's College w rodzinnej miejscowości oraz nauk rolniczych na Lincoln University. Prowadził własne gospodarstwo rolne specjalizujące się w hodowli.
Zaangażował się w działalność polityczną w ramach Nowozelandzkiej Partii Narodowej. W 1994 po raz pierwszy wszedł w skład Izby Reprezentantów (44. kadencji) z okręgu wyborczego Selwyn. W 1996 uzyskał reelekcję na 45. kadencję w okręgu wyborczym Banks Peninsula. W kolejnych wyborach (1999, 2002, 2005, 2008, 2011, 2014, 2017) był wybierany na posła kolejnych kadencji (46., 47., 48., 49., 50., 51., 52.) z listy krajowej swojego ugrupowania.
Pełnił funkcję partyjnego młodszego whipa. Wielokrotnie obejmował stanowiska rządowe. Był ministrem ds. osób starszych oraz wiceministrem ds. żywności, bezpieczeństwa biologicznego i kontroli granic (1998–1999), wiceministrem edukacji (1999), ministrem rolnictwa, leśnictwa i bezpieczeństwa biologicznego (2008–2011), ministrem odpowiedzialnym za część przemysłu (2011–2013) oraz władze lokalne (2012–2013). W 2013 powierzono mu urząd spikera nowozelandzkiego parlamentu, sprawował go do 2017.

</doc>
<doc id="3474390" url="https://pl.wikipedia.org/wiki?curid=3474390" title="Lew Gałkin">
Lew Gałkin

Lew Fiodorowicz Gałkin (ros. Лев Фёдорович Галкин, ur. 1908 we wsi Gari w guberni moskiewskiej, zm. 21 grudnia 1961 w Chabarowsku) – funkcjonariusz radzieckich organów bezpieczeństwa, generał major, ludowy komisarz/minister bezpieczeństwa państwowego Turkmeńskiej SRR (1945-1950).
Życiorys.
Rosjanin, 1925 skończył szkołę 2 stopnia w mieście Korczew w guberni twerskiej, później pracował w fabrykach. Od kwietnia 1927 członek WKP(b), 1932 skończył 2 kursy wydziału wieczorowego Moskiewskiego Instytutu Chemiczno-Technologicznego, pracował w moskiewskim instytucie naukowo-badawczym, potem był laborantem w fabryce chemicznej. Od marca 1932 do marca 1933 słuchacz Centralnej Szkoły OGPU ZSRR, od marca 1933 do marca 1937 kolejno pomocnik pełnomocnika IV i III Oddziału i pełnomocnika operacyjnego Oddziału V Zarządu Ekonomicznego OGPU przy Radzie Komisarzy Ludowych ZSRR/Wydziału Ekonomicznego Głównego Zarządu Bezpieczeństwa Państwowego, od 11 grudnia 1935 młodszy porucznik bezpieczeństwa państwowego. Od marca 1937 do grudnia 1938 pełnomocnik operacyjny Oddziału XIV Wydziału III Głównego Zarządu Bezpieczeństwa Państwowego, od 8 kwietnia 1938 porucznik bezpieczeństwa państwowego, od grudnia 1938 do lutego 1941 zastępca szefa Zarządu NKWD obwodu wołogodzkiego, od 17 stycznia 1939 starszy porucznik, a od 9 maja 1940 kapitan bezpieczeństwa państwowego. Od 26 lutego 1941 do 7 maja 1943 szef Zarządu NKWD obwodu wołogodzkiego, 6 września 1941 awansowany na majora bezpieczeństwa państwowego, od 7 maja 1943 do 10 lutego 1945 szef Zarządu NKGB obwodu wołogodzkiego, 14 lutego 1943 awansowany na pułkownika, od lutego 1945 do sierpnia 1950 ludowy komisarz/minister bezpieczeństwa państwowego Turkmeńskiej SRR. Od 16 sierpnia 1950 do 10 marca 1952 szef Zarządu MGB obwodu kurskiego, od 10 marca 1952 do 16 marca 1953 szef Zarządu MGB Kraju Chabarowskiego, od 16 marca 1953 do 27 marca 1954 szef Zarządu MWD Kraju Chabarowskiego, od 27 marca 1954 do śmierci szef Zarządu KGB Kraju Chabarowskiego, 14 stycznia 1956 mianowany generałem majorem. Deputowany do Rady Najwyższej ZSRR 3 kadencji.
Odznaczenia.
I 7 medali.

</doc>
<doc id="3474392" url="https://pl.wikipedia.org/wiki?curid=3474392" title="Estadio CAP">
Estadio CAP

Estadio CAP – wielofunkcyjny stadion w Talcahuano w Chile. Służy przede wszystkich do rozgrywania meczów piłki nożnej.
Sport.
Na stadionie rozgrywa mecze klub CD Huachipato. Stadion został zbudowany w 2009 roku i mieści 29 579 widzów.

</doc>
<doc id="3474395" url="https://pl.wikipedia.org/wiki?curid=3474395" title="Omar Infante">
Omar Infante

Omar Infante (ur. 26 grudnia 1981) – wenezuelski baseballista występujący na pozycji drugobazwowego w organizacji Detroit Tigers.
Przebieg kariery.
W kwietniu 1999 podpisał kontrakt jako wolny agent z Detroit Tigers i początkowo grał w klubach farmerskich tego zespołu, między innymi w Toledo Mud Hens, reprezentującym poziom Triple-A. W Major League Baseball zadebiutował 7 września 2002 w meczu przeciwko New York Yankees, w którym zaliczył RBI single. Trzy dni później w spotkaniu z Minnesota Twins zdobył pierwszego home runa w MLB.
W listopadzie 2007 w ramach wymiany zawodników przeszedł do Chicago Cubs, jednak trzy tygodnie później został oddany do Atlanta Braves, podpisując dwuletni kontrakt wart 4,3 miliona dolarów. W lipcu 2010 otrzymał powołanie do NL All-Star Team. W listopadzie 2010 przeszedł do Miami Marlins, zaś w lipcu 2012 powrócił do Detroit Tigers. W marcu 2013 był w składzie reprezentacji Wenezueli na turnieju World Baseball Classic. W grudniu 2013 podpisał czteroletni kontrakt z opcją przedłużenia o rok kontrakt z Kansas City Royals.
W czerwcu 2016 podpisał niegwarantowany kontrakt z Atlanta Braves, zaś w grudniu 2016 z Detroit Tigers.

</doc>
<doc id="3474396" url="https://pl.wikipedia.org/wiki?curid=3474396" title="Hebridae">
Hebridae



</doc>
<doc id="3474398" url="https://pl.wikipedia.org/wiki?curid=3474398" title="Estadio Tierra de Campeones">
Estadio Tierra de Campeones

Estadio Tierra de Campeones – wielofunkcyjny stadion w Iquique w Chile. Służy przede wszystkich do rozgrywania meczów piłki nożnej.
Sport.
Na stadionie rozgrywa mecze klub Deportes Iquique. Stadion został zbudowany w 1993 roku i mieści 12 000 widzów.

</doc>
<doc id="3474401" url="https://pl.wikipedia.org/wiki?curid=3474401" title="Nikon D4">
Nikon D4

Nikon D4 – 16,2-megapikselowa profesjonalna pełnoklatkowa (35mm) lustrzanka cyfrowa zaprezentowana przez firmę Nikon 6 stycznia 2012. Jest następcą modelu Nikon D3S. W modelu D4 wprowadzono ulepszenia względem poprzednika, m.in. zastosowano 16,2-megapikselową matrycę, poprawiony autofocus z czujnikami pomiarowymi i zaoferowano możliwość fotografowania przy zwiększonej do 204 800 czułości ISO. Aparat został wprowadzony na rynek w lutym 2012 przy rekomendowanej cenie 5999,95 USD. Zastosowano w nim nowe karty pamięci XQD.
Nikon D4 jest przeznaczony dla fotografów sportowych i fotoreporterów. Przy prędkości zdjęć seryjnych 10 klatek na sekundę, 20-sekundowa seria wykonuje 200 fotografii pełnej rozdzielczości z pełnym opomiarowaniem i autofocusem dla każdej klatki. Jeśli ekspozycja i ostrość są zablokowane, prędkość zdjęć seryjnych może zostać zwiększona do 11 klatek na sekundę. 
Odbiór.
D4 uzyskał czwarte miejsce w ocenie matryc DXOmark, został pobity tylko przez dwie wersje Nikona D800 i średnioformatowy 80-megapikselowy aparat (Phase One IQ180).

</doc>
<doc id="3474410" url="https://pl.wikipedia.org/wiki?curid=3474410" title="Estadio El Cobre de El Salvador">
Estadio El Cobre de El Salvador

Estadio El Cobre – wielofunkcyjny stadion w El Salvador w Chile. Służy przede wszystkich do rozgrywania meczów piłki nożnej.
Sport.
Na stadionie rozgrywa mecze klub CD Cobresal. Stadion został zbudowany w 1980 roku i mieści 20 752 widzów.

</doc>
<doc id="3474414" url="https://pl.wikipedia.org/wiki?curid=3474414" title="Robotniczo-Chłopska Armia Czerwona">
Robotniczo-Chłopska Armia Czerwona



</doc>
<doc id="3474421" url="https://pl.wikipedia.org/wiki?curid=3474421" title="Michaił Nosow">
Michaił Nosow

Michaił Andriejewicz Nosow (ros. Михаил Андреевич Носов, ur. 1902 we wsi Płockaja w guberni twerskiej, zm. w styczniu 1983 w Saratowie) - funkcjonariusz radzieckich organów bezpieczeństwa, pułkownik.
Rosjanin, początkowo pracował na roli, od 1923 członek Komsomołu, od maja 1924 w pogranicznych wojskach OGPU, od października 1926 członek WKP(b). Od września 1926 do października 1927 słuchacz Centralnych Kursów Instruktorów Wojsk OGPU, od września 1930 do września 1931 słuchacz Wyższej Szkoły Pogranicznej OGPU, od kwietnia do lipca 1933 słuchacz kursów instruktorów-propagandzistów w OGPU, od 29 czerwca 1936 komisarz batalionu. Od października do grudnia 1938 instruktor Wydziału Zarządzania Organami Partyjnymi KC WKP(b), od 13 grudnia 1938 do 26 lutego 1941 szef Zarządu NKWD obwodu jarosławskiego, od 28 grudnia 1938 kapitan bezpieczeństwa państwowego. Od 26 lutego do 31 lipca 1941 szef Zarządu NKGB obwodu jarosławskiego, od sierpnia 1941 do lutego 1942 szef odcinka NKWD Obrony Moskwy, od 1 lutego 1942 do stycznia 1943 zastępca szefa Wydziału 1 Zarządu Ekonomicznego NKWD ZSRR, od stycznia do sierpnia 1943 szef Wydziału Politycznego Dywizji NKWD Specjalnego Przeznaczenia im. Feliksa Dzierżyńskiego, od 11 stycznia 1943 podpułkownik, od sierpnia do października 1943 zastępca szefa Zarządu Politycznego Wojsk NKWD Okręgu Ukraińskiego, od października 1943 do 9 października 1944 szef Zarządu NKGB obwodu mikołajowskiego, 28 stycznia 1944 awansowany na pułkownika. Od października 1944 do marca 1945 szef Sektora Operacyjnego NKWD 2 Frontu Nadbałtyckiego, od kwietnia 1945 do kwietnia 1950 zastępca ludowego komisarza/ministra bezpieczeństwa państwowego Mordwińskiej ASRR, od sierpnia 1950 do marca 1953 zastępca szefa Zarządu Ochrony MGB Kolei Nadwołżańskiej, później szef Wydziału Drogowego Milicji MWD Kolei Nadwołżańskiej, od lipca 1954 na emeryturze.
Odznaczenia.
I 5 medali.

</doc>
<doc id="3474427" url="https://pl.wikipedia.org/wiki?curid=3474427" title="Wielka Czernica">
Wielka Czernica

Wielka Czernica (błr. Вялікая Чэрніца; ros. Большая Черница) – wieś na Białorusi, w rejonie witebskim obwodu witebskiego, około 19 km na południe od Witebska.
Wieś magnacka położona była w końcu XVIII wieku w powiecie witebskim województwa witebskiego.
Historia.
Po I rozbiorze Polski w 1772 roku Wielka Czernica, wcześniej należąca do województwa witebskiego Rzeczypospolitej, znalazła się na terenie powiatu sieńskiego guberni witebskiej Imperium Rosyjskiego.
Na przełomie XVIII i XIX wieku Wielka Czernica należała do Eleonory z Sielickich Łuskiny, wdowy po Wincentym Łuskinie-Zaranowskim, szambelanie dworu królewskiego. Po niej właścicielką majątku stała się jej siostrzenica, Adela Staniszewska, której osiemdziesięcioletni mąż popełnił samobójstwo w 1863 roku na wieść o rozstrzelaniu jego syna Michała, powstańca styczniowego. Drugi ich syn, Antoni, zmarł w drodze na zesłanie na Sybir. Czernicę objął najstarszy z braci, Stanisław. Jego syn, Michał był ostatnim właścicielem Wielkiej Czernicy.
Po ustabilizowaniu się granicy polsko-radzieckiej w 1921 roku Wielka Czernica znalazła się na terenie ZSRR. Od 1991 roku znajduje się na terenie Republiki Białorusi.
Dawny dwór.
Eleonora Łuskina wzniosła tu na przełomie XVIII i XIX wieku drewniany dwór. Dom był posadowiony na zboczu, w związku z czym jego elewacja ogrodowa była znacznie wyższa niż frontowa. Był to prostokątny budynek, od frontu parterowy, z pięterkiem w części środkowej, zaledwie siedmioosiowy, o bardzo wydatnym portyku ze zwieńczonym tympanonem - trójkątnym szczytem wspartym na czterech parach kolumn. Od strony ogrodu przy środkowej części tam piętrowej elewacji znajdował się taras wsparty na czterech słupach, ze schodami schodzącymi do ogrodu. Dom przykryty był czterospadowym dachem. Dom został zniszczony po 1918 roku.
Majątek w Wielkiej Czernicy był opisany w książce "Memento kresowe" Antoniego Urbańskiego w 1929 r. str. 115 oraz w 1. tomie Dziejów rezydencji na dawnych kresach Rzeczypospolitej Romana Aftanazego.

</doc>
<doc id="3474435" url="https://pl.wikipedia.org/wiki?curid=3474435" title="Rajd Karkonoski 2015">
Rajd Karkonoski 2015

30. Rajd Karkonoski – 30. edycja Rajdu Karkonoskiego. Był to rajd samochodowy, który był rozgrywany od 15 do 17 maja 2015 roku. Bazą rajdu była Jelenia Góra. Była to druga runda Rajdowych Samochodowych Mistrzostw Polski w roku 2015. Organizatorem rajdu był Automobilklub Karkonoski.

</doc>
<doc id="3474437" url="https://pl.wikipedia.org/wiki?curid=3474437" title="Џь">
Џь

Џь, џь – dwuznak cyrylicy składający się z liter џ i ь.
Użycie.
Dwuznak używany jest w języku abchaskim, w którym pełni rolę spółgłoski zwarto-szczelinowej zadziąsłowo dźwięcznej (/d͡ʒ/). W latach 1928-1938, gdy język abchaski używał alfabetu opartego na łacinie, odpowiednikiem dwuznaku było Ꝗ.

</doc>
<doc id="3474443" url="https://pl.wikipedia.org/wiki?curid=3474443" title="Mistrzostwa Europy w Rugby 7 Mężczyzn 2012">
Mistrzostwa Europy w Rugby 7 Mężczyzn 2012

Mistrzostwa Europy w Rugby 7 Mężczyzn 2012 – jedenaste mistrzostwa Europy w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez FIRA-AER mające na celu wyłonienie najlepszej męskiej reprezentacji narodowej w tej dyscyplinie sportu w Europie. Zostały rozegrane w formie pięciu turniejów w trzech hierarchicznie ułożonych dywizjach w okresie od 19 maja – 8 lipca 2012 roku. W walce o tytuł mistrzowski brało udział dwanaście zespołów, pozostałe europejskie drużyny, które przystąpiły do rozgrywek, występowały w niższych dywizjach, pomiędzy wszystkimi trzema istniał system awansów i spadków.
W pierwszych dwóch turniejach zwyciężyli Anglicy, w trzecim zaś Francuzi. Triumf w całym cyklu odnieśli Anglicy, pozostałe miejsca na podium zajęli Portugalczycy i Francuzi. Najwięcej punktów w cyklu (135) zdobył Walijczyk, Thomas Williams.
Informacje ogólne.
Mistrzostwa zostały rozegrane w formie pięciu turniejów w dwunastozespołowej obsadzie – trzech w Grand Prix Series i po jednym w Dywizjach A i B.
Mistrzem Europy zostawała drużyna, która po rozegraniu trzech turniejów w czerwcu i lipcu – w Lyonie, Moskwie i Odense – zgromadziła najwięcej punktów, które były przyznawane za zajmowane w nich miejsca:
W przypadku tej samej liczby punktów ich lokaty były ustalane kolejno na podstawie:
Reprezentacje w pierwszych dwóch turniejach zostały podzielone na dwie sześciozespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – dwie czołowe drużyny z każdej grupy awansowały do półfinałów, zespoły z miejsc trzeciego i czwartego do turnieju "Plate", a pozostałe walczyły o "Bowl". Do trzeciego turnieju zostały zaproszona Dania oraz trzy czołowe zespoły Dywizji A, a rywalizacja w pierwszej fazie odbywała się w ramach czterech czterozespołowych grup, zaś faza pucharowa była trzyrundowa. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku uzupełnionego o Szkocję, którą uplasowano na miejscu 7 w rozgrywkach elity.
Pomiędzy dywizjami istniał system awansów i spadków – po zakończonym sezonie najsłabsza reprezentacja z Grand Prix Series oraz Dywizji A zostały relegowane do niższych klas rozgrywkowych, a ich miejsce zajęli zwycięzcy zawodów odpowiednio Dywizji A oraz Dywizji B.
Uczestnicy.
Obsada turniejów została ustalona na podstawie wyników osiągniętych w poprzednich mistrzostwach.

</doc>
<doc id="3474445" url="https://pl.wikipedia.org/wiki?curid=3474445" title="VISA (szczep bakterii)">
VISA (szczep bakterii)



</doc>
<doc id="3474447" url="https://pl.wikipedia.org/wiki?curid=3474447" title="Ranunculus constantinopolitanus">
Ranunculus constantinopolitanus

Ranunculus constantinopolitanus (DC.) d'Urv. – gatunek rośliny z rodziny jaskrowatych ("Ranunculaceae" Juss.). Występuje naturalnie w południowo-wschodniej Europie oraz zachodniej Azji. 
Rozmieszczenie geograficzne.
Rośnie naturalnie w Grecji, Bułgarii, Rumunii, na Krymie, Cyprze, w Turcji, Syrii, Libanie, północnej części Izraela, na Kaukazie, w Iraku oraz Iranie. Na Cyprze ma status gatunku autochtonicznego. Występuje tylko w północnej części wyspy. W Izraelu występuje powszechnie w dolinie Hula, natomiast jest rzadko spotykany w Górnej Galilei i na Wzgórzach Golan. W Turcji rośnie powszechnie na całym obszarze kraju. 
Biologia i ekologia.
Rośnie trawiastych i skalistych zboczach. Występuje na wysokości od 2000 do 3000 m n.p.m. Kwitnie od kwietnia do czerwca.

</doc>
<doc id="3474449" url="https://pl.wikipedia.org/wiki?curid=3474449" title="Kowal dwuplamek">
Kowal dwuplamek



</doc>
<doc id="3474451" url="https://pl.wikipedia.org/wiki?curid=3474451" title="Syromastus rhombeus">
Syromastus rhombeus



</doc>
<doc id="3474452" url="https://pl.wikipedia.org/wiki?curid=3474452" title="Stowarzyszenie &quot;Młodzi Demokraci&quot;">
Stowarzyszenie &quot;Młodzi Demokraci&quot;



</doc>
<doc id="3474454" url="https://pl.wikipedia.org/wiki?curid=3474454" title="Corizidae">
Corizidae



</doc>
<doc id="3474458" url="https://pl.wikipedia.org/wiki?curid=3474458" title="Rhopalus subrufus">
Rhopalus subrufus



</doc>
<doc id="3474460" url="https://pl.wikipedia.org/wiki?curid=3474460" title="Federal Heights">
Federal Heights

Federal Heights – miasto w Stanach Zjednoczonych, w stanie Kolorado, w hrabstwie Adams.

</doc>
<doc id="3474461" url="https://pl.wikipedia.org/wiki?curid=3474461" title="Ranunculus cornutus">
Ranunculus cornutus

Ranunculus cornutus DC. – gatunek rośliny z rodziny jaskrowatych ("Ranunculaceae" Juss.). Występuje naturalnie w północno-wschodniej Afryce oraz w zachodniej i środkowej Azji. 
Rozmieszczenie geograficzne.
Rośnie naturalnie w Libii, Egipcie, Izraelu, Jordanii, Libanie, Syrii, na Cyprze, w Turcji, na Kaukazie, w Iraku, Iranie oraz Afganistanie. W Izraelu gatunek ten jest rzadko spotykany w Górnej i Dolnej Galilei, na Wzgórzach Golan oraz równinie Szaron. Na Cyprze jest gatunkiem autochtonicznym i występuje na całym obszarze wyspy, z wyjątkiem jej południowej części. W Turcji został zaobserwowany w prowincjach Stambuł, Zonguldak, Izmir, Elazığ (w miejscowości Mollakendi, 10 km na południowy wschód od miasta Elazığ, na wysokości 1100 m n.p.m.), Konya (33 km na południe od miasta Beyşehir, na wysokości 1250 m n.p.m.), Hatay (góra Kılıç Dağı), Gaziantep, Diyarbakır (5 km na południe od miasta Diyarbakır, na wysokości 650 m n.p.m.), Mardin, Siirt (w okolicach miejscowości Baykan, na wysokości 820 m n.p.m.) oraz Şanlıurfa (na południe od miasta Birecik, na wysokości 465 m n.p.m.). W Iraku występuje na pogórzu Wyżyny Irańskiej i w Mezopotamii. 
Biologia i ekologia.
Rośnie na wilgotnych łąkach oraz terenach skalistych. Występuje na wysokości do 1500 m n.p.m. Kwitnie od lutego do maja.
Ochrona.
W Czerwonej księdze gatunków zagrożonych został zaliczony do kategorii LC – gatunków niższego ryzyka. Roślina jest powszechna zasięgu swojego występowania, ale jej tendencja populacji nie jest znana. Według IUCN nie ma informacji na temat działań ochronnych dla tego gatunku. Zalecane są dalsze badania na temat wielkości populacji oraz jej zagrożeń.

</doc>
<doc id="3474463" url="https://pl.wikipedia.org/wiki?curid=3474463" title="Maksymowicz">
Maksymowicz



</doc>
<doc id="3474465" url="https://pl.wikipedia.org/wiki?curid=3474465" title="Spencer Reed">
Spencer Reed

Spencer Reed (ur. 12 maja 1983 w Nowym Jorku) − amerykański aktor pornograficzny, model i DJ pochodzenia rosyjskiego i austriackiego. 
Życiorys.
Wczesne lata.
Urodził się i wychował w Nowym Jorku. Mieszkał także w Waszyngtonie. Pracował jako webmaster, fotomodel i tancerz go-go.. Od września 2001 do 2003 uczęszczał na wydział psychologii na University of Montana w Missoula w Montanie. Od września 2003 do 2006 studiował zarządzanie turystyką i hotelarstwo na University Park przy Pennsylvania State University w Pensylwanii. 
Kariera.
Jego debiut w gejowskiej branży porno miał miejsce w 2007 w filmie "Ride Him Hard" dla wytwórni Next Door Studios. W 2008 podjął współpracę z witryną internetową Randy Blue. Ponadto współpracował z dużymi firmami produkcyjnymi, takimi jak Falcon Studios, Hot House, Titan Men, Lucas Entertainment, Colt Studio Group czy Raging Stallion. 
Wysoki (186 cm wzrostu), muskularnej budowy ciała (waga ok. 105 kg) i wyposażony w 22-centymetrowego penisa, brał również udział w scenach BDSM dla Kink.com.
W 2011 został nominowany do XBIZ Award w kategorii „Gejowski wykonawca roku”. 
W 2012 został wybrany „Mr. San Francisco”, co pozwoliło mu rywalizować o kolejny tytuł „Mr. International Escort” z International Escort Awards, gdzie zwyciężył w kategorii „Najlepszy towar eskortowy fetysz”. Działał również jako żigolak. 
W 2012 zdobył dwie nagrody Grabby w kategorii „Wykonawca roku” i „Najlepsza scena seksu grupowego” w filmie Titan Men "Surveillance" (2011) z Dario Beckiem, Christopherem Danielsem i Trentonem Ducati, a także został uhonorowany brytyjską nagrodą HotRods w trzech kategoriach: „Najlepszy międzynarodowy artysta dyskotekowej kuli”, „Najlepsza ejakulacja” w filmie Hot House "Pack Attack 5" (2011) i „Nagroda czytelnika QX Men”.
Z czasem przeniósł się do Niemiec, gdzie pracuje jako DJ i producent muzyczny. 
W 2014 odbył szkolenie współczesnej produkcji muzyki elektronicznej w SAE Institute. W czerwcu 2016 zajął szóste miejsce w rankingu na „Najbardziej seksownego modela Men at Play” ("El modelo mas sexy de Men at Play"), ogłoszonym przez hiszpański portal 20minutos.es.
Życie prywatne.
Był w związku z aktorami erotycznymi - Phillipem Aubreyem i Carstenem Anderssonem. W 2012 jego partnerem był włoski aktor pornograficzny Alex Marte. 5 kwietnia 2013 w Berlinie poślubił Damira Krupica.

</doc>
<doc id="3474466" url="https://pl.wikipedia.org/wiki?curid=3474466" title="Franciszek od Jezusa Terrero de Ortega Pérez">
Franciszek od Jezusa Terrero de Ortega Pérez

Franciszek od Jezusa Terrero de Ortega Pérez OESA "Francisco Terrero de Ortega Pérez" (ur. 1597 w Villamediana, zm. 3 września w Nagasaki 1632) − błogosławiony Kościoła katolickiego, męczennik, ofiara prześladowań antykatolickich w Japonii, hiszpański prezbiter z Zakonu Świętego Augustyna.
Geneza męczeństwa - tło historyczne.
Pierwsi misjonarze z Zakonu Świętego Augustyna przybyli do Japonii w 1602. Rosnące wraz z liczebnością chrześcijan ich wpływy na życie społeczne, spory o metody ewangelizacji, a także awanturnictwo rywalizujących ze sobą kupców z Hiszpanii i Portugalii wpłynęły na zmianę początkowo przychylnego stosunku, obawiających się osłabienia swej pozycji siogunów i książąt. Po okresie wzmożonej działalności misyjnej Kościoła katolickiego, gdy w 1614 roku siogun Ieyasu Tokugawa wydał edykt zniszczenia chrześcijaństwa na mocy którego pod groźbą utraty życia wszyscy misjonarze mieli opuścić kraj, a praktykowanie i nauka religii zakazana, rozpoczęły się trwające ponad 200 lat krwawe prześladowania chrześcijan.
Życiorys.
Pochodzący z okolic Palencii Franciszek de Ortega Pérez w 1614 roku został przyjęty do nowicjatu augustianów w Valladolid. Po otrzymaniu sakramentu święceń kapłańskich w 1622 roku skierowany został na misje do Meksyku, a w rok później do duszpasterzowania w Manili na Filipinach. Ostatecznie dotarł do Japonii i tam realizował swoje powołanie potajemnie kierując jako wikariusz generalny całego kraju misjonarzami swojego zakonu. W listopadzie 1629 roku aresztowany został równolegle z Wincentym od św. Antoniego Simões de Carvalho i trafił do ciężkiego więzienia w Ōmurze. 5 grudnia 1631 roku zostali przewiezieni do Nagasaki i tam po torturach polegających na biciu, podtapianiu, wystawianiu na słoneczny skwar, polewaniu poranionego gorącą wodą siarczaną 3 września 1632 roku został skazany na śmierć i żywcem spalony z pięcioma współtowarzyszami: Antonim Ishidą Kyūtaku, Bartłomiejem Gutierrez'em, Gabrielem od św. Magdaleny, Hieronimem od Krzyża, Wincentym od św. Antoniego Simões de Carvalho.
Franciszek od Jezusa Terrero de Ortega Pérez znalazł się w grupie 205 męczenników japońskich beatyfikowanych 7 lipca 1867 roku w Rzymie przez papieża Piusa IX.
"Dies natalis" (dzienna rocznica śmierci) jest dniem, kiedy wspominany jest w Kościele katolickim zaś augustianie wspominają męczenników japońskich 28 września.

</doc>
<doc id="3474469" url="https://pl.wikipedia.org/wiki?curid=3474469" title="Bennett (Wisconsin)">
Bennett (Wisconsin)

Bennett – miasto w Stanach Zjednoczonych, w stanie Wisconsin, w hrabstwie Douglas.

</doc>
<doc id="3474470" url="https://pl.wikipedia.org/wiki?curid=3474470" title="Bennett (Kolorado)">
Bennett (Kolorado)

Bennett – miasto w Stanach Zjednoczonych, w stanie Kolorado, w hrabstwie Adams.

</doc>
<doc id="3474472" url="https://pl.wikipedia.org/wiki?curid=3474472" title="Gladys Knight and the Pips">
Gladys Knight and the Pips



</doc>
<doc id="3474473" url="https://pl.wikipedia.org/wiki?curid=3474473" title="Państwo satelickie">
Państwo satelickie

Państwo satelickie () – państwo, które jest powszechnie uznawane na arenie międzynarodowej, jednakże w znacznym stopniu uzależnione od określonego mocarstwa, które uznaje formalnie niepodległość tego państwa.
W państwach satelickich publicznie akcentuje się przyjaźń i sojusz pomiędzy nimi. Mocarstwo pozwala rządowi swojego „satelity” na samodzielność, jednakże w poważniejszych sprawach może (nieoficjalnie) zażądać konsultacji z nim. Wojsko mocarstwa może swobodnie utrzymywać bazy na terenie takiego sojusznika w czasie pokoju. Ewentualna próba zerwania sojuszu grozi interwencją zbrojną mocarstwa.

</doc>
<doc id="3474474" url="https://pl.wikipedia.org/wiki?curid=3474474" title="Hooper (Nebraska)">
Hooper (Nebraska)

Hooper – miasto w Stanach Zjednoczonych, w stanie Nebraska, w hrabstwie Dodge.

</doc>
<doc id="3474475" url="https://pl.wikipedia.org/wiki?curid=3474475" title="Hooper (Kolorado)">
Hooper (Kolorado)

Hooper – miasto w Stanach Zjednoczonych, w stanie Kolorado, w hrabstwie Alamosa.

</doc>
<doc id="3474476" url="https://pl.wikipedia.org/wiki?curid=3474476" title="Eduardo Escobar">
Eduardo Escobar

Eduardo José Escobar (ur. 5 stycznia 1989) – wenezuelski baseballista występujący na pozycji lewozapolowego w Arizona Diamondbacks.
Przebieg kariery.
W styczniu 2006 podpisał kontrakt jako wolny agent z Chicago White Sox i początkowo grał w klubach farmerskich tego zespołu, między innymi w Charlotte Knights, reprezentującym poziom Triple-A. W Major League Baseball zadebiutował 2 września 2011 w meczu przeciwko Detroit Tigers jako pinch hitter, w którym zaliczył single'a. W organizacji White Sox grał na pozycji drugobazowego, trzeciobazowego i łącznika.
W lipcu 2012 w ramach wymiany zawodników przeszedł do Minnesota Twins. 3 kwietnia 2013 w meczu z Detroit Tigers zaliczył dające zwycięstwo two-run double, zaś sześć dni później w spotkaniu z Kansas City Royals zdobył pierwszego home runa w MLB.
W lipcu 2018 w ramach wymiany przeszedł do Arizona Diamondbacks.

</doc>
<doc id="3474477" url="https://pl.wikipedia.org/wiki?curid=3474477" title="Partnerstwo na rzecz Jedności Narodowej – Sojusz na rzecz Zmian">
Partnerstwo na rzecz Jedności Narodowej – Sojusz na rzecz Zmian

Partnerstwo na rzecz Jedności Narodowej – Sojusz na rzecz Zmian (ang.: "A Partnership for National Unity – Alliance for Change, APNU-AFC") – koalicja gujańskich partii politycznych. Została zawiązana przed wyborami parlamentarnymi 11 maja 2015 w których konkurowała o władzę z rządzącą od 23 lat Ludową Partią Postępową. Ostatecznie APNU-AFC zwyciężyła uzyskując 33 miejsca w 65-miejscowym parlamencie. 
W skład koalicji wchodzą:

</doc>
<doc id="3474478" url="https://pl.wikipedia.org/wiki?curid=3474478" title="Ron Kersey">
Ron Kersey

Tyrone Garfield „Ron” Kersey (ur. 7 kwietnia 1949 w Filadelfii, zm. 25 stycznia 2005 w Springfield (Pensylwania)) – amerykański klawiszowiec, autor piosenek, producent oraz aranżer, który zasłynął jako twórca muzyki do utworu „Disco Inferno” zespołu The Trammps.
Urodzony w Filadelfii Kersey służył w Siłach Powietrznych Stanów Zjednoczonych. Był on członkiem zespołu disco The Trammps. Otrzymał nagrodę Grammy za ścieżkę dźwiękową do filmu "Gorączka sobotniej nocy", gdzie pojawiła się piosenka „Disco Inferno”. Był on także członkiem zespołu muzyków MFSB oraz The Salsoul Orchestra.
Twórczość.
Oprócz napisania przeboju „Disco Inferno” Kersey wyprodukował i był współautorem piosenek dla innych artystów. Był on producentem utworu „I Have Learned to Respect the Power of Love” nagranym przez piosenkarkę Stephanie Mills, który przez dwa tygodnie przebywał na szczycie zestawienia „Billboardu” Hot R&amp;B/Hip-Hop Songs. Wyprodukował on również jej inny singiel „If I Were Your Woman”, który znalazł się na 19. miejscu zestawienia Hot R&amp;B/Hip-Hop Songs. Kersey był także współautorem, producentem i aranżerem utworu „Every Drop of Your Love” Stacy Lattisaw, który dotarł do pozycji 8 listy Hot R&amp;B/Hip-Hop. Dla Evelyn King napisał (wspólnie z Alex Brown) piosenkę „Kisses Don’t Lie”.
Śmierć.
Muzyk przeżył udar mózgu w 1996 roku, od tego czasu walczył z wieloma komplikacjami. Dziewięć lat później w wyniku powikłań związanych z zapaleniem płuc Kersey zmarł.

</doc>
<doc id="3474480" url="https://pl.wikipedia.org/wiki?curid=3474480" title="Alamosa (Kolorado)">
Alamosa (Kolorado)

Alamosa – miasto w Stanach Zjednoczonych, w stanie Kolorado, siedziba administracyjna hrabstwa Alamosa.

</doc>
<doc id="3474482" url="https://pl.wikipedia.org/wiki?curid=3474482" title="Ryan Dolan">
Ryan Dolan

Ryan Dolan (ur. 22 lipca 1985 w Strabane) – północnoirlandzki piosenkarz. Reprezentant Irlandii w Konkursie Piosenki EurowizjI 2013.
W 2013 ukazał się jego debiutancki album "Frequency".
Konkurs Piosenki Eurowizji.
W 2013 reprezentował Irlandię z utworem „Only Love Survives” w 58. Konkursie Piosenki Eurowizji w Malmö. 14 maja wystąpił w pierwszym półfinale widowiska i z ósmego miejsca awansował do finału, w którym zajął ostatecznie ostatnie, 26. miejsce (z 5 punktami na koncie). 
Życie prywatne.
W 2014 w wywiadzie dla irlandzkiej stacji radiowej RTE Radio 1, ujawnił się publicznie jako gej.

</doc>
<doc id="3474483" url="https://pl.wikipedia.org/wiki?curid=3474483" title="Szybki zmierzch">
Szybki zmierzch

Szybki zmierzch (ang. "Hurry Sundown") – amerykański film dramatyczny z 1967 roku w reżyserii Ottona Premingera. Główne role zagrali Jane Fonda i Michael Caine. Scenariusz powstał na podstawie powieści "Hurry Sundown" autorstwa Katyi i Berta Gildenów.
Fabuła.
Rok 1946. Na amerykańskim Południu właściciel naftowego przedsiębiorstwa, Henry Warren razem z żoną Julie Ann, usiłuje nabyć duży obszar roponośnej ziemi. Po kolei wykupuje, więc małe farmy, jednak dwóch właścicieli postanawia stawić mu opór. Pierwszym z nich jest kuzyn Warrena, Rad McDowell, a drugim młody czarnoskóry farmer Reeve Scott, którego matka Rose była w dzieciństwie opiekunką Julie Ann. Ponieważ żaden z nich nie jest zainteresowany sprzedażą ziemi, wspólnie tworzą spółkę, by wzmocnić swoją pozycję prawną. Ich działania rozwścieczają Henry’ego, który za wszelką cenę chce przejąć ich farmy.
Kiedy Rose nagle umiera, Henry usiłuje przekonać żonę, by oskarżyła Reeve’a o bezprawne przywłaszczenie ziemi. Jest bowiem przekonany, że niechętny czarnoskórym, sędzia Purcell będzie przeciwko Reeve’owi. Jednakże miejscowy nauczyciel Vivian Thurlow sprawdzając miejskie dokumenty odkrywa dowód na to, że Reeve legalnie zarejestrował swoją działkę. Tymczasem Julie zdenerwowana tym, jak Henry traktuje ich chorego umysłowo syna, postanawia wycofać oskarżenie przeciwko Reeve’owi.
Z pomocą członków Ku Klux Klanu Henry wysadza w powietrze tamę znajdującą się pobliżu farm, w wyniku czego najstarsze dziecko jego kuzyna Rada tonie w powodzi. To prowadzi do konsternacji Henry’ego, a Rad i Reeve, wspólnie z sąsiadami, decydują się odbudować swoje zniszczone gospodarstwa.
Produkcja.
Reżyser i producent filmu Otto Preminger, nabył prawa do ekranizacji powieści już osiem miesięcy przed jej wydaniem za 100 000 dolarów. Pierwotnie zamierzał nakręcić czteroipółgodzinny epicki film, który w kinach byłby pokazany dwa razy w ciągu dnia. Kiedy jednak okazało się, że książka sprzedała się „tylko” w 300 000 egzemplarzy, reżyser postanowił zrealizować film z mniejszym rozmachem. Do napisania scenariusza wynajął Hortona Footea’a, którego wraz z rodziną ulokował w Londynie, gdzie kręcił właśnie "Bunny Lake zaginęła". Pierwszy szkic powstał w trzy miesiące, jednak Preminger nie był z niego zadowolony, więc zakończył pracę ze scenarzystą. Mimo to reżyser nalegał później, żeby jego nazwisko znalazło się w napisach. Foote’a zastąpił Thomas C. Ryan, który był wcześniej głównym recenzentem i był zaznajomiony z tematem.
Na przełomie listopada i grudnia 1965 roku Preminger przybył do Georgii, gdzie zamierzał nakręcić cały film i wybrać odpowiednie miejsca. Ponieważ jednak zdjęcia miały być realizowane w od czerwca do sierpnia, czyli w najgorętszych miesiącach, zareagowały związki. Reżyser postanowił więc kręcić wieczorami, ale to wiązałoby się z dodatkowymi kosztami. Scenograf Gene Callahan zasugerował wówczas jako alternatywę swój rodzimy stan – Luizjanę. Na miejsce zdjęć wybrano Baton Rouge i pobliskie okolice, gdzie posadzono zboża, wzniesiono farmy oraz tamę ze zbiornikiem na kilkanaście milionów litrów wody.
Produkcja od początku spotkała się z dużą niechęcią miejscowych mieszkańców, którym nie podobała się prezentowana w filmie przyjaźń białych z czarnymi. Doszło do tego, że w samochodach ekipy filmowej przebijano opony, niektórzy aktorzy otrzymywali telefoniczne pogróżki od Ku Klux Klanu, a na jednym z planów pojawił się w nocy płonący krzyż. Ostatecznie do ochrony części hotelu w którym przebywali filmowcy wezwano żołnierzy. Problemy pojawiły się także w Nowym Orleanie, gdzie grupie filmowców odmówiono wstępu do restauracji. Ponadto wracający wieczorem z planu konwój samochodów i ciężarówek został ostrzelany w lesie przez snajpera.
W połowie zdjęć do filmu Preminger zmuszony był zmienić operatora Loyala Griggsa, który zranił się w plecy, na Miltona R. Krasnera. Ostatecznie produkcja została ukończona i 9 lutego 1967 roku odbyła się premiera.

</doc>
<doc id="3474484" url="https://pl.wikipedia.org/wiki?curid=3474484" title="FIA GT Championship 2003">
FIA GT Championship 2003

Siódmy sezon FIA GT Championship rozpoczął się 6 kwietnia na torze Catalunya, a zakończył się 19 października na torze Monza. Tytuł w klasie GT zdobył zespół BMS Scuderia Italia, a w klasie N-GT tytuł zdobył zespół Freisinger Motorsport.

</doc>
<doc id="3474487" url="https://pl.wikipedia.org/wiki?curid=3474487" title="Nicholas Fitzgibbon">
Nicholas Fitzgibbon

Nicholas Fitzgibbon – irlandzki brydżysta, World International Master (WBF), European Master oraz European Champion w kategorii Seniors (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3474489" url="https://pl.wikipedia.org/wiki?curid=3474489" title="Greenwood Village">
Greenwood Village

Greenwood Village – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474490" url="https://pl.wikipedia.org/wiki?curid=3474490" title="Deer Trail">
Deer Trail

Deer Trail – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474491" url="https://pl.wikipedia.org/wiki?curid=3474491" title="Alex Marte">
Alex Marte

Alex Marte (ur. 29 września 1979 w Mediolanie) − włoski aktor pornograficzny, kulturysta i model.
Życiorys.
Wczesne lata.
Urodził się w Mediolanie. Dorastał na prowincji Tarent w Apulii. Pracował jako murarz i trener osobisty. Był też striptizerem i tancerzem go-go na Sycylii, w Rzymie w Muccassassinie, a także w wielu klubach w Europie.
Początki kariery.
Jako siedemnastolatek rozpoczął karierę fotomodela w Mediolanie. Dwa lata później jako model reklamował bieliznę. Następnie jako kulturysta amator brał udział w zawodach i został instruktorem. Swój wizerunek wykorzystywał na wielkich imprezach gejowskich w Europie.
Kariera w gejowskiej branży porno.
W wieku 28. lat pojawił się na oficjalnych castingach w Rzymie u producenta Ettore Tosiego i zadebiutował przed kamerami w filmie Lucasa Kazana "XXX Casting" (2007). W lutym 2008 otrzymał propozycję występu w projekcie Lucas Kazan Productions "Włosi i inni obcy" ("Italians and Other Strangers"), ale odmówił udziału w tej produkcji.
W grudniu 2008 jego zdjęcie pojawiło się na okładce australijskiego miesięcznika „DNA”. Wystąpił też w sesji fotograficznej z François Sagatem do magazynu „Attitude”.
Powrócił na ekran w Lucas Kazan Productions "Sexcursions: LKP Casting 05" (2009) w reżyserii Ettore Tosiego. 20 sierpnia 2010 na rynku wideo ukazał się film Kristena Bjorna "Costa Brava: The Wild Coast" (2010), gdzie Alex Marte wystąpił jako wykonawca uniwersalny. Film zdobył cztery nominacje do Grabby Award: najlepsza międzynarodowa produkcja, najlepsza scena triolizmu (Alex Marte, Lucas Fox i Marco Salqueiro), najlepsza okładka i najlepszy reżyser (Kristen Bjorn). W październiku 2010 w Berlinie Alex Marte został uhonorowany nagrodą HustlaBall w kategorii „Najlepszy debiutant”. W latach 2011 i 2013 uzyskał nominacje do nagrody Grabby. Później wziął udział w innych produkcjach Kristena Bjorna: "Casting Couch 5" (2011) i "Casting Couch 194" (2012).
Wkrótce stał się gwiazdą londyńskiej witryny internetowej MenAtPlay.com, gdzie wystąpił w filmach krótkometrażowych: "Vanity" (2010) w scenie masturbacji, "Arousal" (2011), "Booty Text" (2011), "Supermartxe Backstage" (2011) z Damienem Crosse, "Unauthorized Entry" (2011), "Gambler" (2011), "Italians" (2011) z Francesco D’Macho, "Distracted Backstage" (2011), "Table Service" (2012), "Hotel Voyeur" (2012), "Captive" (2012) z Samuelem Coltem, "Depraved" (2013), "When I Say Jump" (2012) i "Guest Service" (2013).
We wrześniu 2011, w ogłoszonym przez hiszpański portal 20minutos.es rankingu na najpopularniejszych modeli, aktorów, aktorek, sportowców i piosenkarzy świata, zajął 48. miejsce, a w kategorii „Najbardziej przystojni młodzi mężczyźni” ("Hombres jovenes mas guapos") w maju 2014 znalazł się na 41. miejscu. Z kolei w lipcu 2015 wg portalu 20minutos.es w kategorii „Najseksowniejsza gejowska gwiazda porno” ("Los actores porno gay mas sexys listado 3") zajął piąte miejsce. W czerwcu 2016 zajął czwarte miejsce w rankingu na „Najbardziej seksownego modela Men at Play” ("El modelo mas sexy de Men at Play") 20minutos.es. W czerwcu 2020 był na czternastym miejscu w rankingu 20minutos.es „Gejowska gwiazda porno” ("Gay pornstar"). 
Wystąpił w filmach Lucas Entertainment: "Awake" (2012) i "Masculine Embrace" (2014), Stag Homme Studios "Mediterranean Stag" (2012), Falcon Studios "Madrid Sexy" (2012), a także Raging Stallion Studios - "Addicted" (2013), "Militia" (2013) z Landonem Conradem, "Throb" (2013) i "Heretic" (2013).
Życie prywatne.
Jest zdeklarowanym gejem. W 2012 jego partnerem był Spencer Reed.

</doc>
<doc id="3474492" url="https://pl.wikipedia.org/wiki?curid=3474492" title="Columbine Valley">
Columbine Valley

Columbine Valley – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474493" url="https://pl.wikipedia.org/wiki?curid=3474493" title="Jeffrey S. Taube">
Jeffrey S. Taube

Jeffrey Steven Taube – amerykański neurobiolog, biofizyk, kognitywista, profesor Dartmouth College (Hanover, New Hampshire) – "Department of Psychological and Brain Sciences" i "Center for Cognitive Neuroscience", jeden z odkrywców funkcji „komórek kierunku głowy” w neuronalnym systemie orientacji przestrzennej (zob. GPS mózgu), autor m.in. książki "Head Direction Cells and the Neural Mechanisms of Spatial Orientation".
Życiorys.
Jeffrey Taube uczęszczał do "Evanston Township High School" w Evanston (Illinois) w latach 1966-1970. W latach 1970-1974 był studentem University of Michigan, gdzie uzyskał licencjat ("Bachelor of General Studies"). Profesorem tej uczelni był wówczas James B. Ranck Jr. (w "University of Michigan" od roku 1962, od roku 1975 – profesor fizjologii w Downstate), biofizyk zajmujący się połączeniami między pojedynczymi neuronami hipokampa i mózgiem, założyciel "Hippocampal laboratory", odkrywce „komórek kierunku głowy”, autor licznych publikacji z tej dziedziny. 
Zakres pracy naukowej i dydaktycznej.
W pracy naukowej Jeffrey S. Taube koncentruje się na zagadnieniach mieszczących się w dwóch głównych obszarach: 
Prowadzi zajęcia dydaktyczne dotyczące zagadnień, leżących na pograniczach anatomii, fizjologii i elektrofizjologii, neurologii, psychologii, w tym kognitywistyka percepcji przestrzeni, uczenie się i pamięć.
Publikacje.
Publikację pt. "Head-direction cells recorded from the postsubiculum in freely moving rats. II. Effects of environmental manipulations", której współautorem był J.S. Taube – pracujący wówczas w "Department of Physiology, SUNY Health Sciences Center" – cytował John O’Keefe w czasie swojego wykładu "Spatial Cells in the Hippocampal Formation", wygłoszonego 7 grudnia 2014 roku w ramach ceremonii wręczania Nagród Nobla w dziedzinie fizjologii lub medycyny. Wykazy zamieszczone poniżej pochodzą ze strony internetowej "Dartmouth College".
Stowarzyszenia naukowe i zawodowe.
Jeffrey S. Taube należy m.in. do:
oraz komitetów organizacyjnych konferencji i innych spotkań naukowych. Jest członkiem zespołów redakcyjnych czasopism "Hippocampus" (od roku 1997) i "Behavioral Neuroscience" (od roku 1999.
Nagrody i wyróżnienia.
Wyróżnienia i nagrody akademickie:

</doc>
<doc id="3474494" url="https://pl.wikipedia.org/wiki?curid=3474494" title="Pierre Broussel">
Pierre Broussel

Pierre Broussel (ok. 1575–1654) – francuski polityk epoki Ludwika XIII i Ludwika XIV, przewodniczący paryskiego Parlement, jeden z przywódców parlamentarnej Frondy. Jako przewodniczący Parlementu od 1637 i popularny polityk w maju 1648 roku sprzeciwił się podwyżkom podatków i ograniczaniu prawa do rejestracji ustaw, wprowadzanym przez kardynała Mazarin. Wraz z innymi politykami został aresztowany przez niego 26 sierpnia 1648. Protesty paryżan zmusiły jednak niechętnego mimo wszystko Mazarina do uwolnienia jego i Nicolasa Potier de Novion 2 dni później. Stanął na czele parlamentarnej frondy. W 1649 roku Parlement okrzyknął go zarządcą Bastylii, a w lipcu 1652 – "provostem" paryskich kupców (teoretycznie burmistrzem miasta). Z tej funkcji zrezygnował jeszcze przed końcem 1652; nie dawała mu ona też realnej władzy. Kiedy zawierano pokój w rok później, Broussela nie objęła amnestia. Ostatecznie zmarł na wygnaniu, a bunt nie odniósł spodziewanych skutków.
Pojawia się jako bohater książki "Dwadzieścia lat później" Aleksandra Dumas.

</doc>
<doc id="3474497" url="https://pl.wikipedia.org/wiki?curid=3474497" title="Cherry Hills Village">
Cherry Hills Village

Cherry Hills Village – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474498" url="https://pl.wikipedia.org/wiki?curid=3474498" title="Bow Mar">
Bow Mar

Bow Mar – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474501" url="https://pl.wikipedia.org/wiki?curid=3474501" title="Franciszek od Jezusa Terrero de Ortega Perez">
Franciszek od Jezusa Terrero de Ortega Perez



</doc>
<doc id="3474502" url="https://pl.wikipedia.org/wiki?curid=3474502" title="Centennial (Kolorado)">
Centennial (Kolorado)

Centennial – miasto w Stanach Zjednoczonych, w stanie Kolorado, w hrabstwie Arapahoe. Według spisu w 2020 roku liczy 108,4 tys. mieszkańców. Jest częścią obszaru metropolitalnego Denver.

</doc>
<doc id="3474503" url="https://pl.wikipedia.org/wiki?curid=3474503" title="Bartłomiej Gutierrez">
Bartłomiej Gutierrez



</doc>
<doc id="3474504" url="https://pl.wikipedia.org/wiki?curid=3474504" title="Ranunculus cortusifolius">
Ranunculus cortusifolius

Ranunculus cortusifolius Willd. – gatunek rośliny z rodziny jaskrowatych ("Ranunculaceae" Juss.). Występuje endemicznie na Wyspach Kanaryjskich, Azorach oraz na Maderze. Ponadto jest uprawiany w różnych częściach świata. Nazwa gatunkowa pochodzi od słów "cortusi", za łacińską nazwą rodzaju zarzyczka – "Cortusa", oraz "folius", które oznacza 'liście'. Nazwę tę można tłumaczyć jako „zarzyczkolistny”.
Biologia i ekologia.
Roślina jest geofitem ryzomowym. Występuje na łąkach i polanach w lasach. Rośnie powszechnie w lasach wawrzynolistnych. Występuje na wysokości od 500 do 800 m n.p.m. Kwitnie od kwietnia do maja. Preferuje stanowiska w pełnym nasłonecznieniu lub półcieniu. Najlepiej rośnie na żyznym, raczej wilgotnym, dobrze przepuszczalnym podłożu. Źle znosi niskie temperatury – minimalna temperatura zimą wynosi 10 °C. Latem, w czasie wysokich temperatur, roślina przechodzi w stan uśpienia, a jej liście usychają, po czym wypuszcza nowe liście jesienią.

</doc>
<doc id="3474506" url="https://pl.wikipedia.org/wiki?curid=3474506" title="Krzysztof Rączka">
Krzysztof Rączka

Krzysztof Wojciech Rączka (ur. 28 lipca 1953 w Warszawie) – polski prawnik, doktor habilitowany nauk prawnych, specjalista prawa pracy, profesor nadzwyczajny Uniwersytetu Warszawskiego, w latach 2008–2016 dziekan Wydziału Prawa i Administracji UW. Od 2016 sędzia Sądu Najwyższego.
Życiorys.
W 1976 został zatrudniony w Katedrze Prawa Pracy i Polityki Społecznej Wydziału Prawa i Administracji Uniwersytetu Warszawskiego na stanowisku asystenta. W 1983 uzyskał na tym Wydziale stopień naukowy doktora nauk prawnych na podstawie pracy pt. „Dodatek za staż pracy”, nagrodzoną później przez Ministra Pracy, Plac i Spraw Socjalnych. W 1995 uzyskał na WPiA UW stopień doktora habilitowanego na podstawie dorobku naukowego i rozprawy pt. "Uczestnictwo pracowników w zarządzaniu przedsiębiorstwami w Polsce". Zatrudniony w Instytucie Nauk Prawno-Administracyjnych WPiA UW. W 1997 objął stanowisko profesora nadzwyczajnego Uniwersytetu Warszawskiego. W latach 2008–2016 pełnił funkcję dziekana Wydziału Prawa i Administracji UW. Został zatrudniony jako nauczyciel akademicki w Wyższej Szkole Administracji Publicznej w Ostrołęce.
W latach 1984–1993 był zatrudniony w Radzie Legislacyjnej przy Prezesie Rady Ministrów, w której był sekretarzem Zespołu Prawa Pracy i Ubezpieczeń Społecznych, a następnie członkiem Zespołu Prawa Cywilnego. W latach 1991–1995 był delegatem na sesje Międzynarodowej Organizacji Pracy.
W latach 1979–1990 był członkiem PZPR.
Jest redaktorem naczelnym miesięcznika „Praca i Zabezpieczenie Społeczne”.
W 2016 powołany został na stanowisko sędziego Sądu Najwyższego.

</doc>
<doc id="3474507" url="https://pl.wikipedia.org/wiki?curid=3474507" title="Foxfield (Kolorado)">
Foxfield (Kolorado)

Foxfield – miasto w Stanach Zjednoczonych, w stanie Kolorado, w hrabstwie Arapahoe.

</doc>
<doc id="3474508" url="https://pl.wikipedia.org/wiki?curid=3474508" title="Kolekcja Ismara Littmanna">
Kolekcja Ismara Littmanna

Kolekcja Ismara Littmanna – kolekcja dzieł sztuki należąca do niemieckiego prawnika pochodzenia żydowskiego Ismara Littmanna. 
Autorami obrazów i grafik byli współcześni wówczas artyści m.in. Max Pechstein, Erich Heckel, Max Liebermann, Käthe Kollwitz, Lucien Adrion, Otto Mueller, George Grosz, Emil Nolde, Oskar Kokoschka, Heinrich Tischler oraz Isidor Ascheim. W skład kolekcji wchodziło ok. 600 prac Lovisa Corintha, którego twórczość Ismar Littmann bardzo sobie cenił. 
Historia kolekcji.
Ismar Littmann był patronem życia kulturalnego we Wrocławiu, wspierał młodych artystów oraz finansowo wspierał powstanie Muzeum Żydowskiego oraz działalność Towarzystwa Przyjaciół Sztuk Pięknych i organizowanych przez nie wystaw współczesnej sztuki zaangażowanej. Około 200 prac na papierze Ismar Littmann sprzedał w marcu 1932 za pośrednictwem berlińskiego salonu Paula Graupego.
7 kwietnia 1933 naziści odebrali Żydom prawo do wykonywania zawodów związanych z prawem i wymiarem sprawiedliwości, odebrało to wielu ludziom możliwość zarobkowania oraz społeczną i polityczną marginalizację. Ismar Littmann przeżył głębokie załamanie psychiczne w wyniku którego popełnił w 1934 samobójstwo, kolekcja liczyła wówczas 347 obrazów oraz 5814 grafik.
Sprzedaż i zaginięcie obrazów.
Po śmierci Littmanna wdowa po nim Kathe Littmann pozostała bez środków do życia, aby utrzymać rodzinę podjęła decyzję o sprzedaży 156 obrazów, których sprzedażą miał się zająć berliński dom aukcyjny Maxa Perla. Kolejne 44 obrazy powierzyła do sprzedaży Breslauer Bank, ale dwa dni przed aukcją Gestapo skonfiskowało znajdujące się w magazynach 64 prace, w tym 18 z kolekcji Littmanna. Jako powód podano ich rzekomo pornograficzny charakter, przez co kwalifikowały się do kategorii sztuki zdegenerowanej. Pozostałe 182 obrazy z kolekcji zostały wystawione na aukcjach zorganizowanych 26 i 27 lutego 1935, ale w przeważającej części nie zostały sprzedane. Miejsce ich dalszego pobytu pozostało nieznane. 
Zarekwirowane 64 obrazy zostały przekazane do Galerii Narodowej w Berlinie, gdzie zostały poddane przeglądowi, część z nich miała stanowić rezerwę dla ekspozycji prezentowanej na wystawie sztuki zdegenerowanej. Eberhard Hanfstaengl wybrał 4 obrazy i 14 akwareli, wszystkie z kolekcji Ismara Littmanna. Pozostałe prace zostały spalone w piecu systemu grzewczego berlińskiego Kronprinzenpalais. Podczas przeglądu magazynów Galerii Narodowej w 1937 potwierdzono, że znajdowały się tam cztery obrazy z kolekcji Ismara Littmanna, które wcześniej wystawiano jako sztukę zdegenerowaną w Berlinie i Monachium, następnie zostały sprzedane.
Restytucja.
Od 1960 spadkobiercy Ismara Littmanna prowadzą działania metodą naprawienia szkody w celu zadośćuczynienia oraz zwrotu zachowanych dzieł sztuki. W 1961 doszło do pierwszego, częściowego rozliczenia poprzez wypłacenie 32000 marek niemieckich będących równowartością sześciu obrazów. W 1965 wypłacono 12000 marek niemieckich, jako zapłatę za 117 obrazów. Na początku lat 90. XX wieku odkryto miejsce pobytu części kolekcji, od tego czasu rozpoczęto intensywne poszukiwania w celu odnalezienia pozostałych obrazów, które przetrwały II wojnę światową. 
9 grudnia 1999 została podpisana Deklaracja Waszyngtońska będąca deklaracją rządu federalnego, krajów i organizacji międzynarodowych w zakresie wykrywania i zwrotu skonfiskowanych przez nazistów dóbr kultury, a zwłaszcza mienia żydowskiego. W oparciu o nią spadkobiercy Ismara Littmanna zgłosili roszczenie o zwrot sześciu obrazów i grafik. Od tego żądania odwołało się Lehmbruck-Muzeum w Duisburgu, posiadające jedną pracę. Ustalono również miejsce pobytu kolejnych siedem prac, jednocześnie stwierdzono, że z kolekcji liczącej 6000 obrazów znany jest los tylko 15 z nich.
Stan obecny.
Do czasów współczesnych przetrwały:

</doc>
<doc id="3474523" url="https://pl.wikipedia.org/wiki?curid=3474523" title="Herbert Edward Terrick Haultain">
Herbert Edward Terrick Haultain



</doc>
<doc id="3474525" url="https://pl.wikipedia.org/wiki?curid=3474525" title="Padre (wyspa)">
Padre (wyspa)

Padre (ang. "Padre Island") – największa na świecie wyspa barierowa, zlokalizowana u wybrzeży amerykańskiego stanu Teksas, w zachodniej części Zatoki Meksykańskiej. Jest drugą pod względem wielkości wyspą kontynentalnej części Stanów Zjednoczonych (po Long Island). Nazwana została na cześć ojca (hiszp. "padre") José Nicolás Ballíego, pierwszego misjonarza w hrabstwie Cameron. Jej długość przekracza 183 km, a szerokość waha się od kilkudziesięciu metrów do 3 km.
Ciągnie się łagodnym łukiem, od ujścia do Zatoki rzeki Rio Grande na południu, do miasta Corpus Christi na północy.
Od lądu stałego oddziela ją Laguna Madre, a łączą z wybrzeżem, przy dwóch krańcach, mosty drogowe. W łańcuchu wysp barierowych na północ od niej leży Mustang Island, a na południe Brazos Island. Padre zbudowana jest w całości z piasku i powstała w ciągu ostatnich kilku tysięcy lat. Od 1964 jest przedzielona na dwie części przez sztucznie zbudowany kanał. Około jedną trzecią powierzchni wyspy, jej środkową część, zajmuje "Padre Island National Seashore". Chronione są miejsca lęgowe żółwia zatokowego.
Na terenach nieobjętych ochroną znajdują się osiedla ludzkie, na południowym krańcu wyspy miejscowość South Padre Island, północny kraniec jest częścią miasta Corpus Christi. Ciepłe wody Zatoki Meksykańskiej przyciagają turystów, a obfitość ryb wędkarzy. Wyspa jest popularnym miejscem wakacyjnego i weekendowego wypoczynku. Powstało na niej wiele hoteli i condohoteli, zwłaszcza na jej północnym krańcu, w Corpus Christi.

</doc>
<doc id="3474526" url="https://pl.wikipedia.org/wiki?curid=3474526" title="Porównanie lustrzanek cyfrowych Nikon">
Porównanie lustrzanek cyfrowych Nikon

Poniższa tabela porównuje ogólne i techniczne cechy lustrzanek cyfrowych Nikon.
Uwagi:

</doc>
<doc id="3474528" url="https://pl.wikipedia.org/wiki?curid=3474528" title="Corey Graves">
Corey Graves

Corey Graves, właściwie Matthew Polinsky (ur. 24 lutego 1984 w Pittsburgh) – amerykański wrestler węgierskiego pochodzenia.
Jest związany kontraktem z WWE. Wraz z Adrianem Neville’em zdobył tytuł NXT Tag Team Championship. W innych federacjach występował pod pseudonimem Sterling James Keenan.
Styl Walki.
Finishery
Signature
Moves

</doc>
<doc id="3474531" url="https://pl.wikipedia.org/wiki?curid=3474531" title="Eparchia mariińska">
Eparchia mariińska

Eparchia mariińska – jedna z eparchii Rosyjskiego Kościoła Prawosławnego, z siedzibą w Jurdze. Należy do metropolii kuzbaskiej.
Utworzona 26 lipca 2012 postanowieniem Świętego Synodu, poprzez wydzielenie z eparchii kemerowskiej. Obejmuje część obwodu kemerowskiego.
Ordynariuszem eparchii jest biskup mariiński i jurgiński Innocenty (Wietrow).
Dekanaty.
W skład eparchii wchodzi 5 dekanatów:

</doc>
<doc id="3474541" url="https://pl.wikipedia.org/wiki?curid=3474541" title="Wieża Ghajn Hadid">
Wieża Ghajn Hadid



</doc>
<doc id="3474542" url="https://pl.wikipedia.org/wiki?curid=3474542" title="Wieża Hamrija">
Wieża Hamrija



</doc>
<doc id="3474543" url="https://pl.wikipedia.org/wiki?curid=3474543" title="Armier Tower">
Armier Tower



</doc>
<doc id="3474547" url="https://pl.wikipedia.org/wiki?curid=3474547" title="Grażyna Malukiewicz">
Grażyna Malukiewicz

Grażyna Irena Malukiewicz (ur. 21 listopada 1953) – polska okulistka, profesor medycyny.
Życiorys.
Dyplom lekarski zdobyła w Akademii Medycznej w Gdańsku.
Stopień doktorski uzyskała w 1991 roku na podstawie pracy "Epidemiologia samoistej postaci zapalenia nerwu wzrokowego na terenie województwa bydgoskiego w latach 1978-1987" (promotorem był Józef Kałużny). Habilitowała się w 2003 roku na podstawie oceny dorobku naukowego i pracy pod tytułem "Wybrane parametry układu hemostazy w płynie podsiatkówkowym i krwi operowanych chorych z przedarciowym odwarstwieniem siatkówki". W 2013 roku został jej nadany tytuł naukowy profesora nauk medycznych.
W bydgoskiej Klinice Chorób Oczu została zatrudniona w 1990. Po odejściu na emeryturę Józefa Kałużnego w 2010 roku objęła funkcję kierownika Katedry i Kliniki Chorób Oczu Wydziału Lekarskiego Collegium Medicum UMK. Należy do Polskiego Towarzystwa Okulistycznego (była członkiem zarządu głównego), Stowarzyszenia Zwyrodnienia Plamki Związanego z Wiekiem (AMD) oraz do Europejskiego Towarzystwa Chirurgów Witreoretinalnych ("ang. European VitreoRetinal Society, EVRS"). Była także konsultantem wojewódzkim w dziedzinie okulistyki.
Współautorka opracowania "Jak wyszukiwać i krytycznie oceniać naukowe publikacje medyczne" (wyd. 1996, ). Członek rady naukowej wydawanego od marca 2014 roku kwartalnika naukowego "OphthaTherapy. Terapie w Okulistyce". Swoje prace publikowała w czasopismach krajowych i zagranicznych, m.in. w Klinice Ocznej. Zainteresowania kliniczne i badawcze G. Malukiewicz dotyczą m.in. chirurgii siatkówki i ciała szklistego oraz zwyrodnienia plamki żółtej.

</doc>
<doc id="3474551" url="https://pl.wikipedia.org/wiki?curid=3474551" title="Brněnské Ivanovice">
Brněnské Ivanovice

Brněnské Ivanovice (niem. "Nennowitz") – miejska i katastralna części Brna, o powierzchni 416,6 ha. Leży na terenie gminy katastralnej Brno-Tuřany.

</doc>
<doc id="3474554" url="https://pl.wikipedia.org/wiki?curid=3474554" title="Geneva Open">
Geneva Open

Geneva Open – męski turniej tenisowy kategorii ATP Tour 250 zaliczany do cyklu ATP Tour. Rozgrywany na kortach ziemnych w szwajcarskiej Genewie od 2015 roku.
Turniej w Genewie zastąpił w kalendarzu rozgrywek ATP Tour zawody rozgrywane poprzednio w Düsseldorfie.

</doc>
<doc id="3474558" url="https://pl.wikipedia.org/wiki?curid=3474558" title="Dvorska (Czechy)">
Dvorska (Czechy)

Dvorska (niem. "Maxdorf") – miejska i katastralna części Brna, o powierzchni 223,48 ha. Leży na terenie gminy katastralnej Brno-Tuřany.

</doc>
<doc id="3474559" url="https://pl.wikipedia.org/wiki?curid=3474559" title="Holásky">
Holásky

Holásky (niem. "Holasek") – miejska i katastralna części Brna, o powierzchni 182,75 ha. Leży na terenie gminy katastralnej Brno-Tuřany.

</doc>
<doc id="3474560" url="https://pl.wikipedia.org/wiki?curid=3474560" title="Tuřany (Brno)">
Tuřany (Brno)

Tuřany (niem. "Turas") – miejska i katastralna części Brna, o powierzchni 961,37 ha. Leży na terenie gminy katastralnej Brno-Tuřany.

</doc>
<doc id="3474561" url="https://pl.wikipedia.org/wiki?curid=3474561" title="Legia Warszawa (piłka nożna) w sezonie 2015/2016">
Legia Warszawa (piłka nożna) w sezonie 2015/2016

Sezon 2015/2016 był dla Legii Warszawa 79. rozegranym w Ekstraklasie i zarazem 99. w historii klubu.
Rozgrywki.
Puchar Polski.
"Legia wygrała 6:2 w dwumeczu."
"Legia wygrała 6:1 w dwumeczu."
Liga Europy.
II runda kwalifikacyjna.
"Legia wygrała 4:0 w dwumeczu."
III runda kwalifikacyjna.
"Decyzją Komisji Dyscyplinarnej UEFA mecz został zweryfikowany jako walkower 3:0 dla Legii. Mecz został przerwany w 52. minucie przy stanie 2:1 dla Legii z powodu trafienia Ondreja Dudy przedmiotem rzuconym z trybun przez kibiców gospodarzy."
"Legia wygrała 4:0 w dwumeczu."
Runda play-off.
"Legia wygrała 4:2 w dwumeczu"
Statystyki.
Strzelcy.
"Lista jest uporządkowana według numeru na koszulce, gdy liczba goli jest taka sama."

</doc>
<doc id="3474564" url="https://pl.wikipedia.org/wiki?curid=3474564" title="I liga polska w koszykówce mężczyzn (1988/1989)">
I liga polska w koszykówce mężczyzn (1988/1989)

Polska Liga Koszykówki 1988/1989 – 55. edycja najwyższej klasy rozgrywkowej w męskiej koszykówce w Polsce. Obrońcą tytułu mistrza Polski był Górnik Wałbrzych, który zwyciężył w rozgrywkach Polskiej Ligi Koszykówki w sezonie 1987/1988. W rozgrywkach wystąpiło w sumie 12 zespołów.
Play-off.
O 3. miejsce
Miejsca 5-8.
O 7. miejsce
Ostateczna kolejność.
Do ligi awansowały: Stal Stalowa Wola, Astoria Bydgoszcz i Spartakus Jelenia Góra.

</doc>
<doc id="3474567" url="https://pl.wikipedia.org/wiki?curid=3474567" title="Aleksander Bury">
Aleksander Bury



</doc>
<doc id="3474568" url="https://pl.wikipedia.org/wiki?curid=3474568" title="Geneva Open 2015">
Geneva Open 2015

Geneva Open 2015 – tenisowy turniej ATP kategorii ATP World Tour 250 w sezonie 2015 z cyklu Geneva Open rozgrywany w dniach 17–23 maja 2015 roku w Genewie na kortach ceglanych o puli nagród wynoszącej 439 405 dolarów amerykańskich.

</doc>
<doc id="3474572" url="https://pl.wikipedia.org/wiki?curid=3474572" title="Ismar Littmann">
Ismar Littmann

Ismar Littmann (ur. 2 lipca 1878 w Strzelcach Opolskich, zm. 23 września 1934 we Wrocławiu) – niemiecki prawnik pochodzenia żydowskiego; kolekcjoner sztuki, posiadacz kolekcji ponad 6000 obrazów i grafik.
Życiorys.
Urodził się w rodzinie przedsiębiorcy Adolfa Littmanna i jego żony Charlotty z domu Eisner. Studiował prawo początkowo na uniwersytecie we Wrocławiu, a następnie w Berlinie, w 1901 na Uniwersytecie w Rostocku uzyskał tytuł doktora nauk prawnych. W 1906 osiedlił się we Wrocławiu i został aplikantem w sądzie rejonowym, rok później poślubił Käthe Fränkel oraz rozpoczął własną praktykę prawniczą.
Littmann interesował się sztuką, a zwłaszcza z pracami tworzonymi przez studentów wrocławskiej Akademii Sztuk Pięknych. Pod koniec 1910 rozpoczął zbieranie akwareli, rysunków i grafik tworzonych na papierze, kolekcja zwiększała się wraz ze wzrostem majątku kolekcjonera. W 1921 Littmann uzyskał prawo do wykonywania zawodu notariusza, założył wówczas razem z Maxem Loewe kancelarię prawniczo-notarialną. Od tego czasu do jego kolekcji trafiały prace, których autorami byli m.in. Max Pechstein, Erich Heckel, Max Liebermann, Käthe Kollwitz, Lucien Adrion, Otto Mueller, George Grosz, Emil Nolde, Oskar Kokoschka, Heinrich Tischler oraz Isidor Ascheim. Do wybuchu wielkiego kryzysu w 1929 udało mu się zebrać ponad 6000 obrazów i grafik. W marcu 1932 za pośrednictwem salonu sztuki Paula Graupego w Berlinie sprzedał ok. 200 prac na papierze.
W 1933 Littmanna dotknęły prześladowania nazistów stosowane wobec ludności żydowskiej, 7 kwietnia 1933 wprowadzono w życie przepis zabraniający Żydom wykonywania zawodów związanych z prawem i wymiarem sprawiedliwości. Do 1 czerwca 1933 wykonywał prace związane z notariatem, a następnie został zmuszony do zaprzestania praktyki zawodowej ponieważ jego klienci zbojkotowali działalność prowadzonej przez niego kancelarii. Gwałtowne załamanie sytuacji zawodowej, marginalizacja społeczna i utrata źródeł dochodu doprowadziły Ismara Littmanna do głębokiej depresji, w wyniku której 23 września 1934 popełnił samobójstwo. Jego żona i czwórka dzieci w 1935 opuścili Wrocław i udali się do Palestyny i Stanów Zjednoczonych.

</doc>
<doc id="3474573" url="https://pl.wikipedia.org/wiki?curid=3474573" title="Pawieł Artiemjew">
Pawieł Artiemjew

Pawieł Artiemjewicz Artiemjew (ros. Павел Артемьевич Артемьев, ur. we wsi Lisiczkino w guberni nowogrodzkiej, zm. 19 marca 1979 w Moskwie) – radziecki dowódca wojskowy i polityk, generał pułkownik.
Życiorys.
Rosjanin, od 1918 w Armii Czerwonej, uczestnik wojny domowej w Rosji, od 1920 członek RKP(b), 1925 ukończył Wyższą Szkołę Pograniczną. Zastępca komendanta Wojskowej Szkoły Pogranicznej, pomocnik szefa Jampolskiego Oddziału Pogranicznego ds. politycznych, dowódca pułku operacyjnego, komendant Szkoły Wojskowo-Politycznej w Nowo-Peterhofie, dowódca specjalnej dywizji NKWD ZSRR, 1938 ukończył Akademię Wojskową im. Frunzego w Moskwie. Od 15 lutego 1938 do 5 sierpnia 1940 komendant Szkoły Doskonalenia Kadry Dowódczej Ochrony Pogranicznej i Wewnętrznej NKWD w stopniu pułkownika, następnie kombryga, a od 4 czerwca 1940 generała porucznika. Od 5 sierpnia 1940 do lutego 1941 dowódca 1 Dywizji Specjalnego Przeznaczenia NKWD, od lutego do 26 czerwca 1941 szef Zarządu Wojsk Operacyjnych NKWD ZSRR, od 13 lipca 1941 do 1947 dowódca wojsk Moskiewskiego Okręgu Wojskowego, 22 stycznia 1942 awansowany na generała pułkownika, od 18 do 30 lipca 1941 dowódca frontu Możajskiej Linii Obrony, we wrześniu-październiku 1941 dowódca Moskiewskiego Frontu Rezerwowego, od 2 grudnia 1941 do 15 października 1943 dowódca Moskiewskiej Strefy Obrony, 1949–1953 dowódca wojsk Moskiewskiego Okręgu Wojskowego. Od 14 października 1952 do 14 lutego 1956 zastępca członka KC KPZR, od 1953 zastępca, później I zastępca dowódcy wojsk Uralskiego Okręgu Wojskowego, 1960 zwolniony ze służby. Deputowany do Rady Najwyższej ZSRR 2 i 3 kadencji. Pochowany na Cmentarzu Nowodziewiczym.
Odznaczenia.
I wiele medali.

</doc>
<doc id="3474576" url="https://pl.wikipedia.org/wiki?curid=3474576" title="Open de Nice Côte d’Azur 2015">
Open de Nice Côte d’Azur 2015

Open de Nice Côte d’Azur 2015 – tenisowy turniej ATP kategorii ATP World Tour 250 w sezonie 2015 z cyklu Open de Nice Côte d’Azur rozgrywany w dniach 17–23 maja 2015 roku w Nicei na kortach ceglanych o puli nagród wynoszącej 439 405 euro.

</doc>
<doc id="3474579" url="https://pl.wikipedia.org/wiki?curid=3474579" title="Politechnicznyj instytut">
Politechnicznyj instytut

Politechnicznyj instytut (ukr. Політехнічний інститут) – jedna ze stacji kijowskiego metra na linii Swjatoszynśko-Browarśkiej. Została otwarta 5 listopada 1963 roku.
Nazwa stacji pochodzi od Politechniki Kijowskiej położonej w pobliżu stacji. Została zaprojektowana przez Grigorija Gołowkę, Borysa Dzbanowskiego, Jewgienija Iwanowa i Michaiła Syrkina.
Stacja znajduje się głęboko pod ziemią i składa się z centralnego holu z rzędami kolumn w pobliżu peronów. Łączy się z poziomem ulicy przez trzy schody ruchome. Wejście do stacji znajduje się na parterze budynku administracyjnego Metra Kijowskiego, na rogu prospektu Peremohy i uliy Politechnicznej.

</doc>
<doc id="3474582" url="https://pl.wikipedia.org/wiki?curid=3474582" title="Aleksandr Guljew">
Aleksandr Guljew

Aleksandr Iwanowicz Guljew (ros. Александр Иванович Гульев, ur. 1901 w mieście Bachmut, zm. we wrześniu 1984 w Moskwie) – generał major, funkcjonariusz NKWD/MWD ZSRR.
Życiorys.
Rosjanin, 1913 skończył szkołę podstawową, pracował m.in. przy budowie elektrowni, od lutego 1918 w Armii Czerwonej, od stycznia 1921 do listopada 1922 na kursach piechoty Armii Czerwonej we Władykaukazie. Od maja 1925 członek RKP(b)/WKP(b), 1928-1931 dowódca dywizjonu artylerii, od stycznia 1931 służył w wojskach pogranicznych OGPU. Od maja do października 1937 studiował w Akademii Wojskowej im. Frunzego w Moskwie, później oficer wojsk NKWD, szef sztabu szkoły wojsk NKWD w Charkowie, od 20 kwietnia 1938 pułkownik, od 8 marca 1939 do 26 lutego 1941 szef Głównego Zarządu NKWD ZSRR Wojsk Ochrony Obiektów Kolejowych, 9 marca 1939 awansowany na kombryga, 29 kwietnia 1940 na komdywa, a 4 czerwca 1940 na generała majora. Od 26 lutego do 31 lipca 1941 szef Głównego Zarządu Wojsk NKWD ZSRR Ochrony Obiektów Kolejowych i Szczególnie Ważnych Obiektów Przemysłowych, od października 1941 do maja 1942 szef Grupy Operacyjnej Głównego Zarządu Wojsk Pogranicznych NKWD ZSRR, od 11 maja 1942 do 16 października 1943 komendant Wyższej Szkoły Wojsk NKWD ZSRR. Od 16 października 1943 do czerwca 1944 szef Zarządu Zakładów Wojskowo-Naukowych Wojsk NKWD ZSRR, od czerwca 1944 do kwietnia 1949 zastępca szefa Głównego Zarządu Wojsk Pogranicznych NKWD/MWD ZSRR ds. kadr, później kierownik kursów doskonalenia kadry dowódczej Instytutu MGB ZSRR, od 26 kwietnia 1955 do 20 czerwca 1956 szef Wydziału 5 Sztabu Głównego Zarządu Wojsk Pogranicznych MWD ZSRR, od 20 czerwca 1956 do 1 kwietnia 1957 szef Wydziału Operacyjnego Zarządu 1 Głównego Zarządu Wojsk Pogranicznych i Wewnętrznych MWD ZSRR, od 1 kwietnia do września 1957 szef Wydziału Operacyjnego Głównego Zarządu Wojsk Pogranicznych KGB przy Radzie Ministrów ZSRR, następnie na emeryturze.
Odznaczenia.
I 14 medali.

</doc>
<doc id="3474583" url="https://pl.wikipedia.org/wiki?curid=3474583" title="Pawieł Artemjew">
Pawieł Artemjew



</doc>
<doc id="3474585" url="https://pl.wikipedia.org/wiki?curid=3474585" title="Serhij Rewut">
Serhij Rewut

Serhij Anatolijowycz Rewut, ukr. Сергій Анатолійович Ревут (ur. 25 lutego 1971) – ukraiński piłkarz, grający na pozycji obrońcy, trener piłkarski.
Kariera piłkarska.
W 1992 rozpoczął karierę piłkarską w drużynie Meliorator Kachowka. Latem 1995 przeszedł do CSKA-Borysfen Kijów, który w następnym roku zmienił nazwę na CSKA Kijów. Podczas przerwy zimowej sezonu 2001/2002 po reorganizacji CSKA został piłkarzem nowo utworzonego Arsenału Kijów, ale po pół roku powrócił do CSKA, w którym zakończył karierę piłkarza w roku 2005.
Kariera trenerska.
Karierę szkoleniowca rozpoczął po zakończeniu kariery piłkarza. Na początku 2006 dołączył do sztabu szkoleniowego CSKA Kijów, którym kierował Jurij Maksymow. W lipcu 2007 po dymisji Jurija Maksymowa został mianowany na stanowisko głównego trenera CSKA Kijów, którym kierował do czerwca 2008. Następnie został zaproszony przez trenera Jurija Maksymowa do Obołoni Kijów, a w styczniu 2010 razem z Maksymowym przeniósł się do Krywbasu Krzywy Róg. 9 czerwca 2012 sztab szkoleniowy Krywbasu podał się do dymisji. Od 23 sierpnia 2012 do 5 sierpnia 2013 pomagał Maksymowu trenować Metałurh Donieck. Od 16 sierpnia 2013 do 18 maja 2014 razem z Maksymowym pracował w sztabie szkoleniowym Mordowii Sarańsk.

</doc>
<doc id="3474586" url="https://pl.wikipedia.org/wiki?curid=3474586" title="C/2015 F2 (Polonia)">
C/2015 F2 (Polonia)

C/2015 F2 (Polonia) – kometa długookresowa odkryta 23 marca 2015 roku przez czterech miłośników astronomii z Polski: Marcina Gędka, Michała Kusiaka, Rafała Reszelewskiego i Michała Żołnowskiego na podstawie obserwacji w zdalnie kierowanym prywatnym obserwatorium astronomicznym na pustyni Atakama w Chile za pomocą 0,1 m teleskopu optycznego z podłączonym rejestratorem CCD.
Orbita.
Kometa obiega Słońce w ciągu ok. 238 lat, zbliżając się do niego w peryhelium na 1,2106 au, a oddalając w aphelium na ok. 75,5 au.

</doc>
<doc id="3474587" url="https://pl.wikipedia.org/wiki?curid=3474587" title="C/2015 F2 Polonia">
C/2015 F2 Polonia



</doc>
<doc id="3474588" url="https://pl.wikipedia.org/wiki?curid=3474588" title="French Open 2015">
French Open 2015

French Open 2015 – drugi w sezonie tenisowy turniej wielkoszlemowy, który odbywał się w dniach 24 maja–7 czerwca 2015 roku, tradycyjnie na ceglanych kortach Stade Roland Garros w 16. dzielnicy Paryża. Była to 114. edycja rozgrywek. Pula nagród wynosiła 28 milionów euro.
W grze pojedynczej mężczyzn Stan Wawrinka pokonał 4:6, 6:4, 6:3, 6:4 Novaka Đokovicia. W grze pojedynczej kobiet Serena Williams triumfowała nad Lucie Šafářovą wynikiem 6:3, 6:7(2), 6:2. W deblu mężczyzn Ivan Dodig i Marcelo Melo pokonali braci Boba i Mike'a Bryanów 6:7(5), 7:6(5), 7:5. W grze podwójnej kobiet zwyciężyły Bethanie Mattek-Sands i Lucie Šafářová, które w finale pokonały Casey Dellacquę i Jarosławę Szwiedową 3:6, 6:4, 6:2. W grze mieszanej Bethanie Mattek-Sands wraz z Mikiem Bryanem pokonali w meczu o mistrzostwo Lucie Hradecką i Marcina Matkowskiego wynikiem 7:6(3), 6:1.
Tommy Paul zwyciężył w rozgrywkach singlowych chłopców z Taylorem Harrym Fritzem 7:6(4), 2:6, 6:2. W rozrywkach dziewcząt Paula Badosa Gibert pokonała Annę Kalinską wynikiem 6:3, 6:3. Álvaro López San Martín i Jaume Munar wygrali 6:4, 6:2 z Williamem Blumbergiem i Tommym Paulem w grze podwójnej chłopców. Miriam Kolodziejová wraz z Markétą Vondroušovą zwyciężyły w finale debla dziewcząt 6:0, 6:3 z Caroline Dolehide i Kateriną Stewart.
Shingo Kunieda poprzez pokonanie Stéphane'a Houdeta 6:1, 6:0 został mistrzem w grze pojedynczej mężczyzn na wózkach. Jiske Griffioen zwyciężyła w grze pojedynczej kobiet na wózkach, pokonując w finale Aniek van Koot 6:0, 6:2. W deblu na wózkach mistrzami zostali Shingo Kunieda oraz Gordon Reid, którzy w ostatnim meczu pokonali Gustavo Fernándeza i Nicolasa Peifera 6:1, 7:6(1). W grze podwójnej kobiet na wózkach triumfowały Jiske Griffioen i Aniek van Koot, dzięki wygranej 7:6(1), 3:6, 10–8 odniesionej nad Yui Kamiji i Jordanne Whiley.
Juan Carlos Ferrero wraz z Carlosem Moyą wygrali w rozgrywkach legend poniżej 45 lat z Arnaudem Clémentem i Nicolas Escudé 6:3, 6:3. Guy Forget i Henri Leconte w turnieju legend powyżej 45 lat pokonali w finale 4:6, 7:6(5), 10–3 Cédrica Pioline oraz Marka Woodforde'a. Zwyciężczyniami turnieju legend kobiet zostały Kim Clijsters i Martina Navrátilová, które pokonały 2:6, 6:2, 11–9 Lindsay Davenport i Mary Joe Fernández.
Rezygnacje.
Z udziału w zawodach zrezygnowali następujący zawodnicy:
Dzikie karty.
Francuska federacja tenisowa w porozumieniu z federacjami amerykańską i australijską przyznała dzikie karty zawodnikom, którzy nie uzyskali bezpośredniego awansu do turnieju głównego.
Kwalifikanci.
Zawodnikom z miejsc niezapewniających bezpośredniego udziału w turnieju przysługuje prawo startu w kwalifikacjach, zarówno w singlu kobiet, jak i mężczyzn.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Obrońcy tytułów.
Tabela prezentuje obrońców tytułu oraz mistrzów z roku 2015.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="3474593" url="https://pl.wikipedia.org/wiki?curid=3474593" title="Wasilij Chomienko">
Wasilij Chomienko

Wasilij Afanasjewicz Chomienko (ros. Василий Афанасьевич Хоменко, ur. we wsi Pietrowskoje w guberni tambowskiej, zm. 9 listopada 1943 k. wsi Wełyka Łepetycha w obwodzie chersońskim) – radziecki dowódca wojskowy, generał porucznik Armii Czerwonej.
Życiorys.
Od 1918 żołnierz Armii Czerwonej, od 1919 członek RKP(b), 1920 skończył kursy komisarzy wojskowych, uczestnik wojny domowej w Rosji. Brał udział w karnych ekspedycjach w Turkiestanie, kolejno dowódca plutonu, wojskowy komisarz i dowódca pułku, komisarz wojskowy dywizji, w 1927 dowódca i komisarz brygady wojsk konwojowych, w 1928 skończył kursy doskonalenia wyższej kadry dowódczej przy Akademii Wojskowej im. Michaiła Frunzego w Moskwie. W 1935 szef wydziału sztabu, później szef wojsk pogranicznych i wewnętrznych wojsk NKWD Leningradzkiego Okręgu Wojskowego, od listopada 1940 szef Wojsk Pogranicznych NKWD Mołdawskiej SRR i Ukraińskiej SRR, od 12 czerwca 1941 zastępca dowódcy wojsk Kijowskiego Specjalnego Okręgu Wojskowego Ochrony Tyłów.
Po ataku Niemiec na ZSRR zastępca dowódcy Frontu Południowo-Zachodniego Ochrony Tyłów, od lipca 1941 dowódca 30 Armii, uczestnik bitwy pod Smoleńskiem i operacji kalinińskiej. Od grudnia 1941 zastępca dowódcy Moskiewskiej Strefy Obrony, w sierpniu 1942 dowódca 24 Armii, od sierpnia 1942 dowódca 58 Armii, od listopada 1942 dowódca 44 Armii, uczestnik bitwy pod Rostowem, bitwy o Kaukaz i operacji donbaskiej i melitopolskiej, 18 maja 1943 awansowany na generała porucznika. Zginął w walce 9 listopada 1943 roku.

</doc>
<doc id="3474596" url="https://pl.wikipedia.org/wiki?curid=3474596" title="UnitedHealth Group">
UnitedHealth Group

UnitedHealth Group – amerykańskie przedsiębiorstwo z siedzibą w Minnetonka w stanie Minnesota, operujące w sektorze zarządzanej opieki zdrowotnej ("managed health care").
Struktura.
UnitedHealth Group świadczy swoje usługi w formie dwóch oddzielnych platorm:
Do grupy UnitedHealth grup należy brazylijskie przedsiębiorstwo Amil, operujące w sektorze świadczeń medycznych i dentystycznych oraz zarządzające ponad 30 szpitalami i 50 klinikami w Brazylii.

</doc>
<doc id="3474598" url="https://pl.wikipedia.org/wiki?curid=3474598" title="Škoda 58E">
Škoda 58E

E 479.1 - lokomotywa elektryczna wyprodukowana w latach 1980-1982 dla kolei czechosłowackich, powstało pięćdziesiąt elektrowozów. Elektrowozy wyprodukowano do prowadzenia pociągów towarowych kursujących po zelektryfikowanych liniach kolejowych i pomalowano na kolor zielony. Po rozpadzie Czechosłowacji elektrowozy eksploatowane są przez koleje słowackie (oznakowane jako Řada 131). Elektrowozy od 2009 roku kursują na granicznych liniach kolejowych w Polsce.

</doc>
<doc id="3474599" url="https://pl.wikipedia.org/wiki?curid=3474599" title="Seria 180 ČD">
Seria 180 ČD

E 698 – lokomotywa elektryczna wyprodukowana w 1958 roku dla kolei czechosłowackich w dwóch egzemplarzach, pierwszy powstał we wrześniu, ostatni w grudniu 1958 roku. Elektrowozy wyprodukowano do prowadzenia pociągów towarowych kursujących po zelektryfikowanych liniach kolejowych. Elektrowozy pomalowano na kolor zielony. Po rozpadzie Czechosłowacji elektrowozy eksploatowane były przez koleje czeskie oznakowane jako Řada 180. Elektrowozy zachowano jako eksponaty zabytkowe.

</doc>
<doc id="3474600" url="https://pl.wikipedia.org/wiki?curid=3474600" title="Seria 242 ČD">
Seria 242 ČD

S 499.02 - lokomotywa elektryczna wyprodukowana w latach 1975-1981 dla kolei czechosłowackich. Powstało 86 elektrowozów przeznaczonych do prowadzenia pociągów towarowych kursujących po zelektryfikowanych liniach kolejowych. Po rozpadzie Czechosłowacji elektrowozy eksploatowane były przez koleje czeskie (oznakowane jako Řada 242). Dwadzieścia elektrowozów zostało sprzedanych kolejom bułgarskim.

</doc>
<doc id="3474601" url="https://pl.wikipedia.org/wiki?curid=3474601" title="Seria 123 ČD">
Seria 123 ČD

E 469.3 – lokomotywa elektryczna wyprodukowana w 1971 roku dla kolei czechosłowackich. Wyprodukowanych zostało trzydzieści lokomotyw. Lokomotywy wyprodukowano do prowadzenia pasażerskich pociągów kursujących po zelektryfikowanych liniach kolejowych. Elektrowozy pomalowano na kolor zielony. Po rozpadzie Czechosłowacji elektrowozy eksploatowane są przez koleje czeskie oznakowane jako Řada 123.

</doc>
<doc id="3474602" url="https://pl.wikipedia.org/wiki?curid=3474602" title="Seria 100 ČD">
Seria 100 ČD

E 422.0 – lokomotywa elektryczna wyprodukowana w latach 1956–1957 roku dla kolei czechosłowackich. Wyprodukowano cztery lokomotywy, pierwszy w styczniu 1956 roku, a ostatni w listopadzie 1957 roku. Elektrowozy wyprodukowano do prowadzenia pasażerskich pociągów kursujących po lokalnych zelektryfikowanych liniach kolejowych. Elektrowozy pomalowano na kolor zielony. Lokomotywy posiadają przedział bagażowy. Po rozpadzie Czechosłowacji elektrowozy eksploatowane były przez koleje czeskie oznakowane jako Řada 100. Jedna lokomotywa została zachowana jako czynny eksponat zabytkowy.

</doc>
<doc id="3474603" url="https://pl.wikipedia.org/wiki?curid=3474603" title="Seria 150 ČD">
Seria 150 ČD

ES 499.2 – lokomotywa elektryczna wyprodukowana w 1978 roku dla kolei czechosłowackich. Wyprodukowano dwadzieścia siedem lokomotyw, pierwszy w czerwcu, a ostatni we wrześniu 1978 roku. Elektrowozy wyprodukowano do prowadzenia pasażerskich pociągów ekspresowych kursujących po zelektryfikowanych liniach kolejowych. Elektrowozy pomalowano na kolor kości słoniowej i zielony. Po rozpadzie Czechosłowacji elektrowozy eksploatowane są przez koleje czeskie oznakowane jako Řada 150.

</doc>
<doc id="3474604" url="https://pl.wikipedia.org/wiki?curid=3474604" title="Izrail Leplewski">
Izrail Leplewski

Izrail Moisiejewicz Leplewski (ros. Израиль Моисеевич Леплевский, ur. 1896 w Brześciu, zm. 28 lipca 1938 w Moskwie) – funkcjonariusz Czeka/OGPU/NKWD, komisarz bezpieczeństwa państwowego II rangi, ludowy komisarz spraw wewnętrznych (szef NKWD republiki) Białoruskiej SRR (1934–1936) i Ukraińskiej SRR (1937–1938).
Życiorys.
Żyd, samouk, w latach 1910–1914 członek Bundu, pracował w magazynie towarów aptekarskich, od października 1914 do czerwca 1917 służył w rosyjskiej armii, walczył na Froncie Tureckim.
W lutym 1917 w Tyflisie wstąpił do Socjaldemokratycznej Partii Robotniczej Rosji (bolszewików). Od lipca 1917 do stycznia 1918 członek Komitetu Wojskowej Organizacji SDPRR(b) w Jekaterynosławiu, od lutego 1918 był funkcjonariuszem Czeki w Saratowie. Od czerwca do października 1918 członek podziemnego Samarskiego Komitetu SDPRR(b), później funkcjonariusz samarskiej Czeki, 1919 członek Biura KP(b)U w Jekaterynosławiu, od sierpnia do grudnia 1919 w działalności podziemnej w Jekaterynosławiu, później pracował w Czece w Jekaterynosławiu, od sierpnia 1920 do lutego 1922 członek Kolegium Jekaterynosławskiej Czeki. Od czerwca do listopada 1921 zastępca przewodniczącego gubernialnej jekaterynosławskiej Czeki, od 24 maja 1922 do 16 lutego 1923 szef gubernialnego oddziału GPU w Jekaterynosławiu, od 16 lutego 1923 do czerwca 1925 szef podolskiego gubernialnego oddziału GPU, 1923-1924 sekretarz odpowiedzialny podolskiego gubernialnego komitetu KP(b)U, od 27 października 1925 do 1 lipca 1929 szef okręgowego oddziału GPU w Odessie, równocześnie od 10 maja 1927 do 1 lipca 1929 szef i komisarz 26 Oddziału Pogranicznego OGPU. 
Od 1925 do 15 sierpnia 1938 członek Kolegium GPU przy Radzie Komisarzy Ludowych Ukraińskiej SRR, od 1 lipca do 9 grudnia 1929 zastępca szefa, a od 9 grudnia 1929 do 15 sierpnia 1931 szef Tajnego Wydziału Operacyjnego GPU przy Radzie Komisarzy Ludowych Ukraińskiej SRR, równocześnie od 1930 do 15 sierpnia 1931 szef Wydziału Specjalnego OGPU Ukraińskiego Okręgu Wojskowego. Od 15 sierpnia do 17 listopada 1931 zastępca szefa, a od 17 listopada 1931 do 22 lutego 1933 szef Wydziału Specjalnego OGPU przy Radzie Komisarzy Ludowych Ukraińskiej SRR, od 20 lutego 1933 do 5 stycznia 1934 zastępca przewodniczącego GPU przy Radzie Komisarzy Ludowych Ukraińskiej SRR, od 5 stycznia do 10 lipca 1934 pełnomocny przedstawiciel OGPU przy Radzie Komisarzy Ludowych ZSRR w Kraju Saratowskim (późniejszym obwodzie saratowskim). Od 15 lipca do 10 grudnia 1934 szef Zarządu NKWD Kraju Saratowskiego, od 10 grudnia 1934 do 28 listopada 1936 ludowy komisarz spraw wewnętrznych Białoruskiej SRR, od 26 listopada 1935 komisarz bezpieczeństwa państwowego II rangi. Od 28 listopada 1936 do 14 czerwca 1937 szef Wydziału Specjalnego/Wydziału V GUGB, od 14 czerwca 1937 do 25 stycznia 1938 ludowy komisarz spraw wewnętrznych Ukraińskiej SRR, od 25 stycznia do 28 marca 1938 szef Wydziału VI GUGB, od 28 marca do 26 kwietnia 1938 szef Wydziału I Zarządu III GUGB, równocześnie od 28 marca do 8 kwietnia 1938 zastępca szefa, a od 8 do 26 kwietnia 1938 szef Zarządu III NKWD ZSRR. Jako szef NKWD na Ukrainie kierował masowym terrorem w tej republice, w tym ludobójczą operacją wymierzoną w Polaków zamieszkujących Ukraińską SRR. Deputowany do Rady Najwyższej ZSRR 1 kadencji. 
26 kwietnia 1938 aresztowany, 28 lipca 1938 skazany na śmierć przez Kolegium Wojskowe Sądu Najwyższego ZSRR i rozstrzelany.

</doc>
<doc id="3474606" url="https://pl.wikipedia.org/wiki?curid=3474606" title="Aleksandr Uspienski">
Aleksandr Uspienski

Aleksandr Iwanowicz Uspienski (ros. Александр Иванович Успенский, ur. w lutym 1902 we wsi Wierchnij Suchodoł w guberni tulskiej, zm. 28 stycznia 1940) – funkcjonariusz radzieckich organów bezpieczeństwa, komisarz bezpieczeństwa państwowego III rangi, ludowy komisarz spraw wewnętrznych Ukraińskiej SRR (1938).
Życiorys.
Rosjanin, do 1917 skończył dwie klasy seminarium duchownego w Tule, od lutego 1918 do maja 1918 sekretarz gminnego komitetu biedoty, od maja 1919 do sierpnia 1920 szef rejonowej milicji. Od sierpnia 1920 funkcjonariusz Czeki, od września 1920 członek RKP(b), 1922-1923 powiatowy pełnomocnik gubernialnego oddziału GPU w Tule, od września 1923 do 10 marca 1927 szef Wydziału Ekonomicznego Tulskiego Gubernialnego Oddziału GPU, od marca 1927 do 26 sierpnia 1931 szef Wydziału Ekonomicznego Pełnomocnego Przedstawicielstwa OGPU przy Radzie Komisarzy Ludowych ZSRR na Uralu, od 27 września 1931 do 14 maja 1933 szef Wydziału Ekonomicznego Pełnomocnego Przedstawicielstwa OGPu przy Radzie Komisarzy Ludowych w obwodzie moskiewskim. Równocześnie od 27 listopada 1932 pomocnik, od 14 maja 1933 do 31 lipca 1934 zastępca pełnomocnego przedstawiciela OGPU przy Radzie Komisarzy Ludowych ZSRR w obwodzie moskiewskim. Od 31 lipca 1934 2 zastępca szefa Zarządu NKWD obwodu moskiewskiego, od 19 lutego 1935 zastępca szefa Komendantury Moskiewskiego Kremla ds. Ochrony Wewnętrznej, od 29 listopada 1935 starszy major bezpieczeństwa państwowego, od 28 lutego 1936 do 16 marca 1937 zastępca szefa Zarządu NKWD Kraju Zachodniosyberyjskiego, od 16 marca 1937 do 25 stycznia 1938 szef Zarządu NKWD obwodu orenburskiego. 25 stycznia 1938 mianowany komisarzem bezpieczeństwa państwowego III rangi i ludowym komisarzem spraw wewnętrznych Ukraińskiej SRR (do 14 listopada 1938), równocześnie od 18 czerwca do 26 grudnia 1938 był członkiem Biura Politycznego KC KP(b)U. Deputowany do Rady Najwyższej ZSRR 1 kadencji i do Rady Najwyższej Ukraińskiej SRR 1 kadencji. Odpowiedzialny za masowy terror na Ukrainie, w tym wobec Polaków - mieszkańców Ukraińskiej SRR. 
14 listopada 1938 upozorował samobójstwo i uciekł z Kijowa w obawie przed aresztowaniem (przed którym ostrzegł go ludowy komisarz spraw wewnętrznych ZSRR Nikołaj Jeżow), ukrywał się pod Moskwą, następnie w Miassie, jednak 15 kwietnia 1939 został aresztowany, 27 stycznia 1940 skazany na śmierć przez Kolegium Wojskowe Sądu Najwyższego ZSRR i rozstrzelany.

</doc>
<doc id="3474611" url="https://pl.wikipedia.org/wiki?curid=3474611" title="Operacja Tiderace">
Operacja Tiderace

Operacja Tiderace – działania brytyjskie zmierzające do odebrania Singapuru z rąk japońskich w roku 1945. Na czele sił alianckich stał admirał Louis Mountbatten, naczelny dowódca sił sprzymierzonych w Azji Południowo-Wschodniej. Operacja "Tiderace" była prowadzona równolegle z operacją "Zipper", której celem było wyzwolenie Półwyspu Malajskiego.
Tło operacji.
Gdy 9 sierpnia 1945 roku wojska radzieckie wkroczyły do Mandżurii, a Amerykanie przygotowywali się do inwazji na Wyspy Japońskie, Dowództwo Sił Alianckich w Azji Południowo-Wschodniej (SEAC) również przyjęło plan uderzenia na Malaje, któremu nadano kryptonim "Operacja Zipper". Alianci, mając do dyspozycji ponad 100 000 żołnierzy, zamierzali zająć szturmem Port Swettenham i Port Dickson, a wsparcia z powietrza miało udzielać ponad 500 samolotów Royal Air Force. Uderzenie miało nastąpić 9 września, ale uprzedziła je kapitulacja Japonii.
Operację "Tiderace" miano rozpocząć wkrótce po ataku atomowym na Hiroszimę i Nagasaki. Naprędce przygotowano plan szybkiego zajęcia Singapuru, gdy tylko Japonia zaakceptuje postanowienia Deklaracji poczdamskiej z 26 lipca.
Wobec tego, że działania w ramach operacji "Zipper" przebiegały lepiej niż planowano, postanowiono znacznie zmniejszyć ich skalę; w rezultacie część sił została skierowana do działań w operacji "Tiderace". Konwój zmierzający w stronę Singapuru składał się z około 90 jednostek, w tym dwóch pancerników: brytyjskiego „Nelson” i francuskiego „Richelieu”. Okrętem flagowym był krążownik ciężki „Sussex”. Fregata HMAS „Hawkesbury” była jedynym australijskim okrętem wojennym biorącym udział w tej operacji; eskortowała transportowiec ewakuacyjny „Duntroon”. W konwoju zmierzało do celu siedem lotniskowców eskortowych: „Ameer”, „Attacker”, „Emperor”, „Empress”, „Hunter”, „Khedive” i „Stalker”.
Siły japońskie w Singapurze składały się z 77 tysięcy żołnierzy, niszczyciela „Kamikaze” i dwóch krążowników, „Myōkō” i „Takao” (oba tak wcześniej uszkodzone, że mogły zostać użyte wyłącznie jako pływające baterie przeciwlotnicze). W Singapurze stały też na kotwicy dwa byłe niemieckie okręty podwodne, „I-501” i „I-502”. Siły lotnicze, zarówno na Malajach jak i na Sumatrze, liczyły nie więcej niż 170 samolotów.
Zajęcie Singapuru.
Operacja "Tiderace" rozpoczęła się 31 sierpnia, gdy lord Mountbatten wydał rozkaz flocie alianckiej wyjść z portów w Trincomalee i Rangunie celem zajęcia Singapuru. Flota nie była wyposażona w broń ofensywną, bowiem Mountbatten miał powód, by wierzyć, że Japończycy na Malajach i w Singapurze poddadzą się bez walki: 20 sierpnia generał Seishirō Itagaki, dowódca garnizonu w Singapurze, powiadomił Mountbattena, że zgadza się z decyzją cesarza i oczekuje na instrukcje co do warunków kapitulacji. 
Klęska Japonii była dla japońskiego dowództwa w Singapurze kompletnym zaskoczeniem. Wielu oficerów nie zamierzało się poddać, lecz walczyć do śmierci. Itagaki początkowo miał zamiar zlekceważyć rozkaz kapitulacji i wydał rozkaz 25 Armii (składowa 7 Grupy Armii broniąca Singapuru) stawić opór, gdy alianci się zjawią. Był nawet tajny plan wymordowania wszystkich jeńców alianckich na wyspie. Jednakże, trzy dni po radiowym przemówieniu cesarza z 15 sierpnia, Itagaki poleciał z Singapuru do Sajgonu, by przedyskutować sprawę z feldmarszałkiem Hisaichi Terauchim, dowódcą japońskiej Armii Południowej i wszystkich sił w Azji Południowo-Wschodniej. Terauchi przekonał Itagakiego, który wówczas wysłał depeszę do Mountbattena. Singapurskim gazetom zezwolono na druk tekstu cesarskiego przemówienia, co potwierdziło krążące po mieście informacje uzyskiwane wcześniej nielegalnie z nasłuchu brytyjskiego radia z Delhi.
Niewielka część floty alianckiej pojawiła się, w ramach operacji "Zipper", 28 sierpnia u brzegów wyspy Penang. Gdy załoga wyspy poddała się bez oporu, flota ruszyła w kierunku Singapuru i w dniu 2 września weszła do cieśniny Malakka, by dwa dni później stanąć na redzie miasta, którego garnizon zachowywał się spokojnie. Jedyną stratę odnotował francuski pancernik „Richelieu”, który wszedł 9 września o godz. 7.44 na minę. Okręt ostatecznie dotarł 11 września w południe do Singapuru.
Generał Itagaki, wraz z wiceadmirałem Shigeru Fukudome i doradcami, został zabrany na pokład HMS „Sussex” zakotwiczonego w Cieśninie Keppela na rokowania kapitulacyjne. Nim do tego doszło między oficerami obu stron nastąpiło krótkie starcie: Japończyk miał zauważyć: "spóźniliście się dwie godziny", na co padła szybka odpowiedź: "my tu nie mamy czasu tokijskiego". Ze strony brytyjskiej rokowania prowadzili generałowie Philip Christison i Robert Mansergh. O godz. 18.00 Itagaki podpisał akt kapitulacji. Do niewoli dostało się około 77 000 żołnierzy w Singapurze i dalsze 26 000 na Półwyspie Malajskim.
Oficjalnego przyjęcia aktu kapitulacji dokonano 12 września w ratuszu, w którym to celu przyleciał do Singapuru Louis Mountbatten. Feldmarszałka Hisaichi Terauchiego, który wcześniej dostał zawału serca, reprezentował gen. Itagaki. W Singapurze powołano Brytyjski Zarząd Wojskowy, który miał władać miastem do 1946 roku, a Itagaki został odprawiony do Japonii, gdzie oczekiwały go proces i egzekucja za zbrodnie, jakich dopuścił się w czasie wojny.
Reakcje Japończyków.
Itagaki spotkał się z oficerami swego sztabu w punkcie dowodzenia w byłym Raffles College na kampusie Bukit Timah i powiedział, że mają ściśle przestrzegać instrukcji kapitulacyjnej i zachować pokój. Tej nocy, po zakrapianym sake przyjęciu pożegnalnym, 300 oficerów popełniło seppuku; oprócz tego, samobójstwo popełnił pluton żołnierzy, rozrywając się granatami.
Około 200 żołnierzy japońskich postanowiło przyłączyć się do partyzantki komunistycznej, z którą jeszcze kilka dni wcześniej walczyli, w nadziei, że będą mogli nadal bić się z Brytyjczykami. Wkrótce większość z nich wróciła, bo okazało się, że partyzanci z MPAJA, zbrojnego ramienia Komunistycznej Partii Malajów (KPM), nie mają zamiaru stawiać oporu Brytyjczykom.
Niektórzy jednak zostali w kryjówkach w dżungli u boku komunistów, a gdy Chin Peng z resztkami KPM zrezygnował w roku 1989 z dalszej walki, dwóch byłych żołnierzy japońskich wyszło z komunistami z dżungli i poddało się.

</doc>
<doc id="3474617" url="https://pl.wikipedia.org/wiki?curid=3474617" title="Kulczyk syryjski">
Kulczyk syryjski

Kulczyk syryjski ("Serinus syriacus") – gatunek małego, wędrownego ptaka z rodziny łuszczakowatych (Fringillidae), podrodziny łuskaczy (Carduelinae). Występuje na Bliskim Wschodzie. Narażony na wyginięcie.
Taksonomia.
Po raz pierwszy gatunek opisał Karol Lucjan Bonaparte w 1850. Przydzielił mu nazwę "Serinus syriacus". Holotyp pochodził z Baszarri w Libanie. Obecnie (2015) Międzynarodowy Komitet Ornitologiczny (IOC) utrzymuje nazwę i uznaje gatunek za monotypowy.
Morfologia.
Długość ciała 12–14 cm, masa ciała – 10–14 g. Skrzydło mierzy 70–77 mm. Występuje dymorfizm płciowy. U samca czoło i przód wierzchu głowy porastają pióra barwy złotej, miejscami także pomarańczowe. Obszar obejmujący pozostałą część wierzchu głowy, pokrywy uszne, niższą część policzka i środek karku jasny, szaropłowy; można dostrzec bardzo niewyraźne ciemne pasy i żółtawy nalot. Boki szyi żółte. Grzbiet i barkówki są tego samego koloru, co wierzch głowy. Kuper jaskrawożółty, podobnie jak i pokrywy nadogonowe, na których jednak widać brązowe pasy. Kantarek i broda są jaśniejsze, na końcach piór widać białe lub jasnopłowe zakończenia. Brzuch i pokrywy podogonowe żółte. Sterówki krótkie, widać wcięcie w ogonie. Środek pióra czarnobrązowy; na zewnętrznych krawędziach chorągiewek zewnętrznych widać żółte obrzeżenia, jaśniejące ku końcowi. Pokrywy skrzydłowe mniejsze i średnie żółte do zielonożółtych, natomiast pokrywy skrzydłowe większe także żółte z czarniawymi chorągiewkami wewnętrznymi. Skrzydełko i pokrywy lotek I rzędu czarne; te drugie posiadają żółte krawędzie. Lotki czarniawe lub czarnobrązowe, posiadają żółte krawędzie, szersze na lotkach II rzędu, na których można dostrzec również białe lub jasnopłowe zakończenia. Dziób czarniawy, nogi i stopy jasnobrązowe. U samicy ogół upierzenia ma mniej żywe kolory. Szarawy wierzch głowy i kark pokrywają ciemniejsze pasy, podobne jak i matowy, płowoszary wierzch ciała. 
Zasięg występowania.
Gatunek wędrowny. Obszary lęgowe leżą w Libanie, południowej Syrii, północnym Izraelu, i przyległych terenach Jordanii. Zimuje na obszarach na południe od lęgowisk, ciągnących się po północno-wschodni Egipt (półwysep Synaj) i południową Jordanię.
Ekologia.
Kulczyk syryjski żyje na otwartych, zakrzewionych stokach lub w świetlistych górskich lasach na wysokości 900–1800 m n.p.m. Preferuje jałowce i cedry, w jego zasięgu występują również sosny i jodły. Podczas zimy mniej interesuje się drzewami i występuje również w niższych partiach ciernistych akacji, na półpustyniach i pustyniach. Poza sezonem lęgowym przebywa w grupach. Żywi się nasionami traw i ziół, w tym mozgi kanaryjskiej ("Phalaris canariensis").
Lęgi.
Budowa gniazda rozpoczyna się w kwietniu i w maju, składanie jaj przypada na maj lub czerwiec. Zniesienie liczy cztery jaja o niebieskiej, połyskliwej skorupce. Samica wysiaduje je sama przez 12–14 dni. Młode są w pełni opierzone po 14–16 dniach od wyklucia. Przy sprzyjających warunkach para wyprowadza do 3 lęgów w roku.
Status i zagrożenia.
IUCN od 2004 roku uznaje gatunek za narażony na wyginięcie (VU, "Vulnerable"). Liczebność populacji, według szacunków, mieści się w przedziale 2500–9999 dorosłych osobników. Trend liczebności populacji uznawany jest za spadkowy. Przyczyną jest utrata środowiska wskutek wycinki drzew, intensywnego wypasu bydła i zużywania zasobów wodnych. W latach 1998–1999 zamieszkiwane przez kulczyka syryjskiego obszary nawiedziły poważne susze.

</doc>
<doc id="3474618" url="https://pl.wikipedia.org/wiki?curid=3474618" title="Eparchia kemerowska">
Eparchia kemerowska

Eparchia kemerowska – jedna z eparchii Rosyjskiego Kościoła Prawosławnego, z siedzibą w Kemerowie. Należy do metropolii kuzbaskiej.
Eparchię (pod nazwą kemerowska i nowokuźniecka) utworzono 11 czerwca 1993. Początkowo obejmowała teren obwodu kemerowskiego. W 2012 z eparchii kemerowskiej wydzielono dwie nowe administratury: eparchię nowokuźniecką i eparchię mariińską. Od tego czasu ordynariusz eparchii nosi tytuł biskupa kemerowskiego i prokopjewskiego.
Dekanaty.
W skład eparchii wchodzi 12 dekanatów:
Monastery.
Na terenie eparchii działają 2 monastery:

</doc>
<doc id="3474625" url="https://pl.wikipedia.org/wiki?curid=3474625" title="Działo Paryskie">
Działo Paryskie



</doc>
<doc id="3474626" url="https://pl.wikipedia.org/wiki?curid=3474626" title="Adam Mesbur">
Adam Mesbur

Adam Mesbur – irlandzki brydżysta, World International Master (WBF), European Master oraz European Champion w kategorii Seniors (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3474634" url="https://pl.wikipedia.org/wiki?curid=3474634" title="Społeczność osób LGBT">
Społeczność osób LGBT



</doc>
<doc id="3474636" url="https://pl.wikipedia.org/wiki?curid=3474636" title="Symbole osób LGBT">
Symbole osób LGBT



</doc>
<doc id="3474639" url="https://pl.wikipedia.org/wiki?curid=3474639" title="Festiwale osób LGBT w Polsce">
Festiwale osób LGBT w Polsce



</doc>
<doc id="3474641" url="https://pl.wikipedia.org/wiki?curid=3474641" title="Nils Kåre Kvangraven">
Nils Kåre Kvangraven

Nils Kåre Kvangraven – norweski brydżysta, European Master oraz European Champion w kategorii Junior (EBL).
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3474642" url="https://pl.wikipedia.org/wiki?curid=3474642" title="Kampus UJ">
Kampus UJ



</doc>
<doc id="3474644" url="https://pl.wikipedia.org/wiki?curid=3474644" title="Nils Kare Kvangraven">
Nils Kare Kvangraven



</doc>
<doc id="3474645" url="https://pl.wikipedia.org/wiki?curid=3474645" title="Udzikowo">
Udzikowo

Udzikowo (niem. "Udzikau", od 1938 "Mertinsfelde") – dawna wieś w Polsce położona w województwie warmińsko-mazurskim, w powiecie ostródzkim, w gminie Grunwald. 
Wieś w pierwszej połowie XX w. zintegrowała się z Marcinkowem i nazwa wyszła z użycia. Obecnie jest to nieużywana nazwa części wsi Marcinkowo.
Wieś położona na północny zachód od Frygnowa i na północny wschód od Marcinkowa.
W czasach krzyżackich wieś pojawia się w dokumentach w roku 1368, podlegała pod komturię w Dąbrównie, były to dobra rycerskie.
W 1789 majątek szlachecki z 5 budynkami, należący do powiatu nidzickim i obwodu w Dąbrównie oraz parafii ewangelickiej we Frygnowie.
W 1821 miejscowość obejmowała 6 budynków i 28 mieszkańców.
W 1856 miejscowość zamieszkana przez 56 osób. W 1871 było tu 5 budynków i 34 mieszkańców (29 ewangelików i 5 katolików).
W 1874 miejscowość weszła w skład obwodu Frygnowo. 6 maja 1878 obszar dworski Udzikowo został połączony z obszarem dworskim Marcinkowo w nową gminę wiejską Marcinkowo.
w 1879 miejscowość wymieniona w słowniku Wojciecha Kętrzyńskiego "Nazwy miejscowe polskie Prus Zachodnich, Wschodnich i Pomorza wraz z przezwiskami niemieckiemi".
W 1910 określana jako majątek, zamieszkany przez 58 mieszkańców.
Miejscowość zaznaczana była na mapach z 1938 r.. W roku tym otrzymała nową nazwę "Mertinsfelde", nawiązującą do nazwy sąsiedniego Marcinkowa (Mertinsdorf)). 
Serwisy genealogiczne notują mieszkańców Udzikowa w XVIII i XIX wieku. Księgi wieczyste dla miejscowości z lat 1881-1908 znajdują się w olsztyńskim Archiwum Państwowym.

</doc>
<doc id="3474646" url="https://pl.wikipedia.org/wiki?curid=3474646" title="Organizacje osób LGBT">
Organizacje osób LGBT



</doc>
<doc id="3474649" url="https://pl.wikipedia.org/wiki?curid=3474649" title="Dzieła Władysława Szlengla">
Dzieła Władysława Szlengla

Władysław Szlengel (1912–1943) był polskim poetą, autorem piosenek i tekstów kabaretowych. Poniżej znajduje się lista jego dzieł.
Teksty kabaretowe.
"Nasze bobaski", kino-teatr Italia 1932.
W 1932 kino-teatr Italia wystawia rewietkę "Nasze bobaski" pióra A. Lechowicza i Wł. Szlengla.
"Warszawa na lodzie, a my na wodzie", kino-teatr Italia, marzec 1932.
W marcu wystawiano w "kino-teatrze" "Italia" rewietkę "Warszawa na lodzie, a my na wodzie" z tekstem Z. Drabika, A. Lachowicza i Wł. Szlengla.
"Tylko dla żonatych", kino-teatr Italia, kwiecień 1932.
W kwietniu 1932 prezentowano w "kino-teatrze" "Italia" rewietkę świąteczną "Tylko dla żonatych" pióra Mariana Marsa, A. Lachowicza i Wł. Szlengla.
"Klub dziewic", Teatr Rewji na Pradze Bomba, 1933.
Tekst pisał Drabik, Brzeski, A. Lachowicz, Włast, Krystjan, Szlengier, Nel, Tom, Walery Jastrzębiec i Szmaragd. Teatr Rewii na Pradze „Bomba” ul. Zamojskiego nr 20. tel 10 04 61, własność małżonków Stefanji i Jakuba Krzypów. Zrzeszenie Artystów Teatrów Warszawskich pod kier. T. Faliszewskiego. Koniec stycznia 1933 (opis w Trubadurze Warszawy).
Oś Cyrulik Warszawskie, teatr Cyrulik Warszawy, 1937/1938.
Oś Cyrulik Warszawa. Rewia wiosenna w 18 odsłonach teatru „Cyrulik Warszawski”, sezon 1937/38, sezon 3. Teksty Szlengla: "Wiosenna piosenka" (muz. H. Szyling) wykonanie Z. Terne, "Gwiazdy" (muz. Leon Boruński, wyk. Siostry Burskie).
Nic nie wiadomo!, teatr Qui Pro Quo, 1939.
Nic nie wiadomo!: rewia zwątpień i znaków zapytania w 17 akwafortach. Teksty Szlengela (z Jurandotem), "Drań" (maz. H. Warsa), wyk. S. Górska, "Astral" (wraz z Jurandotem), wyk. A. Dymsza, T. Olsza, "Nic nie wiadomo", (wraz z Jurandotem) wyk. A. Dymsza.
"Kto kogo", teatr rewii Tip-Top, 1939.
Kto kogo? Inauguracyjna rewia polityczna w 19 obrazach. Teksty Szlengla: "Prolog" (muz. K. Gimpel) wyk. Maria Chmurkowska, "Ballada o King Hollu", wyk. Maria Chmurowska, "Zabawa w wojnę" (muz. K. Gimpel).
"Pod Parasolem", teatr Małe Qui Pro Quo, 1939.
Mazowiecka 12, Cukiernia Ziemiańska, Pod Parasolem, rewia talentów w 16-tu wybuchach. Tekst Szlengla: "Były sobie świnki trzy", (tekst z Jurandotem) wyk. S. Górska, H. Grossówna, H. Kamińska. .
"Sezonie otwórz się", teatr Ali-Baba, 1939.
Ostatni posłaniec"W programie Sezonie, otwórz się Ludwik Sempoliński i Wojciech Ruszkowski okazali się prekursorami tak modnego dzisiaj stylu retro." [Sempoliński o piosence Ostatni posłaniec ...]"Przechodząc co dzień w drodze do teatru koło Hotelu Europejskiego zauważyłem posłańca staruszka, któremu z całego umundurowania pozostała tylko czerwona czapka, a jedynym zajęciem rozdawanie za groszową opłatą ulotek reklamujących się firm. Żałosny jego wygląd natchnął mnie do odtworzenia scenicznego takiej właśnie postaci ... [Wittlin i Szlengel napisali] oddzielnie teksty, które połączone razem stworzyły piękną i rzewną piosenkę. Muzykę opartą na starych motywach warszawskich walców skomponował Sygietyński. "[Ludwik Sempoliński, Wielcy artyści małych scen]
Strachy na Lachy, Małe Qui Pro Quo, 1939.
Teksty Szlengla: Nie poznaję cię Warszawo (z Jurandotem, muz. J. B.), wyk. A, Bogucki, Ja przyszłam pierwsza, (z Jurandotem, muz. J. B.) wyk. S. Górska
Szukamy Gwiazdy, teatr Wielka Rewia.
Szukamy Dwiazdy! Nasz Przegląd r17, nr 26, 26 stycznia 1939
1940-1943.
"W zeszłym tygodniu, po upływie przeszło roku od tej publikacji otrzymałam list z Hajfy, od p. I. Szulmana, który doniósł mi, że po przeczytaniu mego artykułu w "Nowinach" przypomniał sobie, iż zaraz po wojnie znajomy wręczył mu otrzymany od kogoś z Warszawy odpis ręczny: Obrachunek z Bogiem. Dopiero teraz udało mu się wyszperać go w swych papierach i jeśli jestem jeszcze zainteresowana, chętnie mi prześle kopię... Pan Szulman jest także warszawianinem, przeżył wojnę wraz żoną i córką w Rosji. Oczywiście natychmiast zatelefonowałam. Otrzymałam z jego rąk calutki wiersz [Obrachunek z Bogiem]!"
Piosenki i dyskografia (alfabetycznie).
nagrania.
Do tekstów wierszy z getta, przetłumaczonych przez Halinę Birenbaum na język hebrajski, izraelski zespół El HaMeshorer (pl. poeta) ułożył aranżację rockową. Nagrano płytę pod tytułem „Two gentlemen in the snow” (pl. „Dwaj panowie w śniegu”). Zespół zagrał w Warszawie koncert w październiku 2017 roku oraz w sierpniu 2018 - w wieczór otwarcia festiwalu Warszawa Singera - kolejny koncert pod budynkiem przy Waliców 14, w którym mieszkał Szlengel.
Zobacz też.
Władysław Szlengel

</doc>
<doc id="3474650" url="https://pl.wikipedia.org/wiki?curid=3474650" title="Between (serial telewizyjny)">
Between (serial telewizyjny)

Between – kanadyjski serial telewizyjny (dramat sci-fiction, thriller) wyprodukowany przez Don Carmody Television. Twórcą serialu jest Michael McGowan. Serial jest emitowany od 21 maja 2015 roku przez City oraz udostępnione na stronie internetowej platformy Netflix. Between jest wspólnym projektem kanadyjskiej stacji City oraz platformy internetowej Netflix.
8 lipca 2015 roku, serial został przedłużony o drugi sezon.
Na dzień 11 lipca 2019 "Between" nie otrzymało zamówienia na kolejny sezon, ale również nie wystosowano żadnej oficjalnej informacji, która mówiłaby o tym, że produkcja całego serialu została zakończona.
Fabuła.
Fabuła serialu skupia się na ciężarnej nastolatce Wiley Day, która mieszka w Pretty Lake. Wiley musi walczyć z dziwną chorobą w jej mieście, wszyscy, którzy mają więcej niż 21 lat umierają na nią. Rząd zostawił ludzi samych sobie, ustawiając jedynie kwarantannę obowiązującą na 10 mil od miasteczka. Kilkoro nastolatków ucieka z Pretty Lake z pomocą tajemniczego naukowca, za granicą miasta po serii badań dostają nowe nazwiska, których muszą używać lub czeka ich śmierć.

</doc>
<doc id="3474651" url="https://pl.wikipedia.org/wiki?curid=3474651" title="Gruczoł jarzmowy">
Gruczoł jarzmowy

 Gruczoł jarzmowy (dawniej ślinianka oczodołowa; "glandula zygomatica") – gruczoł ślinowy występujący u drapieżnych.
Gruczoł jarzmowy jest ślinianką surowiczo-śluzową (produkuje wydzielinę i surowiczą, i śluzową).
U innych ssaków gruczołu jarzmowego nie wyróżnia się. Odpowiadają mu u nich gruczoły policzkowe górne, zwane też szczękowymi.
Jest to zwarty gruczoł. Leży on w okolicy łuku jarzmowego, po jego stronie wewnętrznej, blisko okostnej pokrywającej kości oczodołu, w dolnej jego części.
Gruczoł ten posiada nie 1, ale aż 4-5 przewodów wyprowadzających, jednakże 1 z nich góruje swymi rozmiarami nad pozostałymi. Dlatego też nazywa się go przewodem gruczołu jarzmowego większym. Ujścia przewodów wyprowadzających znajdują się w przedsionku jamy ustnej, w okolicy ostatniego z trzonowców.

</doc>
<doc id="3474652" url="https://pl.wikipedia.org/wiki?curid=3474652" title="Mstowo-Majątek">
Mstowo-Majątek



</doc>
<doc id="3474653" url="https://pl.wikipedia.org/wiki?curid=3474653" title="Spogany">
Spogany



</doc>
<doc id="3474654" url="https://pl.wikipedia.org/wiki?curid=3474654" title="Wydział Grafiki i Malarstwa Akademii Sztuk Pięknych im. Władysława Strzemińskiego w Łodzi">
Wydział Grafiki i Malarstwa Akademii Sztuk Pięknych im. Władysława Strzemińskiego w Łodzi

Wydział Grafiki i Malarstwa Akademii Sztuk Pięknych im. Władysława Strzemińskiego w Łodzi – jeden z czterech wydziałów Akademii Sztuk Pięknych im. Władysława Strzemińskiego w Łodzi. Jego siedziba znajduje się przy ul. Wojska Polskiego 121 w Łodzi. Powstał w 1971 r..
Władze.
Dziekan: prof. Zdzisław Olejniczak
Prodziekan: dr hab. Piotr Karczewski

</doc>
<doc id="3474655" url="https://pl.wikipedia.org/wiki?curid=3474655" title="Ninogniew Kryski">
Ninogniew Kryski

Ninogniew Kryski herbu Prawdzic (zm. w 1507 roku) – wojewoda płocki, kasztelan wiski, kasztelan raciąski.
Rodzina.
Urodził się jako syn Ninogniewa z Kryska, kasztelana czerskiego, kasztelana warszawskiego, kasztelana płockiego i wojewody płockiego oraz Doroty Węgrzynowskiej herbu Rogala, córki Jana Węgrzynowskiego, wojewody mazowieckiego. Matka jego była wdową po śmierci Jakuba Boglewskiego, kasztelana ciechanowskiego, zamordowanego w 1466 roku przez Jana Pieniążka.
Ożenił się z Anną Boglewską, córką Jana Boglewskiego, kasztelana czerskiego i wojewody mazowieckiego. Tenże Jan Boglewski był rodzonym bratem zamordowanego Jakuba Boglewskiego. Z małżeństwa urodziło się 12 dzieci: Katarzyna, poślubiła Tomasza Bartnickiego, kasztelana płockiego; Elżbieta; Dorota poślubiła Feliksa Zielińskiego, Małgorzata została żoną Andrzeja Radziejowskiego, kasztelana sochaczewskiego i wojewodę płockiego; Jakub - kanonik płocki, Paweł - dzierżawca Mławy, starosta płoński i wojewoda mazowiecki; Jan został kasztelanem ciechanowskim i zakroczymskim; Piotr - kasztelan sierpski, Bartłomiej, Zofia, Mikołaj, Stanisław
Pełnione urzędy.
Pełnił urząd kasztelana raciąskiego w latach (1482–1496), następnie został wybrany na stanowisko kasztelana wiskiego 1496, sprawował ten urząd przez 5 lat (1496–1501).
Od 1501 roku do śmierci był wojewodą płockim 
Był świadkiem wydania przywileju piotrkowskiego w 1496 roku. Był sygnatariuszem unii piotrkowsko-mielnickiej 1501 roku. Podpisał w 1501 roku elekcję Aleksandra Jagiellończyka.

</doc>
<doc id="3474659" url="https://pl.wikipedia.org/wiki?curid=3474659" title="Dariusz Kęcik">
Dariusz Kęcik

Dariusz Tadeusz Kęcik (ur. 2 listopada 1961) – polski okulista, profesor medycyny, kierownik Katedry i Kliniki Okulistyki I Wydziału Lekarskiego Warszawskiego Uniwersytetu Medycznego.
Życiorys.
Jest synem Tadeusza (profesora okulistyki). Dyplom lekarski zdobył na Akademii Medycznej w Warszawie.
Stopień doktorski uzyskał w 1993 roku na podstawie pracy "Reakcja źrenicy na światło w oku z odwarstwioną siatkówką" (promotorem była Krystyna Czechowicz-Janicka). Habilitował się w 2000 roku na podstawie oceny dorobku naukowego i pracy pod tytułem "Wybrane możliwości wykorzystania lasera holmowego w okulistyce: badania doświadczalne i kliniczne". W 2012 roku został mu nadany tytuł naukowy profesora nauk medycznych.
Należy do Polskiego Towarzystwa Okulistycznego. Swoje prace publikował w czasopismach krajowych i zagranicznych, m.in. w Klinice Ocznej.

</doc>
<doc id="3474661" url="https://pl.wikipedia.org/wiki?curid=3474661" title="Linia kolejowa Břeclav – Lednice">
Linia kolejowa Břeclav – Lednice

Linia kolejowa Břeclav – Lednice (Linia kolejowa nr 247 (Czechy)) – jednotorowa, regionalna i niezelektryfikowana linia kolejowa w Czechach. Łączy Brzecław i Lednice. Przebiega przez terytorium kraju południowomorawskiego.

</doc>
<doc id="3474662" url="https://pl.wikipedia.org/wiki?curid=3474662" title="Klecwałd">
Klecwałd



</doc>
<doc id="3474663" url="https://pl.wikipedia.org/wiki?curid=3474663" title="Dobro (Kalisz)">
Dobro (Kalisz)

Dobro – osiedle usytuowane w zachodniej części Kalisza, administrowane przez radę osiedla z siedzibą przy ul. Biskupickiej 21. Główne trakty przebiegające przez osiedle to ulice Dobrzecka i Korczak.
Dobro obejmuje częściowo numeracje ulic: Biskupickiej, Dobrzeckiej, Korczak, Poznańskiej i Walentego Stanczukowskiego oraz całkowicie ulice: Północną, Słoneczną i Wiejską.
Na terenie osiedla funkcjonuje Ochotnicza Straż Pożarna Dobrzec.

</doc>
<doc id="3474665" url="https://pl.wikipedia.org/wiki?curid=3474665" title="Klešice">
Klešice

Klešice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 389 mieszkańców.

</doc>
<doc id="3474667" url="https://pl.wikipedia.org/wiki?curid=3474667" title="Krásné (kraj pardubicki)">
Krásné (kraj pardubicki)

Krásné – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 160 mieszkańców.

</doc>
<doc id="3474668" url="https://pl.wikipedia.org/wiki?curid=3474668" title="Krouna">
Krouna

Krouna – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 1 342 mieszkańców.

</doc>
<doc id="3474669" url="https://pl.wikipedia.org/wiki?curid=3474669" title="Wydział Reżyserii Filmowej i Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi">
Wydział Reżyserii Filmowej i Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi

Wydział Reżyserii Filmowej i Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi – jeden z czterech wydziałów Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jego siedziba znajduje się przy ul. Targowej 61-63 w Łodzi.

</doc>
<doc id="3474670" url="https://pl.wikipedia.org/wiki?curid=3474670" title="Ostrov (powiat Chrudim)">
Ostrov (powiat Chrudim)

Ostrov – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 218 mieszkańców.

</doc>
<doc id="3474671" url="https://pl.wikipedia.org/wiki?curid=3474671" title="Otradov">
Otradov

Otradov – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 285 mieszkańców.

</doc>
<doc id="3474672" url="https://pl.wikipedia.org/wiki?curid=3474672" title="Perálec">
Perálec

Perálec – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 242 mieszkańców.

</doc>
<doc id="3474673" url="https://pl.wikipedia.org/wiki?curid=3474673" title="Jerel McNeal">
Jerel McNeal

 
Jerel McNeal (ur. 1 czerwca 1987 w Chicago) – amerykański koszykarz, występujący na pozycji rozgrywającego, obecnie zawodnik Ironi Naharijja.
Brał wielokrotnie udział w letniej lidze NBA, reprezentując Sacramento Kings (2009), Charlotte Bobcats (2010), Utah Jazz (2013), Phoenix Suns (2015), czy Toronto Raptors podczas obozu przedsezonowego (2012).
31 lipca 2015 podpisał umowę z greckim klubem Aris Saloniki. Następnie przez jeden sezon występował w niemieckiej Bundeslidze, zdobywając mistrzostwo oraz puchar tego kraju. 22 sierpnia 2017 został zawodnikiem francuskiego SIG Strasburg. 1 września opuścił klub. 30 września związał się z izraelskim Hopoelem Tel Awiw.
6 września 2019 został zawodnikiem izraelskiego Ironi Naharijja.

</doc>
<doc id="3474674" url="https://pl.wikipedia.org/wiki?curid=3474674" title="Pokřikov">
Pokřikov

Pokřikov – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 260 mieszkańców.

</doc>
<doc id="3474676" url="https://pl.wikipedia.org/wiki?curid=3474676" title="Prosetín (kraj pardubicki)">
Prosetín (kraj pardubicki)

Prosetín – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 798 mieszkańców.

</doc>
<doc id="3474679" url="https://pl.wikipedia.org/wiki?curid=3474679" title="Dźwięczenie">
Dźwięczenie

Dźwięczenie (ang. "clanging", inaczej "clang associations") – objaw psychopatologiczny, należący do zaburzeń myślenia, polegający na wypowiadaniu serii słów, neologizmów lub głosek, które łączą się podobieństwem rymu lub rytmu (np.: "domu, atomu, włomu, sromu, tomu..."). W dźwięczeniu prawidłowy porządek myśli decydujący o ich produktywności, celowości i komunikatywności zostaje zastąpiony skojarzeniami opierającymi się wyłącznie lub głównie na podobieństwie brzmienia poszczególnych słów. Dźwięczenie wiąże się często ze znacznym przyśpieszeniem toku myślenia występującym w stanach maniakalnych, niekiedy w stanach majaczeniowych i psychozach schizofrenicznych.

</doc>
<doc id="3474681" url="https://pl.wikipedia.org/wiki?curid=3474681" title="Předhradí">
Předhradí

Předhradí – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 428 mieszkańców.

</doc>
<doc id="3474682" url="https://pl.wikipedia.org/wiki?curid=3474682" title="Mękę Bożą spominajmy">
Mękę Bożą spominajmy

Mękę Bożą spominajmy – polski pieśń pasyjna z XV wieku.
Tytuł wiersza pochodzi od incipitu "Mękę Bożą spominajmy, / Słowa Jego Pamiętajmy". W opracowaniach utwór występuje także jako "Pierwsza pieśń Sandomierzanina". Wiersz jest znany tylko z odpisu wykonanego na podstawie zaginionego rękopisu przez W.A Maciejowskiego, ogłoszonego drukiem w 1852. Zanotowany został wspólnie z wierszem "Mamy wszyćcy k temu się dziś brać" ("Druga pieśń Sandomierzanina"). Odpis Maciejewskiego, dopełniony śródtytułami, komentarzami i dodatkami łacińskimi, jest niejasny, w związku z czym podział "Pieśni Sandomierzanina" na dwa odrębne utwory jest hipotetyczny.
Wiersz składa się z dwóch fragmentów. Pierwszy zawiera 14 zwrotek czterowersowych napisanych ośmiozgłoskowcem z rymami parzystymi. Tworzy on pieśń pasyjną, zbudowaną na motywie ostatnich słów Jezusa na krzyżu oraz testamentu wypowiedzianego tuż przed śmiercią. Kwalifikacja kolejnych siedmiu strof jest problematyczna. Opowiadają one o dwóch graczach w kości, grających w imię Boga i diabła. Ten fragment może być traktowany jako osobna pieśń.

</doc>
<doc id="3474683" url="https://pl.wikipedia.org/wiki?curid=3474683" title="Přestavlky (kraj pardubicki)">
Přestavlky (kraj pardubicki)

Přestavlky – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 226 mieszkańców.

</doc>
<doc id="3474684" url="https://pl.wikipedia.org/wiki?curid=3474684" title="Leštinka">
Leštinka

Leštinka – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 129 mieszkańców.

</doc>
<doc id="3474688" url="https://pl.wikipedia.org/wiki?curid=3474688" title="Liboměřice">
Liboměřice

Liboměřice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 150 mieszkańców.

</doc>
<doc id="3474690" url="https://pl.wikipedia.org/wiki?curid=3474690" title="Joseph François Michaud">
Joseph François Michaud

Joseph François Michaud (ur. 19 czerwca 1767, zm. 30 września 1839 w Passy koło Paryża) – francuski historyk, dziennikarz, publicysta. 
Życiorys.
Był uczniem Woltera i Rousseau. Współpracownik dziennika monarchistycznego „La Quotidienne”. W 1795 skazany zaocznie na śmierć za udział w konspiracji przeciw rządom Dyrektoriatu. Uniknął kary uciekając do Szwajcarii. Za czasów Napoleona Bonaparte został aresztowany, ale pogodził się z nowymi rządami. W 1812 roku otrzymał Legię Honorową, w 1813 roku został członkiem Akademii Francuskiej. Po restauracji Burbonów zwolennik ultrasów. W latach 1830-1831 odbył podróż po Grecji, Azji Mniejszej, Ziemi Świętej, Syrii i Egipcie. Jej rezultatem było korespondencja ze Wschodu (7 tomów). Autor "Historii krucjat" (t. 1-7, 1812-1822) za którą został nagrodzony medalem przez papieża.

</doc>
<doc id="3474691" url="https://pl.wikipedia.org/wiki?curid=3474691" title="Licibořice">
Licibořice

Licibořice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 233 mieszkańców.

</doc>
<doc id="3474696" url="https://pl.wikipedia.org/wiki?curid=3474696" title="Lozice (Czechy)">
Lozice (Czechy)

Lozice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 161 mieszkańców.

</doc>
<doc id="3474702" url="https://pl.wikipedia.org/wiki?curid=3474702" title="Lukavice (powiat Chrudim)">
Lukavice (powiat Chrudim)

Lukavice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 880 mieszkańców.

</doc>
<doc id="3474704" url="https://pl.wikipedia.org/wiki?curid=3474704" title="Miřetice (kraj pardubicki)">
Miřetice (kraj pardubicki)

Miřetice – gmina w Czechach, w powiecie Chrudim, w kraju pardubickim. Według danych z dnia 1 stycznia 2014 liczyła 1 219 mieszkańców.

</doc>
<doc id="3474708" url="https://pl.wikipedia.org/wiki?curid=3474708" title="Folągi">
Folągi

Folągi (niem. "Folungen") – część wsi Lewałd Wielki w Polsce, położona w województwie warmińsko-mazurskim, w powiecie ostródzkim, w gminie Dąbrówno.
Do 2002 roku miejscowość miała status osady.
W latach 1975–1998 Folągi administracyjnie należały do województwa olsztyńskiego.
W 1974 r. osada Folągi należała do sołectwa Lewałd Wielki (razem z wsią Lewał Wielki i wsią Stare Miasto., gmina Dąbrówno, powiat ostródzki.

</doc>
<doc id="3474710" url="https://pl.wikipedia.org/wiki?curid=3474710" title="Mocne Boskie tajemności">
Mocne Boskie tajemności

Mocne Boskie tajemności – polska średniowieczna pieśń maryjna zanotowana w połowie XV wieku.
Tytuł pieśni pochodzi od incipitu: "Mocne Boskie tajemności / O Maryjej wielebności".
Utwór znany jest z dwóch zapisów. Pierwsza redakcja pochodzi z ok. 1453, zaś druga z ok. 1470 z zaginionego obecnie zbioru "Pieśni Łysogórskich". Redakcje różnią się nieco od siebie. Starsza liczy 30 strof (122 wersy), zaś późniejsza 29 strof (121 wersów). Redakcje różnią się też kolejnością strof, niektórymi motywami oraz cechami stylistyczno-językowymi. W obu wersjach zachowały się ślady układu trójzwrotkowego, gdzie dwie pierwsze strofy pięciowersowe tworzyły tzw. "versus", zaś trzecia, trójwersowa, przeznaczona do powtarzania stanowiła tzw. "repetitio". Pierwsza część utworu opowiada o życiu Maryi do czasu Zwiastowania. Opiera się na motywach zaczerpniętych z "Nowego Testamentu" oraz apokryfów. W drugiej części dominują motywy pochwalno-modlitewne. 

</doc>
<doc id="3474716" url="https://pl.wikipedia.org/wiki?curid=3474716" title="Janina Czerniatowicz">
Janina Czerniatowicz

Janina Czerniatowicz (z domu Maculewicz, ur. 26 marca 1903 w Wilnie, zm. 26 grudnia 1997 w Warszawie) – polska historyk, filolog klasyczny, bibliotekarka. 
Życiorys.
Naukę szkolną rozpoczęła w Wilnie, kontynuowała w Petersburgu, Odessie, Płocku i Warszawie. Szkołę średnią ukończyła w 1922 r. w Warszawie. Tu w 1922 r. wyszła za oficera WP Józefa Czerniatowicza. W 1924 r. podjęła studia w zakresie filologii klasycznej na Uniwersytecie Warszawskim. W 1933 r. uzyskała doktorat na podstawie rozprawy "Komizm w twórczości Menandra" (publikacja w 1934). W latach 1937-1939 pracowała w Bibliotece Uniwersytetu Stefana Batorego w Wilnie. Po zamknięciu Biblioteki w grudniu 1939 r. pracowała w Bibliotece Miejskiej oraz lekarskiej w Wilnie. W czasie wojny, od 1941 r. na polecenie Delegatury Rządu Polskiego w Londynie na Okręg Wileński podjęła pracę konspiracyjną w Urzędzie Pracy w Wilnie. W 1945 r. repatriowała się na krótko do Białegostoku, a następnie do Warszawy i rozpoczęła pracę w Bibliotece Uniwersyteckiej, następnie pracowała w Naczelnej Dyrekcji Bibliotek w Ministerstwie Oświaty. Po utworzeniu Państwowego Instytutu Książki (PIK) w Łodzi od 1948 do 1949 była jego pracowniczką oddelegowaną do pracy w Warszawie. Po likwidacji PIK w 1949 r. została zatrudniona w Bibliotece Narodowej, początkowo w Instytucie Bibliograficznym, gdzie zajmowała się bibliografią artykułów z czasopism. W 1951 r. została kierowniczką Działu Bibliografii Bieżącej Specjalnej, a od 1952 do 1972 (do emerytury) kierowała Zakładem Katalogów Centralnych. Zainicjowała wydawanie „Centralnego Katalogu Książek Zagranicznych. Nowe Nabytki w Bibliotekach Polskich” oraz „Centralnego Katalogu Bieżących Czasopism Zagranicznych”. W latach 1947-1952 prowadziła lektorat języka greckiego na Uniwersytecie Warszawskim, a od 1954 r. pracowała także w Zespole Odrodzenia Komitetu Historii Polskiej Akademii Nauk. W 1956 r. habilitowała się na Uniwersytecie Warszawskim na podstawie rozprawy "Z dziejów grecystyki w Polsce w okresie Odrodzenia". W tym samym roku uzyskała tytuł docenta w Bibliotece Narodowej. 
Naukowo zajmowała się recepcją kultury greckiej w Rzeczypospolitej XVI i XVII w. oraz historią książki. W obu dyscyplinach miała znaczące osiągnięcia, dokumentowane w publikacjach. Publikowała na łamach czasopisma „Eos”, wydawanego przez Polskie Towarzystwo Filologiczne.
W ramach Stowarzyszenia Bibliotekarzy Polskich zorganizowała Komisję Katalogów Centralnych. W zakresie katalogów centralnych aktywnie współpracowała na forum międzynarodowym z IFLA.
Mąż: Józef Leon Czerniatowicz, ppłk piechoty II RP, legionista.

</doc>
<doc id="3474724" url="https://pl.wikipedia.org/wiki?curid=3474724" title="Pogadanki Blunta">
Pogadanki Blunta

Pogadanki Blunta () – amerykański sitcom wyprodukowany przez Media Rights Capital oraz Fuzzy Door Productions. Pomysłodawcą serialu jest Jonathan Ames. Serial był emitowany od 22 sierpnia 2015 roku do 11 grudnia 2016 roku przez stację Starz.
W Polsce serial od 14 września 2015 roku emituje stacja HBO Polska.
21 grudnia 2016 roku, stacja FX ogłosiła zakończenie produkcji serialu po dwóch sezonach
Fabuła.
Serial opowiada o Walterze Bluncie, Brytyjczyku, który chce podbić świat wiadomości amerykańskich stacji telewizyjnych.
Produkcja.
30 kwietnia 2014 roku, stacja Starz zamówiła dwa sezony serialu

</doc>
<doc id="3474725" url="https://pl.wikipedia.org/wiki?curid=3474725" title="Eugenia Łozińska">
Eugenia Łozińska

Eugenia Łozińska (ur. 1909, zm. 23 listopada 1985) – polska matematyczka pochodzenia żydowskiego, działaczka komunistyczna, dziennikarka.
Życiorys.
Była córką łódzkiego fabrykanta Hirsza Łozińskiego. Została działaczką komunistyczną. Podczas II wojny światowej działała we francuskim ruchu oporu. Funkcjonowała w kierownictwie Francuskich Sił Wewnętrznych (FFI). Współzałożycielka Polskiej Partii Robotniczej – Oddział we Francji ze strony krajowej. Została działaczką Komisji Organizacyjnej PPR–OF, założonej pod koniec stycznia 1946. Funkcjonowała w polskich grupach językowych Francuskiej Partii Komunistycznej, związku zawodowego Confédération générale du travail unitaire (CGTU). W 1948 została wydalona z Francji.
Po powrocie do Polski pracowała w dziale ideologicznym „Trybuny Ludu”.
Zmarła 23 listopada 1985.
Jej mężem był Roman Kornecki (pierwotnie Salomon Stramer, 1905–1984). Ich synem jest Marcel Łoziński (ur. 1940, reżyser), a wnukami Paweł (reżyser), Mikołaj (pisarz) i Tomasz.

</doc>
<doc id="3474732" url="https://pl.wikipedia.org/wiki?curid=3474732" title="Modlitewnik królewny Jadwigi">
Modlitewnik królewny Jadwigi

Modlitewnik królewny Jadwigi – polski modlitewnik z XVI wieku przeznaczony dla Jadwigi, córki Zygmunta Starego.
Modlitewnik został napisany i ofiarowany z okazji przygotowywania się Jadwigi do pierwszej komunii świętej. Autorem zbioru był prawdopodobnie Aleksy Górski, kapelan Jadwigi w latach 1525-1526, zaś zbiór mógł powstać w Proszowicach, gdzie część dworu królewskiego schroniła się przed epidemią panującą w Krakowie. Na zbiór składają się polskie modlitwy o charakterze pokutnym i wyznawczym. Dominują formularze o proweniencji średniowiecznej przydatne przy spowiedzi i zawierające wyliczenie grzechów. Na końcu zbioru znajdują się modlitwy o ocalenie od zarazy i morowego powietrza. Rękopis modlitewnika znajduje się w bibliotece uniwersytetu w Erlangen w Bawarii.

</doc>
<doc id="3474734" url="https://pl.wikipedia.org/wiki?curid=3474734" title="Nutley (Hampshire)">
Nutley (Hampshire)

Nutley – wieś i civil parish w Anglii, w Hampshire, w dystrykcie Basingstoke and Deane. W 2011 roku civil parish liczyła 196 mieszkańców. Nutley jest wspomniana w Domesday Book (1086) jako "Noclei".
Etymologia.
Nazwa miejscowości na przestrzeni wieków:

</doc>
<doc id="3474735" url="https://pl.wikipedia.org/wiki?curid=3474735" title="Wydział Operatorski i Realizacji Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi">
Wydział Operatorski i Realizacji Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi

Wydział Operatorski i Realizacji Telewizyjnej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi – jeden z czterech wydziałów Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jego siedziba znajduje się przy ul. Targowej 61-63 w Łodzi.
Władze.
Dziekan: prof. dr hab. Elżbieta Protakiewicz
Prodziekani: prof. dr hab. Stanisław Szymański

</doc>
<doc id="3474747" url="https://pl.wikipedia.org/wiki?curid=3474747" title="George Finlay">
George Finlay

George Finlay (ur. 21 grudnia 1799 w Faversham, zm. 26 stycznia 1875 w Atenach) – brytyjski historyk, publicysta, fillhelen. 
Życiorys.
Kształcił się na Uniwersytecie w Glasgow, w Edynburgu i w Getyndze. Za sprawą swojego przyjaciela Lorda Byrona zainteresował się sprawą niepodległości Grecji. Kupił nieruchomość w pobliżu Aten i osiadł tam na stałe. Przez wiele lat pełnił funkcję korespondenta londyńskiego Timesa. Wielbiciel kultury greckiej, napisał monumentalne siedmiotomowe dzieło "A History of Greece from the Roman Conquest to the Present Time" (London 1877), które było owocem wieloletniego trudu, a obejmowało ogromny okres od 146 r. p.n.e. do 1864 roku.

</doc>
<doc id="3474750" url="https://pl.wikipedia.org/wiki?curid=3474750" title="Łoziński">
Łoziński



</doc>
<doc id="3474753" url="https://pl.wikipedia.org/wiki?curid=3474753" title="Wydział Aktorski Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi">
Wydział Aktorski Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi

Wydział Aktorski Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi – jeden z czterech wydziałów Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jego siedziba znajduje się przy ul. Targowej 61-63 w Łodzi.

</doc>
<doc id="3474754" url="https://pl.wikipedia.org/wiki?curid=3474754" title="Isa (film)">
Isa (film)

Isa – amerykański thriller sci-fi z 2014 roku. Film nominowany do Złotej Szpuli za najlepszy montaż dźwięku w pełnometrażowym filmie telewizyjnym – efekty i imitacje dźwiękowe. Polska premiera filmu miała miejsce w Canal+ 26 stycznia 2015 roku. 
Fabuła.
17-letnia Isa Reyes (Jeanette Samaro) sądzi, że jest zwyczajną, amerykańską nastolatką. Pewnego dnia odkrywa, że posiada w mózgu chip, który powoduje, że jej marzenia stają się rzeczywistością. Gdy dziewczyna zostaje porwana przez firmę, która pragnie wykorzystać jej zdolności, na pomoc koleżance rusza jej przyjaciółka Nataly (Sabi) oraz oficer Jaime Diaz (Eric Ochoa). Razem odkrywają spisek, który sięga od Meksyku aż na Wall Street. Jedną z ról w produkcji Josego Nestora Marqueza zagrała Sabi, popularna w Ameryce piosenkarka i tancerka.

</doc>
<doc id="3474755" url="https://pl.wikipedia.org/wiki?curid=3474755" title="Julian Łukaszewski">
Julian Łukaszewski

Julian Ksawery Łukaszewski "ps. Bronisław Groza" (ur. 1835 w Skorzęcinie k. Gniezna, zm. 22 stycznia 1906 we Lwowie) – polski lekarz, działacz społeczny, działacz Stronnictwa czerwonych.
Życiorys.
Jego ojcem był nauczyciel ludowy Franciszek Xawery Łukaszewski, który po uzupełnieniu wykształcenia na Uniwersytecie Wrocławskim został pedagogiem i literatem. Julian Łukaszewski ukończył w 1858 gimnazjum w Trzemesznie, a następnie dzięki wsparciu finansowemu Seweryna Mielżyńskiego i Towarzystwa Pomocy Naukowej studiował medycynę na Uniwersytecie w Gryfii, Pradze, Krakowie, a ukończył w Berlinie, gdzie 5 sierpnia 1862 uzyskał tytuł doktora medycyny i chirurga. Po powrocie w rodzinne strony zaangażował się w działalność w Komitecie Centralnym Narodowym, w 1862 powierzono mu stworzenie struktur organizacyjnych w zaborze pruskim i organizację transportu broni dla powstańców. W grudniu 1862 przebywając w Bydgoszczy zorganizował tajne spotkanie działaczy patriotycznych m.in. Józefa Demontowicza i Mariana Langiewicza. W marcu 1863 oficjalnie otrzymał funkcję komisarza rządowego na Prusy Zachodnie, a 1 listopada komisarza pełnomocnego na zabór pruski. W czerwcu 1864 unikając aresztowania opuścił ziemie polskie, został zaocznie oskarżony razem z 149 innymi powstańcami w procesie sądowym, który rozpoczął się 7 lipca 1864 w Berlinie. Początkowo przebywał w Paryżu, gdzie działał w Zjednoczeniu Emigracji Polskiej. Od 1865 przebywał na terenie Rumunii pełniąc praktykę lekarską, rok później założył w Mihăileni Stowarzyszenie Biblioteki Polskiej (działające do 1892), które stanowiło nieformalne centrum polskiej emigracji przyciągając Polaków zamieszkujących okolice Bacau, Piatra Neamt, Jassów, Izvoresti, Tecuci, Botosani, Pascani. W 1870 został lekarzem naczelnym w szpitalu psychiatrycznym w Jassach, jednocześnie organizował tam kolonie polskie dla uchodźców.

</doc>
<doc id="3474756" url="https://pl.wikipedia.org/wiki?curid=3474756" title="San Vito dei Normanni (stacja kolejowa)">
San Vito dei Normanni (stacja kolejowa)

San Vito dei Normanni (wł. "Stazione di San Vito dei Normanni") – stacja kolejowa w San Vito dei Normanni, w prowincji Brindisi, w regionie Apulia, we Włoszech.
Według klasyfikacji RFI ma kategorię "brązową".
Jest aktywna do obsługi pasażerów, ale w rzeczywistości obsługuje tylko niektóre regionalne pociągów, ponieważ stacja jest 10 km od miasta. Położenie stacji jest niekorzystne, a ważniejsze stacje w Brindisi i Ostuni, są odpowiednio oddalone o 21 i 17 km.
Stacja znajduje się niedaleko skrzyżowania linii kolejowej z drogą krajową SS16 "Adriatica", w połowie drogi między miastami San Vito dei Normanni i Brindisi.
Linie kolejowe.
Adriatica

</doc>
<doc id="3474757" url="https://pl.wikipedia.org/wiki?curid=3474757" title="Wydział Organizacji Sztuki Filmowej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi">
Wydział Organizacji Sztuki Filmowej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi

Wydział Organizacji Sztuki Filmowej Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi – jeden z czterech wydziałów Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Jego siedziba znajduje się przy ul. Targowej 61-63 w Łodzi.

</doc>
<doc id="3474759" url="https://pl.wikipedia.org/wiki?curid=3474759" title="I liga polska w koszykówce mężczyzn (1987/1988)">
I liga polska w koszykówce mężczyzn (1987/1988)

Polska Liga Koszykówki 1987/1988 – 54. edycja najwyższej klasy rozgrywkowej w męskiej koszykówce w Polsce. Obrońcą tytułu mistrza Polski był Śląsk Wrocław, który zwyciężył w rozgrywkach Polskiej Ligi Koszykówki w sezonie 1986/1987. W rozgrywkach wystąpiło w sumie 12 zespołów.
Play-off.
O 3. miejsce
Miejsca 5-8.
O 7. miejsce
Ostateczna kolejność.
Do ligi awansowały: Wybrzeże Gdańsk i Hutnik Kraków.

</doc>
<doc id="3474766" url="https://pl.wikipedia.org/wiki?curid=3474766" title="Halte de Rennes-Pontchaillou">
Halte de Rennes-Pontchaillou

Halte de Rennes-Pontchaillou – przystanek kolejowy w Rennes, w departamencie Ille-et-Vilaine, w regionie Bretania, we Francji. Jest zarządzany przez SNCF (budynek dworca) i przez RFF (infrastruktura). 
Przystanek jest obsługiwany przez pociągi TER Bretagne. 
Położenie.
Znajduje się na linii Rennes – Saint-Malo, w km 377,295, na wysokości 38 m n.p.m., pomiędzy stacjami Rennes i Betton.

</doc>
<doc id="3474768" url="https://pl.wikipedia.org/wiki?curid=3474768" title="Wootton (Hampshire)">
Wootton (Hampshire)



</doc>
<doc id="3474775" url="https://pl.wikipedia.org/wiki?curid=3474775" title="Invincible (singel Kelly Clarkson)">
Invincible (singel Kelly Clarkson)

„Invincible” − singel amerykańskiej piosenkarki Kelly Clarkson z jej siódmego albumu studyjnego "Piece by Piece" (2015). Utwór został napisany przez Się Furler, Jesse Shatkina, Stephena Mostyna i Warrena Feldera, a wyprodukowany przez Shatkina. Piosenka została wydana 18 maja 2015 roku jako drugi singel z albumu "Piece by Piece".
Nagrywanie.
Podczas trasy koncertowej "Stronger Tour" w 2012 roku Clarkson wykonała cover singla Sii „Breathe Me”. Sia po występie pogratulowała Clarkson wykonania i zaoferowała napisanie dla niej piosenki. W 2014 roku Sia ujawniła, że wraz z Jessem Shatkinem napisała „Invincible”. Clarkson wtedy zakończyła już sesje nagraniowe na nowy album, jednak po usłyszeniu utworu „Invincible” zdecydowała się nagrać tę piosenkę. „Invincible” było więc ostatnim utworem nagranym na płytę "Piece by Piece". W utworze w chórkach można usłyszeć głos Sii.
Promocja singla.
Clarkson po raz pierwszy wykonała singel „Invincible” 17 maja 2015 roku podczas "Billboard Music Awards", natomiast 19 maja piosenkarka wystąpiła podczas finału ósmej edycji programu "The Voice", gdzie zaśpiewała swój nowy singel z jedną z finalistek programu, Meghan Linsey. 3 czerwca Clarkson zaśpiewała singel w programie "The Ellen Degeneres Show". Od 4 czerwca piosenkarka promowała singel w Wielkiej Brytanii: 4 czerwca w BBC Radio 1 Live Lounge (dodatkowo zaśpiewała cover Rihanny „Bitch Better Have My Money”), 5 czerwca w programie "This Morning" i 6 czerwca podczas "Capital FM's Summertime Ball 2015" (zaśpiewała także swój poprzedni singel „Heartbeat Song” oraz przeboje „My Life Would Suck Without You”, „Stronger (What Doesn't Kill You)”, „Since U Been Gone” i „Miss Independent”).
Lista utworów.
Digital download
Remixes EP
Teledysk.
15 maja 2015 roku ukazało się wideo z tekstem piosenki (Lyric video). Oficjalny teledysk do singla był kręcony w dniach 30 kwietnia - 1 maja w Los Angeles i został wyreżyserowany przez Alon Isocianu. Swoją premierę miał 29 maja na kanale Vevo.

</doc>
<doc id="3474779" url="https://pl.wikipedia.org/wiki?curid=3474779" title="Ligue 1 (2014/2015)/Wyniki spotkań">
Ligue 1 (2014/2015)/Wyniki spotkań



</doc>
<doc id="3474788" url="https://pl.wikipedia.org/wiki?curid=3474788" title="Maintal Ost">
Maintal Ost

Maintal Ost (niem: "Bahnhof Maintal Ost") – stacja kolejowa w Maintal, w regionie Hesja, w Niemczech. Znajduje się na linii Frankfurt – Hanau, w dzielnicy Hochstadt i Dornigheim.
Według klasyfikacji Deutsche Bahn ma kategorię 4.
Położenie.
Regionalna stacja kolejowa znajduje się w centrum miasta, pomiędzy dzielnicami Hochstadt i Dornigheim: na południu Hochstadt i Dornigheim na północy. Ale także oddalony 5 km Wachenbuchen jest łatwo dostępny z dworca kolejowego: Autobusem SVM linii 22, która biegnie również przez Hochstadt.
Historia.
W dniu 10 czerwca 1848 roku Linia kolejowa Frankfurt – Hanau została otwarta przez Frankfurt-Hanauer Eisenbahn-Gesellschaft; w tym czasie nie było jeszcze stacji. Podobnie jak w sąsiedni przystanek Rumpenheim (później: "Bischofsheim-Rumpenheim", dzisiaj: Maintal West) i dworzec Hochstadt-Dornigheim (dziś: Maintal Ost) zbudowano później.

</doc>
<doc id="3474798" url="https://pl.wikipedia.org/wiki?curid=3474798" title="Paramos (przystanek kolejowy)">
Paramos (przystanek kolejowy)

Paramos (port: "Apeadeiro de Paramos") – przystanek kolejowy w gminie Espinho, w miejscowości Paramos, w dystrykcie Aveiro, w Portugalii. Znajduje się na Linha do Norte.
Jest obsługiwana przez pociągi CP Urbanos do Porto.
Historia.
Linia między stacjami Vila Nova de Gaia i Estarreja, która została wybudowana przez Companhia dos Caminhos de Ferro Portugueses, została otwarta w dniu 8 lipca 1863.

</doc>
<doc id="3474800" url="https://pl.wikipedia.org/wiki?curid=3474800" title="Wydział Fizyki Technicznej, Informatyki i Matematyki Stosowanej Politechniki Łódzkiej">
Wydział Fizyki Technicznej, Informatyki i Matematyki Stosowanej Politechniki Łódzkiej

Wydział Fizyki Technicznej, Informatyki i Matematyki Stosowanej Politechniki Łódzkiej – jeden z dziewięciu wydziałów Politechniki Łódzkiej. Jego siedziba znajduje się przy ul. Wólczańskiej 215 w Łodzi. Powstał w 1976 r.

</doc>
<doc id="3474803" url="https://pl.wikipedia.org/wiki?curid=3474803" title="Elektrownia Warszawska">
Elektrownia Warszawska



</doc>
<doc id="3474804" url="https://pl.wikipedia.org/wiki?curid=3474804" title="Lorentzweiler (stacja kolejowa)">
Lorentzweiler (stacja kolejowa)

Lorentzweiler (luks: "Gare Lorentzweiler") – stacja kolejowa w Lorentzweiler, w Luksemburgu. Została otwarta w 1862 roku przez Chemins de fer de l'Est, operatora Société royale grand-ducale des chemins de fer Guillaume-Luxembourg.
Obecnie jest stacją Société Nationale des Chemins de Fer Luxembourgeois (CFL), obsługiwaną przez pociągi Regionalbahn (RB).

</doc>
<doc id="3474815" url="https://pl.wikipedia.org/wiki?curid=3474815" title="Copy-Copy">
Copy-Copy



</doc>
<doc id="3474817" url="https://pl.wikipedia.org/wiki?curid=3474817" title="Malý Jezerník">
Malý Jezerník

Malý Jezerník (historyczna nazwa lub "Kleiner See") – szczyt (góra) o wysokości 1208 m n.p.m. (podawana jest też wysokość 1200 m n.p.m., 1207,7 m n.p.m., 1208 m n.p.m. lub 1208,1 m n.p.m.) w paśmie górskim Wysokiego Jesionika (), w północno-wschodnich Czechach, w Sudetach Wschodnich, na historycznej granicy Śląska i Moraw, na granicy gmin Bělá pod Pradědem i Loučná nad Desnou, oddalony o około 4 km na północny zachód od szczytu góry Pradziad (), leżący na jego głównym grzbiecie (grzebieniu), pomiędzy szczytami Velký Jezerník i Výrovka. Rozległość góry (powierzchnia stoków) szacowana jest na około 3,4 km², a średnie nachylenie wszystkich stoków wynosi około 11°.
Charakterystyka.
Lokalizacja.
Góra Malý Jezerník położona jest w centrum całego pasma Wysokiego Jesionika. Jest górą o kopulastej, nieco spłaszczonej powierzchni szczytowej, leżącą w części Wysokiego Jesionika, w północnym obszarze (mikroregionu) o nazwie Masyw Pradziada (), położoną na jego grzbiecie głównym (grzebieniu), ciągnącym się od przełęczy Červenohorské sedlo do przełęczy Skřítek. Malý Jezerník jest górą trudno rozpoznawalną i niezbyt charakterystyczną. Jest szczytem dobrze widocznym m.in. z drogi okalającej połać szczytową góry Pradziad (widoczny poniżej linii patrzenia na szczyt góry Vozka) czy też z innego charakterystycznego punktu widokowego – z drogi okalającej szczyt góry Dlouhé stráně (widoczny na prawo od linii patrzenia na szczyt góry Tupý vrch). Szczyt bardzo dobrze jest widoczny z czerwonego szlaku turystycznego na przełęczy "Sedlo pod Malým Jezerníkem".
Górę ograniczają: od wschodu przełęcz o wysokości 1199 m n.p.m. w kierunku szczytu Velký Jezerník, od południowego wschodu dolina potoku o nazwie Hladový potok, płynącego w żlebie "Hladový důl", od południa dolina rzeki Divoká Desná, od zachodu przełęcz "Petrovka" o wysokości 1041 m n.p.m., od północnego zachodu przełęcz "Sedlo pod Malým Jezerníkem" o wysokości 1114 m n.p.m., od północy dolina potoku Bukový potok i przełęcz o wysokości 1091 m n.p.m. w kierunku szczytu Malý Klín oraz od północnego wschodu dolina potoku Studený potok (1) i nienazwany potok, będący dopływem potoku Studený potok (1). W otoczeniu góry znajdują się następujące szczyty: od północy Malý Klín, od północnego wschodu Sokolí skála (2) i Nad Vodopádem, od południowego wschodu Velký Jezerník i Velký Jezerník–JZ, od południa Medvědí hřbet, od południowego zachodu Tupý vrch i Nad Petrovkou oraz od północnego zachodu Výrovka i Kamenný kostel. 
Stoki.
W obrębie góry można wyróżnić pięć następujących zasadniczych stoków:
Występują tu wszystkie typy zalesienia: bór świerkowy, las mieszany oraz las liściasty, przy czym zdecydowanie dominuje zalesienie borem świerkowym. Na stokach południowo-zachodnim i północno-wschodnim poza borem świerkowym występują obszary pokryte lasem mieszanym, a na stoku południowo-zachodnim wraz z obniżaniem wysokości pojawiają się obszary pokryte lasem liściastym. Niemalże wszystkie stoki charakteryzują się znaczną zmiennością wysokości zalesienia, z występującymi licznymi przerzedzeniami, przecinkami oraz polanami. U podnóża stoku południowo-zachodniego znajduje się znaczna przecinka na poprowadzoną wzdłuż napowietrzną linię przesyłową prądu o napięciu 400 kV z elektrowni szczytowo-pompowej Dlouhé Stráně. Blisko połaci szczytowej, w odległości około 300 m na zachód od szczytu (stok zachodni) przy czerwonym szlaku turystycznym znajduje się skalisko, będące punktem widokowym. Ponadto wzdłuż grzbietu południowego góry (stok południowo-zachodni) ciągnie się na wysokościach około (850–1055) m n.p.m. grupa skalna na długości około 600 m oraz inna grupa skalna przy żlebie "Hladový důl", nieopodal wodospadu o nazwie (). 
Stoki mają stosunkowo jednolite, na ogół łagodne i zróżnicowane nachylenia. Średnie nachylenie stoków waha się bowiem od 6° (stok północno-zachodni) do 14° (stok zachodni). Średnie nachylenie wszystkich stoków góry (średnia ważona nachyleń stoków) wynosi około 11°. Maksymalne średnie nachylenie stoku południowo-zachodniego w pobliżu południowego grzbietu góry, przy grupie skalnej, na odcinku 50 m nie przekracza 50°. Poza wytyczonymi szlakami turystycznymi, stoki pokryte są siecią dróg (m.in. "Hladová cesta", "Miliónová cesta") oraz na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Szczyt główny.
Przez wypłaszczoną połać szczytową przebiega czerwony szlak turystyczny , z umieszczonym na nim deskowym chodnikiem (z uwagi na podmokły obszar torfowiskowy) oraz zlokalizowanym na nim przystanku turystycznym o nazwie "Malý Jezerník", z podaną na tablicy informacyjnej wysokością 1200 m. Szczyt góry zlokalizowany jest kilka metrów od czerwonego szlaku turystycznego , w niewielkiej odległości (ok. 50 m) od przystanku turystycznego "Malý Jezerník", na skraju niewielkiej polany wśród nieznacznego zalesienia borem świerkowym, pokryty trawą wysokogórską, roślinnością obszarów torfowiskowych oraz kikutami spróchniałych pni. Na połaci szczytowej nie ma punktu geodezyjnego. Połać szczytowa poza częścią nieznacznego zalesienia jest punktem widokowym, z którego rozpościera się panorama na okoliczne szczyty. Państwowy urząd geodezyjny o nazwie () w Pradze podaje jako najwyższy punkt góry – szczyt – o wysokości 1209,1 m n.p.m. i współrzędnych geograficznych (). Dojście na szczyt jest orientacyjne i nie jest zalecane z uwagi na podmokłość terenu.
Szczyt drugorzędny.
Malý Jezerník jest górą o podwójnym szczycie. W odległości około 910 m na północny zachód od szczytu głównego można wyróżnić szczyt drugorzędny określony jako Malý Jezerník–SZ o wysokości 1120 m n.p.m. i współrzędnych geograficznych (), oddzielony od szczytu głównego mało wybitną przełęczą o wysokości 1118 m n.p.m.. Znajduje on się przy czerwonym szlaku turystycznym , blisko skrzyżowania turystycznego "Pod Malým Jezerníkem" z podaną na tablicy informacyjnej wysokością 1120 m, wśród znacznie przerzedzonego zalesienia boru świerkowego i z tego powodu jest ograniczonym punktem widokowym. Widoczne są szczyty Výrovka i Malý Jezerník. Nie ma na nim punktu geodezyjnego.
Geologia.
Pod względem geologicznym część stoków góry Malý Jezerník należy do jednostki określanej jako warstwy vrbneńskie, a część do jednostki określanej jako kopuła Desny i zbudowana jest ze skał metamorficznych, głównie: gnejsów (plagioklazów), fyllitów, fyllonitów (biotytów, chlorytów i muskowitów), migmatytów, amfibolitów, kwarcytów, stromatytów, łupków zieleńcowych oraz domieszek nielicznych innych cennych minerałów jak np. granatów.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Góra leży na tej granicy, na zlewiskach Morza Bałtyckiego (dorzecze Odry) na stoku północnym i północno-wschodnim oraz Morza Czarnego (dorzecze Dunaju) na stokach: południowo-zachodnim i zachodnim. Na stoku zachodnim bierze swój początek nienazwany potok, będący dopływem rzeki Divoká Desná, na stoku północnym kolejny nienazwany potok, będący dopływem potoku o nazwie Bukový potok oraz na stoku południowo-zachodnim kilka krótkich, nienazwanych potoków, będących dopływami potoku Hladový potok. Na stoku południowo-zachodnim, w odległości około 680 m na południe od szczytu, na wysokości około 930 m n.p.m. przy drodze "Hladová cesta" występuje źródło o nazwie (). Poza tym na dopływie potoku Hladový potok znajduje się wodospad o nazwie (), położony na wysokości około 895 m n.p.m. o wysokości około 10 m. Dojście do niego jest trudne, bowiem nie prowadzi tam żadna ścieżka.
Ochrona przyrody.
Część stoku północno-wschodniego góry Malý Jezerník od wysokości mniej więcej (1100–1120) m n.p.m. w dół znajduje się w obrębie rezerwatu przyrody Vysoký vodopád (→ Rezerwat przyrody Vysoký vodopád), będącego częścią wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stokach nie utworzono żadnych obiektów nazwanych pomnikami przyrody oraz nie wytyczono żadnych ścieżek dydaktycznych.
Turystyka.
Na górze Malý Jezerník nie ma żadnego schroniska turystycznego lub hotelu górskiego. W odległości około 1,8 km na południowy wschód od szczytu, położone jest najstarsze schronisko turystyczne w paśmie Wysokiego Jesionika Švýcárna oraz w odległości około 3,4 km na północny zachód od szczytu, na przełęczy Červenohorské sedlo znajduje się cały kompleks turystyczny, z hotelem Červenohorské Sedlo i bazą pensjonatów. Ponadto do bazy turystycznej przy drodze Hvězda – Pradziad jest od szczytu około 5,2 km w kierunku południowo-wschodnim, gdzie położone są następujące hotele górskie i schroniska turystyczne:
Kluczowym punktem turystycznym jest oddalone o około 220 m na południowy zachód od szczytu skrzyżowanie turystyczne "Kamzík" z podaną na tablicy informacyjnej wysokością 1190 m oraz postawioną przy nim wiatą turystyczną, przez które przechodzą dwa szlaki turystyczne, jeden ze szlaków rowerowych i trasy narciarstwa biegowego. 
Szlaki turystyczne.
Klub Czeskich Turystów () wytyczył w obrębie góry cztery szlaki turystyczne na trasach:
Szlaki rowerowe i trasy narciarskie.
W obrębie góry wyznaczono również cztery szlaki rowerowe na trasach:
W okresach ośnieżenia wzdłuż prawie wszystkich szlaków rowerowych przebiegają trasy narciarstwa biegowego, w tym z trasą o nazwie tzw. (). W obrębie szczytu oraz na stokach nie poprowadzono żadnej trasy narciarstwa zjazdowego.

</doc>
<doc id="3474820" url="https://pl.wikipedia.org/wiki?curid=3474820" title="Painstation">
Painstation

PainStation – instalacja artystyczna zawierająca grę komputerową wzorowaną na "Pongu", umożliwiająca zadawanie graczom bólu w czasie rzeczywistym. Urządzenie umożliwia grę dla dwóch osób.
Historia.
Urządzenie zostało stworzone w 2001 roku przez Volkera Morawe i Tilmana Reiffa, pochodzących z Niemiec. PainStation jest elementem stałej ekspozycji w Muzeum Gier Komputerowych w Berlinie.
Instalacja PainStation jest wzorowana na karcianej grze z czasów dzieciństwa twórców, podczas której gracze ranią sobie dłonie.
W 2014 roku instalacja była wystawiana w Krakowie na wystawie "No pain no game".
Ze względu na podobieństwo nazwy PainStation z PlayStation, po ustaleniach z Sony, niemieccy artyści zaczęli nazywać swoje urządzenie dłuższym zwrotem "The artwork formerly known as Painstation".
Rozgrywka.
Gra za pomocą PainStation polega na rozgrywce dla dwóch osób, w grę podobną do Ponga. Każdy gracz kładzie jedną z dłoni na obszarze Pain Execution Unit (PEU), który pełni rolę czujnika i zadaje ból w przypadku popełnienia przez gracza błędu podczas gry. PainStation zadaje trzy rodzaje bólu: uczucie gorąca, rażenie prądem lub uderzenie małym biczem. Bez względu na uzyskany wynik, ten gracz który pierwszy zabierze dłoń z PEU przegrywa.

</doc>
<doc id="3474821" url="https://pl.wikipedia.org/wiki?curid=3474821" title="Spa (stacja kolejowa)">
Spa (stacja kolejowa)

Spa (fra: "Gare de Spa") – stacja kolejowa w Spa, w prowincji Liège, w Belgii. Znajduje się na linii 44 Pepinster - Stavelot.
Została oddana do użytku w 1855 przez Compagnie du chemin de fer de Pepinster à Spa. Obecnie jest zarządzana przez SNCB/NMBS i obsługiwana przez pociągi regionalne (L) i w godzinach szczyty (P).

</doc>
<doc id="3474829" url="https://pl.wikipedia.org/wiki?curid=3474829" title="Ali Rida ar-Rikabi">
Ali Rida ar-Rikabi

Ali Rida ar-Rikabi (ur. 1864, zm. 25 maja 1942 w Damaszku) – syryjski i jordański wojskowy oraz polityk, uczestnik powstania arabskiego w latach 1916–1918.
Życiorys.
Ukończył Akademię Wojskową w Stambule i rozpoczął karierę wojskową w armii osmańskiej. Był dowódcą wojsk tureckich stacjonujących w Jerozolimie, następnie burmistrzem Medyny i dowódcą tamtejszego garnizonu. Jako jeden z najwierniejszych oficerów armii osmańskiej pochodzenia arabskiego otrzymał tytuł paszy. Krótko przed 1914 powierzono mu dowodzenie siłami osmańskimi w Bagdadzie, jednak krótko po wybuchu I wojny światowej został zwolniony ze stanowiska, oskarżony o defetystyczną postawę, gdyż przewidywał klęskę Turków.
Arabska rewolta i działalność w Syrii.
W 1916 dołączył do powstania arabskiego. W 1918, po faktycznym powstaniu państwa arabskiego (Syrii), od 1920 Królestwa Wielkiej Syrii z Fajsalem I jako monarchą, otrzymał od niego stanowisko wojskowego gubernatora Damaszku. Fajsal mianował go również pierwszym premierem Syrii. Krótko po utworzeniu rządu ar-Rikabiego na wybrzeżu syryjskim wylądowały wojska francuskie, aby zgodnie z ustaleniami mocarstw, nieuwzględniających aspiracji politycznych Arabów, ustanowić w Syrii francuskie terytorium mandatowe. Po wkroczeniu Francuzów do Latakii i wystosowaniu przez nich ultimatum, w którym domagali się od Fajsala abdykacji, ar-Rikabi odmówił wysłania podległych sobie wojsk do walki z Francuzami, uznając, że była ona skazana na klęskę. W lipcu 1920 ar-Rikabi zrzekł się stanowiska premiera. Po klęsce Arabów i ustanowieniu mandatu został skazany na śmierć, zdołał jednak zbiec do Ammanu.
Działalność w Transjordanii.
Po przybyciu do Ammanu ar-Rikabi został jednym z wojskowych doradców emira Abd Allaha, który następnie mianował go premierem. Ar-Rikabi zgromadził wokół siebie polityków pochodzenia syryjskiego, którzy również zbiegli w 1920 w Damaszku. Mieli oni istotny udział w budowaniu w Jordanii nowoczesnego państwa. W 1922 ar-Rikabi prowadził w imieniu emira Abd Allaha negocjacje z Brytyjczykami, starając się o uzyskanie dla Transjordanii pełnej niepodległości. Zakończyły się one niepowodzeniem, emiratowi zagwarantowano jedynie autonomię.
Powrót do Syrii.
W 1924 ar-Rikabi uzyskał, po wydaniu przez władze mandatowe amnestii, możliwość powrotu do Syrii. W 1931 założył Partię Monarchistyczną, skupiającą dawnych doradców Fajsala i oficerów armii osmańskiej, domagającą się restauracji monarchii haszymickiej w Syrii i powrotu na tron Fajsala, króla Iraku. W 1932 zdobył mandat do parlamentu niesuwerennej Republiki Syryjskiej, bez powodzenia startował w wyborach prezydenckich. Rok później, gdy Fajsal zmarł, ar-Rikabi wycofał się z polityki.

</doc>
<doc id="3474831" url="https://pl.wikipedia.org/wiki?curid=3474831" title="Phare du Monde">
Phare du Monde

Phare du Monde − nigdy niezbudowana betonowa wieża o wysokości 700 metrów zaprojektowana przez francuskiego inżyniera Eugene'a Freysinneta na Wystawę Światową w Paryżu w 1937 roku jako jej centralny element. Na szczycie wieży znaleźć się miały restauracja, hotel i solarium. Charakterystycznym elementem konstrukcji była spiralna droga oplatająca konstrukcję, po której według projektu można było wjechać samochodem i zaparkować go w garażu przystosowanym do postoju 400 lub 500 aut, który miał znajdować się na poziomie 500 metrów nad ziemią. Według projektanta szacunkowy koszt budowy Phare du Monde miał wynieść 2,5 mln dolarów amerykańskich (42 mln w cenach z początku XXI wieku), a według władz miasta 25 mln (420 mln). Nazwa budowli została zaczerpnięta z powieści Juliusza Verne „Latarnia na końcu świata”.

</doc>
<doc id="3474833" url="https://pl.wikipedia.org/wiki?curid=3474833" title="Kawiarnia Fialkowski">
Kawiarnia Fialkowski

Kawiarnia „Fialkowski” – kawiarnia działająca w Rumunii w latach 1853–1898, znajdująca się w Bukareszcie przy placu Teatru Narodowego 1 /Piata Teatrului National/.
Założycielem lokalu był Antoni Fiałkowski /rum. Anton Fialkowski/, który wyemigrował do Rumunii po upadku powstania listopadowego. Po przybyciu do Bukaresztu początkowo prowadził przy ulicy Francuskiej /rum. Ulița Franțuzească/ w kamienicy „Pod niebieską gwiazdą” sklep z obuwiem, które sprowadzał z Wiednia. Po dwunastu latach, w 1853 założył w pobliżu Teatru Narodowego ekskluzywną kawiarnię, w której serwował francuskie słodycze, kawę i piwo. Znajdowały się tam również stoliki do gier towarzyskich m.in. domino i tryktraka oraz stoły bilardowe. W krótkim czasie lokal ten stał się znany i modny, a do bywalców zaliczały się najbardziej znane w mieście osoby oraz środowisko artystyczne m.in. Alexandru Xenopol, Ion Luca Caragiale, Duiliu Zamfirescu, Nicolae Filimon, Alexandru Macedonski, Matei Millo oraz Grigore Ventura. W kawiarni Fiałkowskiego przy kawie powstało wiele znanych utworów, a wnętrze lokalu zostało uwiecznione w utworach bywających tu pisarzy. Prawdopodobnie Antoni Fiałkowski pomagał polskim emigrantom w znalezieniu pracy i osiedleniu się w Bukareszcie. Po jego śmierci w 1898 lokal przejął Grek, który nadał lokalowi nazwę "„Restaurantul Elysée”" i całkowicie zmienił jego charakter. Kamienica w której mieściła się kawiarnia zburzono w 1938, na jej miejscu stoi obecnie hotel.

</doc>
<doc id="3474835" url="https://pl.wikipedia.org/wiki?curid=3474835" title="Device (zespół)">
Device (zespół)



</doc>
<doc id="3474837" url="https://pl.wikipedia.org/wiki?curid=3474837" title="Jumbo Jet">
Jumbo Jet



</doc>
<doc id="3474840" url="https://pl.wikipedia.org/wiki?curid=3474840" title="Copy Copy">
Copy Copy



</doc>
<doc id="3474842" url="https://pl.wikipedia.org/wiki?curid=3474842" title="Bezirk Urfahr-Umgebung">
Bezirk Urfahr-Umgebung



</doc>
<doc id="3474844" url="https://pl.wikipedia.org/wiki?curid=3474844" title="Bezirk Steyr-Land">
Bezirk Steyr-Land



</doc>
<doc id="3474845" url="https://pl.wikipedia.org/wiki?curid=3474845" title="Jan Blacha">
Jan Blacha

Jan Blacha (ur. 25 stycznia 1915 w Klimontowie, zm. 4 maja 1998) – polski górnik, działacz komunistyczny.
Życiorys.
Syn Bolesława i Katarzyny. Podczas II wojny światowej działał we francuskim ruchu oporu i Francuskiej Partii Komunistycznej. Pracujący jako górnik w kopalni w Barlin był organizatorem strajków górniczych we Francji pod okupacją. Był autorem referatu „Budujemy oddział PPR we Francji”. Był jednym z głównych działaczy Polskiej Partii Robotniczej – Oddział we Francji, organizatorem Komisji Organizacyjnej PPR–OF, założonej pod koniec stycznia 1946, został jej I sekretarzem (1946–1948). W lutym 1944, jako działacz Organizacji Pomocy Ojczyźnie, w miejscowości Joudreville był założycielem pierwszego okręgowego zjazdu PKWN we wschodniej Francji. W lutym 1948 został aresztowany w związku z działalnością sabotażową, po czym zwolniony.
Po powrocie do Polski został działaczem PZPR. W 1948 zatrudniony w Wydziale Sprawozdawczym KC PZPR w Warszawie. Był słuchaczem Centralnej Szkoły PPR/PZPR w Łodzi od 1948 do 1949 i Centralnej Szkoły PZPR w Warszawie od 1955 do 1956. Od czerwca do listopada 1949 był I sekretarzem Komitetu Powiatowego PZPR w Jeleniej Górze, od grudnia 1949 do lutego 1950 II sekretarzem Komitetu Powiatowego PZPR w Wałbrzychu, od lutego 1950 do stycznia 1955 I sekretarzem Komitetu Powiatowego PZPR w Wołowie, od listopada 1956 do listopada 1960 I sekretarzem Komitetu Powiatowego PZPR w Nowej Rudzie. W latach 60. był zatrudniony w Wojewódzkiej Komisji Kontroli Partyjnej Komitetu Wojewódzkiego PZPR we Wrocławiu, gdzie od grudnia 1960 do kwietnia 1967 był instruktorem, a od maja 1967 do marca 1970 starszym instruktorem.
Zmarł 4 maja 1998; został pochowany na Cmentarzu Osobowickim we Wrocławiu.

</doc>
<doc id="3474846" url="https://pl.wikipedia.org/wiki?curid=3474846" title="Bezirk Schärding">
Bezirk Schärding



</doc>
<doc id="3474847" url="https://pl.wikipedia.org/wiki?curid=3474847" title="Pot i łzy">
Pot i łzy

Pot i łzy - (ang. Flesh and Bone) amerykański limitowany serial telewizyjny (dramat) wyprodukowany przez Hazy Mills Productions, WaterJam Studios, K/O Paper Products, Blue Parrot, Cap of Doom Studios Film &amp; Television oraz Starz Originals. Pomysłodawcą serialu jest Moira Walley-Beckett. Serial będzie emitowany od 8 listopada 2015 roku przez stację Starz. Dave Porter skomponował muzykę do serialu. W dniu 9 listopada 2015 roku stacja ogłosiła, że serial nie będzie kontynuowany i zakończy się na pierwszym sezonie.
W Polsce serial jest emitowany od 9 stycznia 2016 roku przez HBO Polska.
Fabuła.
Serial skupia się na życiu i pracy Claire, baletnicy, która dostaje się do prestiżowej agencji baletowej w Nowym Jorku. Pokazuje ciemną stronę pracy baletnicy.
Produkcja.
27 stycznia 2014 roku, stacja Starz zamówiła limitowaną serię Flesh and Bone

</doc>
<doc id="3474848" url="https://pl.wikipedia.org/wiki?curid=3474848" title="Bezirk Rohrbach">
Bezirk Rohrbach



</doc>
<doc id="3474849" url="https://pl.wikipedia.org/wiki?curid=3474849" title="Bezirk Ried im Innkreis">
Bezirk Ried im Innkreis



</doc>
<doc id="3474851" url="https://pl.wikipedia.org/wiki?curid=3474851" title="Bezirk Perg">
Bezirk Perg



</doc>
<doc id="3474853" url="https://pl.wikipedia.org/wiki?curid=3474853" title="Bezirk Linz-Land">
Bezirk Linz-Land



</doc>
<doc id="3474855" url="https://pl.wikipedia.org/wiki?curid=3474855" title="Bezirk Kirchdorf an der Krems">
Bezirk Kirchdorf an der Krems



</doc>
<doc id="3474856" url="https://pl.wikipedia.org/wiki?curid=3474856" title="Bezirk Grieskirchen">
Bezirk Grieskirchen



</doc>
<doc id="3474857" url="https://pl.wikipedia.org/wiki?curid=3474857" title="Bezirk Gmunden">
Bezirk Gmunden



</doc>
<doc id="3474858" url="https://pl.wikipedia.org/wiki?curid=3474858" title="Tadeusz Brzegowy">
Tadeusz Brzegowy

Tadeusz Brzegowy (ur. 20 lutego 1941) – polski duchowny katolicki, biblista, profesor teologii.
Życiorys.
Pochodzi z parafii Królówka. Po maturze wstąpił do Wyższego Seminarium Duchownego w Tarnowie, gdzie ukończył studia filozoficzno-teologiczne w Instytucie Teologicznym w Tarnowie (1959–1965). Święcenia kapłańskie przyjął 27 czerwca 1965 r. z rąk bpa Jerzego Ablewicza. Po święceniach studiował w Katolickim Uniwersytecie Lubelskim (1967-70), Papieskim Instytucie Biblijnym (1970-74), Ecole Biblique et Archéologique Française de Jérusalem (1973-74), Papieskim Uniwersytecie Gregoriańskim w Rzymie (1972-75). W 1975 na Uniwersytecie Gregoriańskim obronił pracę doktorską. Habilitował się w 1989 w Katolickim Uniwersytecie Lubelskim. W 1998 w Papieskiej Akademii Teologicznej w Krakowie uzyskał stopień profesora nauk teologicznych. Spędził też semestr w Catholic University of America (2001).
Specjalizuje się w teologii Starego Testamentu, szczególnie w literaturze prorockiej oraz poezji biblijnej.
W latach 1976–1978 był prefektem w Wyższym Seminarium Duchownym w Tarnowie. Od 1976 do 1992 wykładał biblistykę w Tarnowskim Instytucie Teologicznym, a od 1992 egzegezę Starego Testamentu w Papieskiej Akademii Teologicznej w Krakowie. W 2004 r. otrzymał godność Kapelana Jego Świątobliwości. W 2015 r. przeszedł na emeryturę.
Był współredaktorem serii wydawniczej "Wprowadzenie w myśl i wezwanie ksiąg biblijnych", a także jednym z tłumaczy Biblii Paulistów. Znalazł się też w komitecie redakcyjnym Nowego Komentarza Biblijnego. W jego ramach przygotował tom "ST XXII" obejmujący Księgę Izajasza. Opublikował sześcioczęściowy podręcznik dotyczący Starego Testamentu, wznawiany przez tarnowskie wydawnictwo Biblos. Był też członkiem Stowarzyszenia Biblistów Polskich oraz Komitetu Nauk Teologicznych PAN.

</doc>
<doc id="3474860" url="https://pl.wikipedia.org/wiki?curid=3474860" title="Wangowate">
Wangowate

Wangowate (Vangidae) – rodzina ptaków z rzędu wróblowych (Passeriformes).
Występowanie.
Rodzina obejmuje gatunki występujące w Afryce, Azji Południowej i Południowo-Wschodniej.
Charakterystyka.
Są to ptaki leśne, polujące na gady, żaby i owady. Gniazda umieszczają na drzewach. Nie podejmują migracji.
Historia naturalna wang przypomina nieco historię zięb Darwina. Przodkowie wszystkich wang po przybyciu na Madagaskar, przystosowali się do wykorzystania różnych nisz ekologicznych, co zaowocowało dynamiczną radiacją i wyodrębnieniem się wielu odmiennych gatunków.
Systematyka.
Do rodziny należą następujące rodzaje:

</doc>
<doc id="3474864" url="https://pl.wikipedia.org/wiki?curid=3474864" title="Wydział Nauk Biomedycznych i Kształcenia Podyplomowego Uniwersytetu Medycznego w Łodzi">
Wydział Nauk Biomedycznych i Kształcenia Podyplomowego Uniwersytetu Medycznego w Łodzi

Oddział Nauk Biomedycznych Wydziału Lekarskiego Uniwersytetu Medycznego w Łodzi. Jego siedziba znajduje się przy ul. Żeligowskiego 7-9 w Łodzi. Powstał w 2004 r.

</doc>
<doc id="3474866" url="https://pl.wikipedia.org/wiki?curid=3474866" title="Bezirk Freistadt">
Bezirk Freistadt



</doc>
<doc id="3474869" url="https://pl.wikipedia.org/wiki?curid=3474869" title="Ligue 1 (2014/2015)/Wyniki spotkań – runda wiosenna">
Ligue 1 (2014/2015)/Wyniki spotkań – runda wiosenna

Runda wiosenna (9 stycznia - 23 maja).
"Źródło:"

</doc>
<doc id="3474872" url="https://pl.wikipedia.org/wiki?curid=3474872" title="Gustaf Dahlbeck">
Gustaf Dahlbeck

Gustaf Otto Vilhelm Dahlbeck (ur. 5 czerwca 1883 w Östersund, zm. 10 kwietnia 1953) – szwedzki inżynier.
W 1901 ukończył szkołę średnią, a w 1906 Królewski Instytut Techniczny oraz jednocześnie został oficerem rezerwy armii szwedzkiej. Pracował jako inżynier w Luleå i Göteborgu. Był zatrudniony w szwedzkich Kolejach Państwowych. W wojsku był awansowany do stopni porucznika inżynierii w 1913 oraz podpułkownika w 1932.
17 kwietnia 1946 został odznaczony Orderem Odrodzenia Polski II klasy „za zasługi przy uruchomieniu bezpośredniej komunikacji kolejowej polsko-szwedzkiej”.

</doc>
<doc id="3474874" url="https://pl.wikipedia.org/wiki?curid=3474874" title="Bezirk Eferding">
Bezirk Eferding



</doc>
<doc id="3474875" url="https://pl.wikipedia.org/wiki?curid=3474875" title="Gunn Tove Vist">
Gunn Tove Vist

Gunn Tove Vist – norweska brydżystka, European Champion w kategorii Mixed (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3474877" url="https://pl.wikipedia.org/wiki?curid=3474877" title="Bezirk Braunau am Inn">
Bezirk Braunau am Inn



</doc>
<doc id="3474882" url="https://pl.wikipedia.org/wiki?curid=3474882" title="Tor Emers">
Tor Emers

Tor Emers (ur. 13 lipca 1883 w Håbols socken, region Älvsborg, zm. 1957) – szwedzki urzędnik kolejowy.
Był zatrudniony w szwedzkich Kolejach Państwowych.
17 kwietnia 1946 został odznaczony Orderem Odrodzenia Polski III klasy „za zasługi przy uruchomieniu bezpośredniej komunikacji kolejowej polsko-szwedzkiej”.

</doc>
<doc id="3474884" url="https://pl.wikipedia.org/wiki?curid=3474884" title="Blessing Okagbare-Ighoteguonor">
Blessing Okagbare-Ighoteguonor



</doc>
<doc id="3474885" url="https://pl.wikipedia.org/wiki?curid=3474885" title="Złotoria-Kolonia">
Złotoria-Kolonia



</doc>
<doc id="3474886" url="https://pl.wikipedia.org/wiki?curid=3474886" title="Tadeusz Wośkowski">
Tadeusz Wośkowski

Tadeusz Wośkowski (ur. 1931 w Urzędowie) – polski inżynier rolnictwa, dziennikarz, historyk edukacji rolniczej.
Życiorys.
W 1951 ukończył Liceum Rolnicze w Wierzbicy, a następnie studiował na Wydziale Rolnym Wyższej Szkoły Rolniczej we Wrocławiu. Po ukończeniu nauki w 1956 został zatrudniony w Państwowym Ośrodku Maszynowym oraz w Wydziale Rolnictwa Urzędu Powiatowego w Trzebnicy. Po przeprowadzeniu się do Bydgoszczy pracował w Wojewódzkim Zjednoczeniu Państwowych Gospodarstw Rolnych i w Wydziale Rolnictwa Urzędu Wojewódzkiego. W wyniku awansu po siedmiu latach wyjechał do Warszawy, gdzie został pracownikiem Departamentu Przemysłu Rolnego w Ministerstwie Rolnictwa. W późniejszym czasie był związany zawodowo z Generalnym Inspektoratem Państwowych Gospodarstw Rolnych i Centralnym Zarządem Państwowych Gospodarstw Rolnych, a także z Centralnym Związkiem Kółek Rolniczych. W 1989 przeszedł na emeryturę.
Tadeusz Wośkowski jest autorem artykułów i felietonów dotyczących edukacji rolniczej i jej historii, publikowane były w „Plonie”, „Mechanizacji rolnictwa”, „Chrońmy Przyrodę Ojczystą” i „Głosie Ziemi Urzędowskiej”. Ponadto prowadził badania dotyczące historii szkolnictwa rolniczego i uczelni kształcących w kierunkach związanych z rolnictwem i leśnictwem. Opracował historię ośrodka studiów rolniczych w Dublanach, „Dzieje studiów rolniczo-lasowych w ośrodku lwowsko-dublańskich w opracowaniu Tadeusza Wośkowskiego”.

</doc>
<doc id="3474890" url="https://pl.wikipedia.org/wiki?curid=3474890" title="Starz">
Starz

Starz – kanał telewizyjny USA emitowany w telewizji kablowej i satelitarnej. Stacja rozpoczęła nadawanie od 1 lutego 1994 roku.

</doc>
<doc id="3474891" url="https://pl.wikipedia.org/wiki?curid=3474891" title="Wydział Lekarski Uniwersytetu Medycznego w Łodzi">
Wydział Lekarski Uniwersytetu Medycznego w Łodzi

Wydział Lekarski Uniwersytetu Medycznego w Łodzi – jeden z pięciu wydziałów Uniwersytetu Medycznego w Łodzi. Jego siedziba znajduje się przy al. Kościuszki 4 w Łodzi. Powstał w 1945 r.

</doc>
<doc id="3474892" url="https://pl.wikipedia.org/wiki?curid=3474892" title="Michaił Stiepanow">
Michaił Stiepanow

Michaił Archipowicz Stiepanow (ros. Михаил Архипович Степанов, ur. 1900 we wsi Jazykowka w guberni saratowskiej, zm. 17 października 1940 w łagrze w Komijskiej ASRR) – funkcjonariusz radzieckich organów bezpieczeństwa, starszy major bezpieczeństwa państwowego.
Życiorys.
Rosjanin, w 1911 skończył szkołę w Saratowie, a 1918 wieczorowe kursy buchalterskie w Saratowie, od lipca do listopada 1917 służył w rosyjskiej armii. Od listopada 1917 do sierpnia 1920 w Czerwonej Gwardii/Armii Czerwonej, od stycznia 1920 członek RKP(b), od sierpnia 1920 w wojskach Czeki/GPU, żołnierz Wydziału Specjalnego Czeki/GPU 18 Dywizji Kawalerii. Od września 1922 do lipca 1923 zastępca pełnomocnika Wydziału Zagranicznego i pełnomocnik Wydziału Specjalnego Czeki przy Radzie Komisarzy Ludowych Zakaukaskiej FSRR, od lipca 1923 do stycznia 1924 pełnomocnik Grupy Czeki przy Radzie Komisarzy Ludowych Gruzji, od stycznia do lipca 1924 szef Wydziału Kontrwywiadowczego Czeki przy Radzie Komisarzy Ludowych Gruzji, od lipca do października 1924 pomocnik szefa Wydziału Specjalnego GPU przy Radzie Komisarzy Ludowych ZFSRR, od października 1924 do sierpnia 1925 szef Tajnej Sekcji Operacyjnej Czeki przy Radzie Komisarzy Ludowych Adżaristanu, od 23 stycznia 1925 tymczasowy p.o. przewodniczącego, a od 1 sierpnia 1925 do 7 września 1926 przewodniczący Czeki przy Radzie Komisarzy Ludowych Adżaristanu. Od 1926 do stycznia 1927 funkcjonariusz Czeki przy Radzie Komisarzy Ludowych Azerbejdżańskiej SRR, od stycznia do grudnia 1927 prokurator OGPU w Batumi, od stycznia 1928 do czerwca 1929 szef Oddziału III Wydziału Specjalnego Pełnomocnego Przedstawicielstwa OGPU Leningradzkiego Okręgu Wojskowego. Od 1 czerwca 1929 do 14 marca 1931 szef Wydziału Tajnego Pełnomocnego Przedstawicielstwa OGPU Leningradzkiego Okręgu Wojskowego, od stycznia 1931 do kwietnia 1932 pomocnik, a od kwietnia 1932 do stycznia 1933 zastępca szefa Wydziału Tajno-Politycznego Pełnomocnego Przedstawicielstwa OGPU Leningradzkiego Okręgu Wojskowego. Od 19 stycznia do 28 września 1933 szef Sektora Operacyjnego GPU w Czelabińsku, od 29 września 1933 do 25 stycznia 1934 szef Wydziału Tajno-Politycznego Pełnomocnego Przedstawicielstwa OGPU nas Uralu, od 25 stycznia do 23 marca 1934 szef Wydziału Tajno-Politycznego Pełnomocnego Przedstawicielstwa OGPU obwodu swierdłowskiego, od 23 marca do 10 lipca 1934 przewodniczący GPU przy Radzie Komisarzy Ludowych Abchaskiej ASRR. Od marca do listopada 1934 szef 36 Oddziału Pogranicznego GPU/NKWD, od 15 lipca do 11 listopada 1934 szef Zarządu NKWD Abchaskiej ASRR, od 11 listopada 1934 do 14 stycznia 1936 zastępca szefa Zarządu NKWD Rady Komisarzy Ludowych Gruzji, od 29 listopada 1935 starszy major bezpieczeństwa państwowego. Od 14 stycznia 1936 do 1 stycznia 1937 zastępca ludowego komisarza spraw wewnętrznych Zakaukaskiej FSRR, od 1 stycznia do 20 lipca 1937 zastępca ludowego komisarza spraw wewnętrznych Gruzińskiej SRR, od 20 lipca 1937 do 31 stycznia 1938 zastępca ludowego komisarza spraw wewnętrznych Ukraińskiej SRR. Jeden z organizatorów wielkiego terroru w ZSRR, w tym tzw. operacji polskiej NKWD. 31 stycznia 1938 aresztowany, 9 czerwca 1940 skazany na 12 lat więzienia, wkrótce potem zmarł w łagrze.

</doc>
<doc id="3474893" url="https://pl.wikipedia.org/wiki?curid=3474893" title="I liga polska w koszykówce mężczyzn (1986/1987)">
I liga polska w koszykówce mężczyzn (1986/1987)

Polska Liga Koszykówki 1986/1987 – 53. edycja najwyższej klasy rozgrywkowej w męskiej koszykówce w Polsce. Obrońcą tytułu mistrza Polski był Zagłębie Sosnowiec, który zwyciężył w rozgrywkach Polskiej Ligi Koszykówki w sezonie 1985/1986. W rozgrywkach wystąpiło w sumie 12 zespołów.
Play-off.
O 3. miejsce
Miejsca 5-8.
O 7. miejsce
Ostateczna kolejność.
Do ligi awansowały: Resovia Rzeszów, Legia Warszawa i Stal Stalowa Wola.

</doc>
<doc id="3474895" url="https://pl.wikipedia.org/wiki?curid=3474895" title="Russell Peters">
Russell Peters

Russell Peters (ur. 29 września 1970 w Toronto) – kanadyjski komik i aktor.
Życiorys.
Peters urodził się w Toronto jako syn Erica i Maureen Peters, w rodzinie o korzeniach katolickich i anglo-hinduskich. Kiedy miał cztery lata rodzina przeniosła się w okolice Brampton. Jego ojciec urodził się w Bombaju, w Indiach i pracował jako federalny inspektor ds. mięsa. Peters regularnie wykorzystuje historie z życia ojca w swojej pracy komediowej. Starszy brat Clayton jest jego menadżerem.
Peters uczęszczał do Chinguacousy Secondary School i North Peel Secondary School w Bramalea, w Brampton. W szkole bardzo często stawał się ofiarą prześladowań ze strony innych uczniów ze względu na swoje pochodzenie. Trenował boks, co pomogło mu bronić się przed tym problemem.
Na przełomie dekad 80. i 90. był lokalnym didżejem hip-hopowym.
W roli komika zaczął występować w Toronto w 1989. W 1992 poznał komika George'a Carlina, który był jedną z postaci mających duży wpływ na jego twórczość. W 2007 roku Peters został gospodarzem jednego z jego ostatnich występów, w rok przed śmiercią Carlina. Stand-upy Petersa koncentrują się na sprawach etnicznych, rasizmie, stereotypach klasowych i kulturowych.
Peters był czterokrotnym nominowanym oraz zdobywcą jednej nagrody Gemini w 2008.

</doc>
<doc id="3474898" url="https://pl.wikipedia.org/wiki?curid=3474898" title="Jerzy Lech Gębicki">
Jerzy Lech Gębicki

Jerzy Lech Gębicki (ur. 1951 w Sosnowcu) – polski chemik, doktor habilitowany, profesor Politechniki Łódzkiej.
Dyplom magistra inżyniera uzyskał po ukończeniu studiów na Wydziale Chemicznym Politechniki Łódzkiej w 1973 roku. Po studiach rozpoczął pracę Międzyresortowym Instytucie Techniki Radiacyjnej PŁ. W 1981 roku uzyskał stopień naukowy doktora, a stopień doktora habilitowanego w 2005 roku.
Jego zainteresowania naukowe obejmują reakcje małocząsteczkowych rodników o znaczeniu biologicznym z aminokwasami, białkami, flawonoidami w roztworach wodnych i w układach mikroheterogenicznych (micele proste odwrotne), badanie właściwości układów mikroheterogenicznych metodami chemii radiacyjnej oraz zastosowanie metod impulsowych (radioliza impulsowa, "stopped flow") w chemii i biochemii. Posiada w dorobku ponad 60 publikacji oraz jeden rozdział w książce. Wypromował jednego doktora.
W latach 2008–2012 pełnił funkcję prodziekana Wydziału Chemicznego PŁ ds. promocji i współpracy międzynarodowej, a w latach 2012–2015 prodziekana Wydziału Chemicznego PŁ ds. nauki i rozwoju. W latach 2015–2016 pełnił funkcję dziekana Wydziału.
W latach 2008-2015 kierownik Studiów doktoranckich na Wydziale Chemicznym PŁ. Członek prezydium Zarządu Głównego Polskiego Towarzystwa Badań Radiacyjnych (2004–2007). Prezes Oddziału Łódzkiego PTBR Oddziału Łódzkiego PTBR (1995–2001). Koordynator i główny organizator cyklu międzynarodowych konferencji PULS. Kierownik lub wykonawca 7 projektów badawczych KBN.
Odznaczony Odznaką Zasłużony dla Politechniki Łódzkiej (2002), Medalem Złotym za Długoletnią Służbę (2009) oraz Medalem Komisji Edukacji Narodowej (2012).

</doc>
<doc id="3474902" url="https://pl.wikipedia.org/wiki?curid=3474902" title="Bezirk Vöcklabruck">
Bezirk Vöcklabruck



</doc>
<doc id="3474903" url="https://pl.wikipedia.org/wiki?curid=3474903" title="Dwór w Albrechtowie (Pińsk)">
Dwór w Albrechtowie (Pińsk)

Dwór w Albrechtowie – klasycystyczny pałac w Pińsku na Białorusi przy ul. Dywizji Irkucko-Pińskiej.
Historia Albrechtowa.
Dobra Albrechtów (błr. Альбрэхтова) w pobliżu Pińska w XVIII wieku przeszły z rąk Ogińskich do Poniatowskich, z innej linii niż królewska. W 1784 roku król Stanisław August, wizytując budowę nowego pałacu przez Mateusza Butrymowicza, odwiedził również Albrechtów, należący wtedy do Franciszka Poniatowskiego. Na początku XIX wieku majątek został nabyty przez Szymona Skirmunta (1760–1817), posła na Sejm Czteroletni. Kolejnymi właścicielami majątku byli: jego syn Aleksander Skirmunt (1798–1870), marszałek szlachty powiatu pińskiego, a po nim jego małoletni wnuk (jedyny syn najmłodszego syna Aleksandra, Zygmunta, który zmarł w 1863 roku w Genewie) Zygmunt (1863–1926). Ostatnim właścicielem Albrechtowa, od 1926 roku, był syn Zygmunta i Marii z domu Żółtowskiej, Bohdan Skirmunt (1896–1940), który zmarł na zsyłce na Syberii. 
Bratankiem Aleksandra był Roman Skirmunt, białoruski działacz narodowy, premier Białoruskiej Republiki Ludowej, a następnie senator III kadencji w II Rzeczypospolitej.
Po II rozbiorze Polski w 1793 roku dobra te znalazły się w Imperium Rosyjskim. Po ustabilizowaniu się granicy polsko-radzieckiej w 1921 roku Pińsk znalazł się na terenie Polski, od 1945 roku – w ZSRR, od 1991 roku – na terenie Republiki Białorusi.
W II połowie XIX wieku Aleksander Skirmunt zbudował dużą, słynną w kraju fabrykę stearynowych świec, którą oddał w arendę warszawskiemu przemysłowcowi Robertowi Bottemu (albo Bothemu). W 1860 roku fabryka "wyrobiła 2250 pudów świec i 3230 pudów mydła". W 1877 roku zatrudniała 213 pracowników. Bohdan Skirmunt w latach 1935–1936 wybudował tu cegielnię.
Dwór.
W połowie XIX wieku Aleksander Skirmunt wybudował w Albrechtowie murowany dwór. Niewykluczone, że zasadnicza bryła budynku została wybudowana jeszcze za czasów Franciszka Poniatowskiego, a została jedynie rozbudowana przez późniejszego właściciela. W II połowie XIX wieku był to dom zaplanowany na wydłużonym prostokącie (40 x 14 m), o jedenastoosiowej elewacji, w centralnej frontowej części z portykiem o trzech arkadach i facjatką nad nimi. Arkady tworzyły kryty zajazd dla powozów. 
Na trzech środkowych osiach elewacji ogrodowej znajdował się również klasycystyczny portyk o sześciu kolumnach.
Wnętrze miało układ dwutraktowy z sienią i salonem na osi głównej.
Dwór i niedaleka oficyna stały pośrodku niewielkiego parku, graniczącego z przedmieściami Pińska. Dwór był usytuowany na wzgórzu z pięknym widokiem na pobliską rzekę Pinę.
Dom został bardzo przetrzebiony w czasie I wojny światowej, dlatego rodzina Skirmuntów do 1939 roku mieszkała w oficynie (obecnie nieistniejącej). Po II wojnie światowej w majątku urządzono centrum rehabilitacyjne, dobudowano drugą kondygnację. Jednak przez wiele lat dom był opustoszały, niszczejąc. W 2008 roku dokonano generalnego remontu budynku, zamieniając go na pałac, bez portyków, niczym nieprzypominający oryginału.
Majątek w Albrechtowie jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3474910" url="https://pl.wikipedia.org/wiki?curid=3474910" title="Jianan Wang">
Jianan Wang



</doc>
<doc id="3474915" url="https://pl.wikipedia.org/wiki?curid=3474915" title="Porównanie lustrzanek cyfrowych Canon EOS">
Porównanie lustrzanek cyfrowych Canon EOS

Poniższa tabela porównuje ogólne i techniczne informacje oraz parametry lustrzanek cyfrowych Canon EOS.

</doc>
<doc id="3474917" url="https://pl.wikipedia.org/wiki?curid=3474917" title="Boris Berman (funkcjonariusz NKWD)">
Boris Berman (funkcjonariusz NKWD)

Boris Dawydowicz Berman (ros. Бори́с Давы́дович Бе́рман, ur. we wsi Andrianowka k. Czyty, zm. 22 lutego 1939 w Moskwie) – funkcjonariusz radzieckich organów bezpieczeństwa, komisarz bezpieczeństwa państwowego III rangi, ludowy komisarz spraw wewnętrznych Białoruskiej SRR (1937-1938).
Życiorys.
Urodzony w rodzinie żydowskiej, był bratem Matwieja Bermana. Do 1917 uczył się w szkole miejskiej w Czycie, później pracował w składzie drewna i w sklepie.
Od maja 1918 był szeregowym Polowej Komendantury Czerwonej Gwardii; powrócił do rodzinnej wsi i tam ukrywał się przed białymi. Od ojca otrzymał paszport, dzięki czemu wyjechał do Mandżurii. Pracował w warsztacie produkującym ławki, jednocześnie uczył się u studenta Grossmana, przygotowującego go do zaliczenia 7 klas gimnazjum. W 1919 został zmobilizowany przez białych i służył jako szeregowy w służbie ochrony Kolei Wschodniochińskiej. 
W grudniu 1920 przeniósł się do Czyty, po czym wyjechał do brata do Semipałatyńska, gdzie od stycznia do lutego 1921 był sekretarzem agitacyjno-propagandowym Semipałatyńskiego Komitetu Gubernialnego RKP(b). 
Od lutego 1921 był funkcjonariuszem gubernialnej Czeki w Irkucku, a 1922-1923 politrukiem w Armii Czerwonej. Od sierpnia 1923 członek RKP(b), 1928-1931 funkcjonariusz GPU w Środkowej Azji, później w Wydziale Zagranicznym (INO) OGPU, rezydent OGPU w Niemczech, od 8 kwietnia 1934 zastępca, a od 1 czerwca do 10 lipca 1934 II zastępca szefa INO OGPU ZSRR. Od 10 lipca 1934 II zastępca, a od 21 maja 1935 do 31 sierpnia 1936 I zastępca INO GUGB, od 31 sierpnia do 25 grudnia 1936 zastępca szefa Tajnego Wydziału Politycznego GUGB. Od 25 grudnia 1936 do 4 marca 1937 zastępca szefa Wydziału IV GUGB, od 4 marca 1937 do 22 maja 1938 ludowy komisarz spraw wewnętrznych Białoruskiej SRR i równocześnie szef Wydziału Specjalnego GUGB Białoruskiego Okręgu Wojskowego, od 14 marca 1937 komisarz bezpieczeństwa państwowego III rangi, od 25 maja do 24 września 1938 szef Zarządu III NKWD ZSRR. 
Deputowany do Rady Najwyższej ZSRR 1 kadencji. Odpowiedzialny za masowe represje na Białorusi, w tym za tzw. operację polską NKWD. 
24 września 1938 aresztowany, 22 lutego 1939 skazany na śmierć przez Kolegium Wojskowe Sądu Najwyższego ZSRR i rozstrzelany.

</doc>
<doc id="3474921" url="https://pl.wikipedia.org/wiki?curid=3474921" title="Isąg (osada)">
Isąg (osada)

Isąg – dawna osada leśna w Polsce położona w województwie warmińsko-mazurskim, w powiecie ostródzkim, w gminie Łukta. Miejscowość wchodziła w skład sołectwa Pelnik.
W 1974 r. do sołectwa Pelnik (Gmina Łukta, powiat ostródzki) należały: wieś Pelnik, leśniczówka Isąg, leśniczówka Skwary.
Młyn Isąg.
Być może jest to osada Młyn Isąg (niem. "Eisingmühle"). Jeszcze przed rokiem 1560 w pobliżu jeziora Isąg (wtedy zapisane jako Eising) dobra ziemskie miał niejaki Salomon. Od jego imienia wzięła nazwę od osada "Salomonsgut". Później osada została opuszczona a ziemie stały się ugorem. W 1560 opuszczone dobra, obejmujące 4 włóki, zobowiązał się przejąć młynarz Matz Müller (noszący także drugie nazwisko Düringk). Z własnych środków miał zbudować młyn i tartak. Kolejne 4 włoki otrzymał w akcie lokacyjnym od księcia Albrehta razem z zezwoleniem na wycinkę drzew na cele budowlane. W późniejszych dokumentach figuruje jako Matz Düring, zmarł w 1609 roku. Żaden z jego synów nie został uznany za godnego spadkobiercę dlatego młyn przeszedł w obce ręce. Ale w roku 1664 młyn należał już do Christopha Düringa.
Współczesność.
Według mapy niemieckiej z początku XX w. na wschód od jeziora Isąg (Eissing) była osada z młynem "Eissings Mühle" na południowym brzegu rzeki Pasłęka około pół kilometra od wypływu jej z jeziora Isąg. Obecnie w tym miejscu nie ma zabudowań. Drugi młyn znajdował się na południe od wyżej wymienionego na dopływie do Pasłęki, obecnie jest to osada Nowy Młyn.

</doc>
<doc id="3474922" url="https://pl.wikipedia.org/wiki?curid=3474922" title="Śpiewnik Kościoła Ewangelicko-Augsburskiego w Polskiej Rzeczypospolitej Ludowej">
Śpiewnik Kościoła Ewangelicko-Augsburskiego w Polskiej Rzeczypospolitej Ludowej

Śpiewnik Kościoła Ewangelicko-Augsburskiego w Polskiej Rzeczypospolitej Ludowej – polski kancjonał, czyli zbiór pieśni i modlitw Kościoła Ewangelicko-Augsburskiego wydany po raz pierwszy w 1956 i zastąpiony w 2002 przez opublikowany wówczas "Śpiewnik Ewangelicki".
Powstanie.
Jak wyjaśniono we „Wstępie” autorstwa bp. Karola Kotuli do 1. wydania Śpiewnika z 1956 roku, powodem przygotowania tej księgi był „brak śpiewnika ogólnokościelnego, używanego we wszystkich naszych zborach i dzielnicach Polski” oraz „potrzeba ujednolicenia pieśni kościelnej przez wydanie jednego śpiewnika dla całego Kościoła”.
W skład Zjednoczonej Komisji Śpiewnikowej przygotowującej kancjonał weszli księża: Karol Kotula, Otton Krenz, Zygmunt Michelis, Andrzej Buzek, Jan Lasota, Paweł Sikora, Józef Szeruda.
Wydanie 2. Śpiewnika z 1965 poważnie różni się od wydania 1. Jak stwierdził w „Przedmowie” bp Andrzej Wantuła „Odmienność drugiego wydania polega na tym, iż dokonano w nim nowego układu pieśni, co pociągnęło za sobą konieczność wprowadzenia nowej numeracji. Poza tym usunięto około 30 pieśni zawartych w pierwszym wydaniu, co do których stwierdzono, iż nie śpiewano ich w żadnej parafii, jak również pewne pieśni zamieszczone w podwójnej wersji (np. pieśń 48, 49 i inne). Na ich miejsce wprowadzono nowe pieśni, bądź oryginalne, bądź tłumaczone. Jest ich kilkadziesiąt.”.

</doc>
<doc id="3474942" url="https://pl.wikipedia.org/wiki?curid=3474942" title="Dinamo Moskwa w sezonie jesiennym 1936">
Dinamo Moskwa w sezonie jesiennym 1936

Jesienią 1936 drużyna piłkarzy Dinama Moskwa zajęła drugie miejsce w rozgrywkach Grupy A Mistrzostw ZSRR.

</doc>
<doc id="3474943" url="https://pl.wikipedia.org/wiki?curid=3474943" title="Ołeh Feszczukow">
Ołeh Feszczukow

Ołeh Borysowycz Feszczukow, ukr. Олег Борисович Фещуков, ros. Олег Борисович Фещуков, "Oleg Borisowicz Fieszczukow" (ur. 23 października 1954) – ukraiński piłkarz i trener piłkarski.
Kariera piłkarska.
W 1975 występował w klubie Dinamo Kiszyniów.
Kariera trenerska.
Karierę szkoleniowca rozpoczął po zakończeniu kariery piłkarza. Od 1990 do 1991 pomagał trenować SKA Kijów, a na początku 1992 został mianowany na stanowisko głównego trenera wojskowego klubu, który po uzyskaniu niepodległości przez Ukrainę otrzymał nazwę ZS-Orijana Kijów, którym kierował do końca 1992.

</doc>
<doc id="3474953" url="https://pl.wikipedia.org/wiki?curid=3474953" title="Padegan-e Malek Asztar">
Padegan-e Malek Asztar

Padegan-e Malek-e Asztar (pers. پادگان مالك اشتر) – miejscowość będąca osiedlem wojskowym leżąca w Iranie, w ostanie Markazi. W 2006 roku miejscowość liczyła 231 mieszkańców w 64 rodzinach.

</doc>
<doc id="3474966" url="https://pl.wikipedia.org/wiki?curid=3474966" title="Sandżar">
Sandżar

Sandżar (pers. سنجر) – miejscowość w Iranie, w ostanie Chuzestan. W 2006 roku miejscowość liczyła 2779 mieszkańców w 521 rodzinach.

</doc>
<doc id="3474967" url="https://pl.wikipedia.org/wiki?curid=3474967" title="Gdańska Stocznia &quot;Remontowa&quot;">
Gdańska Stocznia &quot;Remontowa&quot;



</doc>
<doc id="3474971" url="https://pl.wikipedia.org/wiki?curid=3474971" title="Wsewołod Bałycki">
Wsewołod Bałycki

Wsewołod Apołłonowycz Bałycki, , Wsiewołod Balicki (ur. 27 listopada 1892 we Werchniodniprowśku, zm. 27 listopada 1937 w Moskwie) - radziecki polityk i funkcjonariusz służb specjalnych, komisarz bezpieczeństwa państwowego I rangi, członek KC WKP(b) (1934-1937), ludowy komisarz spraw wewnętrznych Ukraińskiej SRR (1924-1930 i 1934-1937).
Życiorys.
Syn księgowego. W 1912 skończył 8 klas gimnazjum w Ługańsku, wstąpił na Wydział Prawa Uniwersytetu Moskiewskiego, studiował do 1915 przerywając studia na 3 roku. W latach 1913-1915 członek SDPRR, mienszewik, później bolszewik. 
W 1915 powołany do armii, skończył szkołę podchorążych w Tbilisi, służył na Froncie Kaukaskim, 1917 aresztowany i zwolniony. Po rewolucji lutowej i obaleniu caratu (marzec 1917) członek i potem przewodniczący garnizonowej Rady Delegatów Żołnierskich w Tebrizie, 1918 w Gruzji został dwukrotnie aresztowany, zbiegł. 
W grudniu 1918 został funkcjonariuszem Czeki, członek Kolegium Wszechukraińskiej Czeki, 1919 członek Sekretariatu Wszechukraińskiej Czeki, od maja do września 1919 przewodniczący Wszechukraińskiej Czeki. We wrześniu-październiku, przewodniczący rewolucyjnego trybunału wojskowego homelskiego rejonu warownego, w październiku-listopadzie 1919 przewodniczący Ukraińskiej Komisji Organizacyjnej i inspektor polityczny Czeki przy Radzie Komisarzy Ludowych Rosyjskiej FSRR, w listopadzie-grudniu 1919 przewodniczący wołyńskiej gubernialnej Czeki, od grudnia 1919 do maja 1920 przewodniczący kijowskiej gubernialnej Czeki i równocześnie pełnomocny przedstawiciel Czeki na Prawobrzeżnej Ukrainie. Członek Kolegium NKWD RFSRR, p.o. szefa Tyłów Frontu Południowo-Zachodniego wojny domowej w Rosji i przewodniczący Trybunału tego frontu, od 1920 do 6 kwietnia 1921 zastępca przewodniczącego Centralnego Zarządu Komisji Nadzwyczajnej, od kwietnia 1921 do marca 1922 zastępca przewodniczącego Wszechukraińskiej Czeki, 1921-1922 dowodzący wojskami Wszechukraińskiej Czeki od lipca 1922 do 31 sierpnia 1923 zastępca przewodniczącego GPU przy Radzie Komisarzy Ludowych Ukraińskiej SRR.
Od 1 września 1923 do 30 czerwca 1931 pełnomocny przedstawiciel OGPU Ukraińskiej SRR i przewodniczący GPU przy Radzie Komisarzy Ludowych Ukraińskiej SRR, równocześnie od marca 1924 do listopada 1930 ludowy komisarz spraw wewnętrznych Ukraińskiej SRR, od 12 grudnia 1925 do 27 maja 1937 członek KC KP(b)U, od 24 listopada 1926 do 20 listopada 1927 członek Biura Organizacyjnego KC KP(b)U, od 29 listopada 1927 zastępca członka, a od 15 czerwca 1930 do 27 maja 1937 członek Biura Politycznego KC KP(b)U. 
Od 13 lipca 1930 do 26 stycznia 1934 członek Centralnej Komisji Kontroli WKP(b), od 31 lipca 1931 III zastępca, a od 17 listopada 1932 do 10 lipca 1934 zastępca przewodniczącego OGPU przy Radzie Komisarzy Ludowych ZSRR. Od 21 lutego 1933 do 10 lipca 1934 ponownie pełnomocny przedstawiciel OGPU Ukraińskiej SRR i przewodniczący GPU przy Radzie Komisarzy Ludowych Ukraińskiej SRR. 
Od 10 lutego 1934 do 25 czerwca 1937 członek KC WKP(b), od 15 lipca 1934 do 11 maja 1937 ludowy komisarz spraw wewnętrznych Ukraińskiej SRR, od 29 listopada 1935 komisarz bezpieczeństwa państwowego I rangi, od 11 maja do 19 czerwca 1937 szef Zarządu NKWD Kraju Dalekowschodniego. Członek Centralnego Komitetu Wykonawczego 7 kadencji. 7 lipca 1937 aresztowany, 27 listopada 1937 skazany na śmierć i rozstrzelany.

</doc>
<doc id="3474990" url="https://pl.wikipedia.org/wiki?curid=3474990" title="Jan Budzianowski">
Jan Budzianowski

Jan Kanty Włodzimierz Budzianowski (ur. 17 października 1896 w Birczy, zm. 5 października 1936 w Warszawie) – major żandarmerii Wojska Polskiego.
Życiorys.
Urodził się 17 października 1896 w Birczy, w ówczesnym powiecie dobromilskim Królestwa Galicji i Lodomerii, w rodzinie Karola. Przed I wojną światową był członkiem Związku Strzeleckiego, a w czasie wojny walczył w szeregach 2 pułku piechoty Legionów Polskich. W 1918 roku organizował Polską Organizację Wojskową w Tarnopolu. W listopadzie tego roku został aresztowany przez Ukraińców. Po ucieczce z obozu internowanych wstąpił do Wojska Polskiego i walczył na wojnie z Ukraińcami, a następnie na wojnie z bolszewikami. 
1 czerwca 1921 roku, w stopniu rotmistrza, pełnił służbę w 6 dywizjonie żandarmerii polowej etapowej, a jego oddziałem macierzystym był wówczas 6 dywizjon żandarmerii we Lwowie. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 50. lokatą w korpusie oficerów żandarmerii. Do 1927 roku służył w 6 dywizjonie żandarmerii. W 1923 roku zajmował stanowisko oficera do szczególnych poruczeń. Z dniem 15 października 1924 roku został odkomenderowany na pięć miesięcy do 9 dywizjonu żandarmerii w Brześciu. 25 czerwca 1927 roku został przeniesiony do kadry oficerów żandarmerii z jednoczesnym przydziałem służbowym do dywizjonu żandarmerii KOP. 6 lipca 1929 roku powrócił do 1 dywizjonu żandarmerii w Warszawie. Od 15 stycznia 1930 roku do 20 grudnia 1932 roku był dowódcą Szwadronu Ochronnego, którego zadaniem była ochrona Generalnego Inspektoratu Sił Zbrojnych i Ministerstwa Spraw Wojskowych w Warszawie. Awansował na majora ze starszeństwem z dniem 1 stycznia 1931 roku w korpusie oficerów żandarmerii. 11 kwietnia 1933 roku został wyznaczony na stanowisko zastępcy dowódcy 1 dywizjonu żandarmerii w Warszawie. Od 22 grudnia 1934 roku dowodził 8 dywizjonem żandarmerii w Toruniu.
Zmarł 5 października 1936 roku o godz. 0.30 w Szpitalu Szkolnym Centrum Wyszkolenia Sanitarnego w Warszawie. Pochowany 7 października 1936 roku na Cmentarzu Wojskowym na Powązkach (kwatera A5-6-15).
Był współzałożycielem Lwowskiego Klubu Sportowego Lechia (w 1903 roku), sędzią piłkarskim i członkiem kolegium sędziów piłkarskich.

</doc>
<doc id="3475009" url="https://pl.wikipedia.org/wiki?curid=3475009" title="C5H8O2">
C5H8O2



</doc>
<doc id="3475019" url="https://pl.wikipedia.org/wiki?curid=3475019" title="Serhij Kaczkarow">
Serhij Kaczkarow

Serhij Hryhorowycz Kaczkarow, ukr. Сергій Григорович Качкаров, ros. Сергей Григорьевич Качкаров, "Siergiej Grigorjewicz Kaczkarow" (ur. 16 września 1948, Ukraińska SRR, zm. w sierpniu 2011, Ukraina) – ukraiński trener piłkarski.
Kariera trenerska.
W 1987 pomagał trenować SKA Kijów, a od 1990 do 1991 prowadził wojskowy klub. Potem prowadził ukraińską reprezentację kobiet. Również trenował kobiecy klub Arena-Hospodar Fastów oraz Donczanka Donieck, z którą w 1996 zdobył mistrzostwo i Puchar Ukrainy wśród kobiet. W 2009 kierował zespołem amatorskim Monolit Iljiczewsk. Potem był delegowany przez Federację Futbolu Ukrainy na mecze piłkarskie.
Na początku sierpnia 2011 tragicznie zginął.

</doc>
<doc id="3475022" url="https://pl.wikipedia.org/wiki?curid=3475022" title="Englewood (Tennessee)">
Englewood (Tennessee)

Englewood – miasto w Stanach Zjednoczonych, w stanie Tennessee, w hrabstwie McMinn.

</doc>
<doc id="3475025" url="https://pl.wikipedia.org/wiki?curid=3475025" title="Kuczek Olum">
Kuczek Olum

Kuczek Olum (pers. كوچك الوم) – miejscowość w Iranie, w ostanie Golestan. W 2006 roku miejscowość liczyła 1092 mieszkańców w 269 rodzinach.

</doc>
<doc id="3475031" url="https://pl.wikipedia.org/wiki?curid=3475031" title="Secret Summer">
Secret Summer

SECRET SUMMER – piąty koreański minialbum południowokoreańskiej grupy Secret, wydany 11 sierpnia 2014 roku w Korei Południowej. Osiągnął 2 pozycję na liście Gaon Chart i sprzedał się w nakładzie egzemplarzy.

</doc>
<doc id="3475032" url="https://pl.wikipedia.org/wiki?curid=3475032" title="Wsiewołod Balicki">
Wsiewołod Balicki



</doc>
<doc id="3475033" url="https://pl.wikipedia.org/wiki?curid=3475033" title="Englewood (New Jersey)">
Englewood (New Jersey)

Englewood – miasto w Stanach Zjednoczonych, w stanie New Jersey, w hrabstwie Bergen.
W Englewood urodził się John Travolta, amerykański aktor.

</doc>
<doc id="3475035" url="https://pl.wikipedia.org/wiki?curid=3475035" title="Englewood (Kolorado)">
Englewood (Kolorado)

Englewood – miasto w Stanach Zjednoczonych, w stanie Kolorado, w hrabstwie Arapahoe. Według spisu w 2020 roku liczy 33,7 tys. mieszkańców. Jest częścią obszaru metropolitalnego Denver.

</doc>
<doc id="3475036" url="https://pl.wikipedia.org/wiki?curid=3475036" title="Jerzy Heczko">
Jerzy Heczko

Jerzy Bogusław Heczko (ur. 14 maja 1825 w Łyżbicach, zm. 11 maja 1907 w Ligotce Kameralnej) – polski duchowny luterański, pisarz religijny, autor pieśni kościelnych, twórca jednego z najpopularniejszych polskich kancjonałów ewangelickich pt. "Kancyonał czyli śpiewnik dla chrześcian ewangielickich" (1. wydanie w 1865).
Życiorys.
Urodził się w rodzinie chłopskiej. Naukę szkolną odbywał w Cieszynie, w Kieżmarku i Lewoczy. Był absolwentem seminarium nauczycielskiego w Modrej koło Bratysławy. Odbył studia teologiczne w Wiedniu. Uzupełniał te studia w Szwajcarii. W 1852 został pastorem parafii ewangelickiej w Stadle w powiecie nowosądeckim, następnie w 1855 w Nowym Gawłowie koło Bochni, zaś w 1859 w Ligotce Kameralnej na Śląsku Cieszyńskim.
Był autorem wielu publikacji religijnych, lecz największe znaczenie miał pośród nich wydany po raz pierwszy w 1865 "Kancyonał czyli śpiewnik dla chrześcian ewangielickich" zwany potocznie "Kancjonałem Heczki". Pozycja ta doczekała się na przestrzeni blisko 100 lat 21 wydań (ostatnia edycja w Polsce nastąpiła w 1954) i miała zasadnicze znaczenie dla utrwalania polskości wśród ewangelików na Śląsku Cieszyńskim, także po jego podziale na Zaolziu.
Był wydawcą dwutygodnika „Ewangelik”. W latach 1881–1890 pełnił funkcję prezesa Towarzystwa Ewangelickiego Oświaty Ludowej w Cieszynie.
Do kancjonału Heczki muzykę napisał Jerzy Klus, który w 1866 i 1886 roku wydał wraz z nutami w Cieszynie "Melodyje pieśni kościelnych używanych w zborach ewangelickich na Szląsku".

</doc>
<doc id="3475039" url="https://pl.wikipedia.org/wiki?curid=3475039" title="Konstantin Rakutin">
Konstantin Rakutin

Konstantin Iwanowicz Rakutin (; ur. we wsi Nowinki w guberni włodzimierskiej, zm. 7 października 1941 k. wsi Siemlowo w obwodzie smoleńskim) – radziecki dowódca wojskowy, generał-major, Bohater Związku Radzieckiego (1990).
Życiorys.
Rosjanin, w 1917 skończył szkołę realną w Niżnym Nowogrodzie, pracował w miejscowym komitecie wykonawczym, od lipca 1919 żołnierz Armii Czerwonej. W grudniu 1919 skończył kursy piechoty czerwonych dowódców w Tambowie, brał udział w wojnie domowej w Rosji jako pomocnik komisarza szkoły wojskowej 9 Pułku Nadwołżańskiego, pomocnik dowódcy kompanii 473 Pułku Strzelców w 53 Dywizji Strzelców Frontu Zachodniego, w 1920 uczestniczył w kampanii polskiej, w sierpniu 1920 jako żołnierz 4 Armii został internowany w Prusach Wschodnich, w 1921 wrócił do Rosyjskiej FSRR.
Od 1921 jako dowódca kompanii walczył na Dalekim Wschodzie z białymi i z Japończykami (Marsz Chabarowski), w lutym 1922 wyróżnił się podczas ataku na wieś Wołoczajewki, w którym został ranny. Od 1922 służył w wojskach OGPU na Dalekim Wschodzie i jako politruk eskadronu kawalerii, od 1925 naczelnik komendantury pogranicznej Nikołajewsku nad Amurem, od 1926 naczelnik specjalnej Ochotniczej Komendantury Pogranicznej, w 1927 wyróżnił się podczas tłumienia zbrojnego antykomunistycznego buntu Winokurowa w Jakucji, w 1931 ukończył Wyższą Pograniczną Szkołę OGPU. Od 1931 pomocnik szefa wydziału szkoły ochrony pogranicznej i wewnętrznej OGPU, od listopada 1936 szef wydziału szkoleniowego 2 Szkoły Ochrony Pogranicznej i Wewnętrznej NKWD w Charkowie, od 1936 wieczorowo ukończył Akademię Wojskową im. Frunzego w Moskwie, od 1937 szef 13. berezyńskiego oddziału pogranicznego na Białorusi, od 1939 szef sztabu Leningradzkiego Okręgu Pogranicznego, od września 1939 szef sztabu Zarządu Wojsk Pogranicznych NKWD Okręgu Leningradzkiego, 1939-1940 jako pomocnik dowódcy wojsk 15 Armii Ochrony Tyłów brał udział w wojnie z Finlandią. Od 29 lutego 1940 kombryg, a od 4 czerwca 1940 generał major. Od lipca 1940 szef Nadbałtyckiego Okręgu Pogranicznego.
Od czerwca 1941 uczestniczył w wojnie radziecko-niemieckiej, 26 czerwca wyznaczony na szefa ochrony tyłów Frontu Północno-Zachodniego, a 30 czerwca 1941 na dowódcę 31 Armii. Od 15 lipca 1941 dowódca 24 Armii, dowodził kontrofensywą Armii Czerwonej i operacją jelnińską, w której przerwano obronę Wehrmachtu, rozbito niemieckie zgrupowanie i odbito Jelnię z rąk niemieckich. Gen.-mjr Rakutin zginął w walce w obwodzie smoleńskim. Pośmiertnie w 1990 otrzymał tytuł Bohatera ZSRR.

</doc>
<doc id="3475040" url="https://pl.wikipedia.org/wiki?curid=3475040" title="Walsh (Kolorado)">
Walsh (Kolorado)

Walsh – miasto w Stanach Zjednoczonych, w stanie Kolorado, w hrabstwie Baca.

</doc>
<doc id="3475041" url="https://pl.wikipedia.org/wiki?curid=3475041" title="Two Buttes">
Two Buttes

Two Buttes – miasto w Stanach Zjednoczonych, w stanie Kolorado, w hrabstwie Baca.

</doc>
<doc id="3475043" url="https://pl.wikipedia.org/wiki?curid=3475043" title="Miltiadis Kirkos">
Miltiadis Kirkos



</doc>
<doc id="3475044" url="https://pl.wikipedia.org/wiki?curid=3475044" title="Kibarty (stacja kolejowa)">
Kibarty (stacja kolejowa)

Kibarty () – stacja kolejowa w Kibartach, w rejonie wyłkowyskim, w okręgu mariampolskim, na Litwie. Jest to litewska stacja graniczna na granicy z Rosją.
Historia.
Stacja została otwarta w 1851 roku na linii łączącej Berlin i Petersburg, jako najdalej na północ wysunięta rosyjska stacja graniczna na granicy z Prusami, a następnie z Niemcami. Jej nazwę zaczerpnięto od pobliskiego miasta Wierzbołowa. Kończyła się tutaj szerokotorowa linia biegnąca od stacji Kolei Warszawsko-Petersburskiej Wilno, łącząc się z normalnotorową Pruską Koleją Wschodnią. Stacja otrzymała szczególnie okazały budynek dworcowy.
Po I wojnie światowej znalazła się na Litwie, pozostając stacja graniczna na granicy z Niemcami. Została wówczas nazwana po litewsku "Virbalis", a później przyjęła obecną nazwę od miasta Kibarty, na którego terytorium się znajduje. . 
Po II wojnie światowej, w związku ze znalezieniem się terenów po obu stronach dawnej granicy w Związku Sowieckim, stacja utraciła status stacji granicznej oraz położenie na styku torów o różnej szerokości. Od upadku ZSRR stacja ponownie jest stacją graniczną pomiędzy rosyjskim obwodem kaliningradzkim i Litwą, z Rosją tym razem po zachodniej stronie granicy.

</doc>
<doc id="3475046" url="https://pl.wikipedia.org/wiki?curid=3475046" title="Springfield (Vermont)">
Springfield (Vermont)

Springfield – miasto w Stanach Zjednoczonych, w stanie Vermont, w hrabstwie Windsor.

</doc>
<doc id="3475047" url="https://pl.wikipedia.org/wiki?curid=3475047" title="Landon Conrad">
Landon Conrad

Landon Conrad (ur. 30 października 1978 w Salt Lake City) − amerykański model i aktor pornograficzny.
Życiorys.
Wczesne lata.
Urodził się i wychował w Salt Lake City w stanie Utah. Wychowywał się w wierze Mormonów, jednak w 1994, mając 16 lat porzucił mormońskie nauki i praktyki. Od wczesnych lat był ekshibicjonistą i lubił oglądać porno. Jego znajomi zachęcali go, że powinienem spróbować zaistnieć w branży porno, więc wysłał swoje zdjęcia do Falcon Studios i kilku innych agencji.
Kariera.
Jego kariera rozpoczęła się, gdy został zaproszony do San Francisco na spotkanie w Falcon Studios. W 2009 wystąpił przed kamerami w kilku odcinkach Falcon Str8Men i zadebiutował w filmie Falcon Studios "Morning Wood" (2009) jako aktyw (jego partnerem był Ludovic Canot). Następnie wziął udział w scenie seksu grupowego przy wozie strażackim z Mitchellem Rockiem, Johnnym Hazzardem, Drew Cutlerem i Matthew Rushem w produkcji Falcon Studios "Playing with Fire 4: Alarm" (2009) w reżyserii Chi Chi LaRue. Grywał w pełnometrażowych lub krótkometrażowych filmach erotycznych wytwórni Falcon Studios, w tym "Guys Next Door" (2011), "Other Side of Aspen 6" (2011; nominacja do XBIZ Award w kategorii „Gejowski film roku”) i "Hole 1" (2013). 
Pracował też jako model fitnessu w Nowym Jorku i brał udział w reklamach napojów energetycznych na rynek azjatycki. Był na okładce magazynu „QXMen” (nr 44/marzec 2010, nr 74/wrzesień 2012 i 90/styczeń 2914), „Macho” (w maju 2010 i w lipcu 2013).
W 2010 wygrał Cyber Socket Web Awards w kategorii „Najlepsza gwiazda porno”. W 2011 został uhonorowany nagrodą Grabby w kategorii „Wykonawca roku” "ex-aequo" ze Spencerem Reedem, a także wyróżniony został tytułem „Mężczyzna Falcon Studios roku 2011”.
Występował także w filmach Hothouse Entertainment, m.in. "Hard Time" (2013) jako seksualnie podniecony policjant, Raging Stallion, Titan Media i Men. 
W 2013 wietnamski reżyser Van Darkholme zaangażował go do produkcji Kink.com w scenach BDSM. Jego zdjęcia trafiły też do magazynu dla kobiet „Playgirl” (nr 74/2015).
W 2015 otrzymał XBIZ Award w kategorii „Gejowski wykonawca roku”. 
W sierpniu 2015 zajął drugie miejsce w rankingu „Mister MenAtPlay 2014” ("Gran Final de Mister MenAtPlay 2014"), ogłoszonym przez hiszpański portal 20minutos.es.
Życie prywatne.
Jest homoseksualistą. Związany jest z modelem fitness.
Zamieszkał w Los Angeles, jest wielkim fanem Madonny i serialu "Seks w wielkim mieście".

</doc>
<doc id="3475048" url="https://pl.wikipedia.org/wiki?curid=3475048" title="Springfield (Kolorado)">
Springfield (Kolorado)

Springfield – miasto w Stanach Zjednoczonych, w stanie Kolorado, siedziba administracyjna hrabstwa Baca.

</doc>
<doc id="3475049" url="https://pl.wikipedia.org/wiki?curid=3475049" title="Dschinghis Khan (singel Berryz Kōbō)">
Dschinghis Khan (singel Berryz Kōbō)

 – szesnasty singel zespołu Berryz Kōbō, wydany 12 marca 2008 roku przez wytwórnię Piccolo Town. Został wydany w edycji regularnej i limitowanej.
Został wydany także jako „Single V” (DVD) 7 kwietnia 2008 roku, a także jako „Event V”.
Singel osiągnął 5 pozycję w rankingu Oricon i pozostał na liście przez 8 tygodni, sprzedano egzemplarzy.

</doc>
<doc id="3475052" url="https://pl.wikipedia.org/wiki?curid=3475052" title="Pritchett">
Pritchett

Pritchett – miasto w Stanach Zjednoczonych, w stanie Kolorado, w hrabstwie Baca.

</doc>
<doc id="3475053" url="https://pl.wikipedia.org/wiki?curid=3475053" title="Ciney (stacja kolejowa)">
Ciney (stacja kolejowa)

Ciney (fra: "Gare de Ciney") – stacja kolejowa w Ciney, w prowincji Namur, w Belgii. 
Znajduje się na linii 162 Namur - Sterpenich i 128 Ciney – Yvoir. Jest obsługiwana również przez pociągi parowe Chemins de Fer du Bocq.
Obecny budynek dworca został zbudowany w 1977 roku według planów architekta Edmonda Lejaera.

</doc>
<doc id="3475054" url="https://pl.wikipedia.org/wiki?curid=3475054" title="Campo (Kolorado)">
Campo (Kolorado)

Campo – miasto w Stanach Zjednoczonych, w stanie Kolorado, w hrabstwie Baca.

</doc>
<doc id="3475055" url="https://pl.wikipedia.org/wiki?curid=3475055" title="Cmentarz wojenny nr 143 – Ostrusza">
Cmentarz wojenny nr 143 – Ostrusza

 
Cmentarz wojenny nr 143 w Ostruszy – cmentarz z I wojny światowej, znajdujący się we wsi Ostrusza w powiecie tarnowskim, w gminie Ciężkowice. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27. 
Opis cmentarza.
Cmentarz znajduje się na przy drodze z Ciężkowic przez Ostruszę do Turzy. Jest to średniej wielkości cmentarz, zbudowany na planie prostokąta na stoku opadającym na południowa stronę. Z trzech stron otoczony jest solidnym kamiennym murem nakrytym betonowym daszkiem. Od strony drogi ogrodzenie tworzą murowane z kamienia słupki, pomiędzy którymi zawieszono drewniane segmenty ogrodzeniowe typu balustrada. Wejście od szosy po schodkach i przez dwuskrzydłowe wrota wykonane z grubych drewnianych belek. Stanowią one zamknięcie murowanej z kamieni bramy z łukiem między słupkami. Na wprost bramy, na środku cmentarza znajduje się drewniany krzyż osadzony na murowanym z kamieni cokole. Mogiły żołnierzy umieszczone w sześciu rzędach równoległych do dłuższego boku cmentarza. Na mogiłach stele dwóch rodzajów:
Rudolf Broch i Hans Hauptmann, autorzy monumentalnej monografii o zachodniogalicyjskich cmentarzach I wojny światowej tak opisują ten cmentarz: „".. korzystne umiejscowienie przydrożnego cmentarza na znacznej skarpie, wzmacnia jego wymowę, a myślącemu artyście podsuwa gotowe rozwiązanie zadania. Jest tak, jak gdyby sama ziemia wyniosła to miejsce pamięci zasłużonych bohaterów ponad przeciętność codzienności, aby nań kierować wszystkie spojrzenia i na każdym przechodniu wymuszać świadomość jego obowiązku wdzięczności i czci wobec tych, którzy ocalili ojczyznę"”.
Polegli.
Na cmentarzu w 14 grobach zbiorowych i 92 pojedynczych pochowanych jest łącznie 331 żołnierzy, w tym:
Wszyscy ci żołnierze zginęli 2 maja 1915 r. w czasie wielkiej ofensywy sprzymierzonych wojsk austro-węgierskich i niemieckich, zwanej bitwą pod Gorlicami. Wśród pochowanych jest 11 podoficerów, 3 chorążych, 2 oficerów. Wśród poległych są także żołnierze polskiej narodowości. W tym miejscu walka toczyła się bezpośrednio wzdłuż linii potoku Ostruszanka. Żołnierze rosyjscy dwukrotnie odparli atak, nim ostatecznie zostali pokonani. 
Losy cmentarza.
Po II wojnie ranga cmentarzy w świadomości społeczeństwa i ówczesnych władz zmalała, nie dbano o nie i ulegały w naturalny sposób niszczeniu przez czynniki pogody i roślinność. Dopiero od lat 90. zaczęto bardziej dbać o cmentarze z I wojny światowej. Cmentarz nr 143 został w 2005 r. poddany generalnemu remontowi, w czasie którego m.in. uzupełniono brakujące tablice żeliwne na stelach. Zadbano przy tym o zachowanie wyglądu cmentarza zgodnego z dokumentalnymi planami.

</doc>
<doc id="3475057" url="https://pl.wikipedia.org/wiki?curid=3475057" title="Langenbach (Oberbay) (stacja kolejowa)">
Langenbach (Oberbay) (stacja kolejowa)

Langenbach (Oberbay) (niem: "Bahnhof Langenbach (Oberbay)") – stacja kolejowa w Langenbach, w kraju związkowym Bawaria, w Niemczech. Leży na linii kolejowej Monachium – Ratyzbona. Stacja jest obsługiwana codziennie przez około 35 pociągów Deutsche Bahn AG. Stacja znajduje się w obszarze sieci transportu kolejowego Münchner Verkehrs- und Tarifverbund. Wykorzystywana jest do dnia dzisiejszego linia do Elektrowni Zolling na dawniej Hallertauer Lokalbahn.
Według klasyfikacji Deutsche Bahn posiada kategorię 6.
Stacja została oddana do użytku w dniu 3 listopada 1858 roku wraz z linią kolejową Monachium-Landshut. Dzięki oddaniu Hallertau Lokalbahn do Enzelhausen w 1909, stacja została całkowicie przebudowany. Od 2009 do 2011 miała miejsce przebudowa stacji, w wyniku której perony zostały przesunięte o około 200 metrów..
Położenie.
Stacja Langenbach (Oberbay) znajduje się około 200 metrów na północ od centrum Langenbach. Budynek dworca położony jest przy Bahnhofstrasse i ma adres Bahnhofstrasse 5. Na południe od budynku stacji znajduje się "Eichenstraße", która przecina tam linię kolejową. Na zachód od budynków kolejowych jest "Dorfstraße". Na północ od stacji z linią krzyżuje się "Inkofener Straße".

</doc>
<doc id="3475058" url="https://pl.wikipedia.org/wiki?curid=3475058" title="Aguara">
Aguara



</doc>
<doc id="3475059" url="https://pl.wikipedia.org/wiki?curid=3475059" title="Terje Lie">
Terje Lie

Terje Lie – norweski brydżysta.
Wyniki brydżowe.
Zawody europejskie.
W europejskich zawodach zdobył następujące lokaty:

</doc>
<doc id="3475065" url="https://pl.wikipedia.org/wiki?curid=3475065" title="José Ramón Villar">
José Ramón Villar

José Ramón Villar Saldaña (ur. 7 czerwca 1958 w La Almunia de Doña Godina (Saragossa, zm. 10 kwietnia 2021) – hiszpański ksiądz z Prałatury Opus Dei, teolog, profesor teologii systematycznej Uniwersytetu Nawarry.
Życiorys.
Ukończył studia z zakresu prawa cywilnego na Uniwersytecie w Saragossie i uzyskał doktorat z teologii na Wydziale Teologicznym Uniwersytetu w Nawarze. Był członkiem Opus Dei i w 1986 r. przyjął święcenia kapłańskie. W 1987 r. rozpoczął działalność dydaktyczną na Uniwersytecie Nawarry jako profesor w Katedrze Eklezjologii i Teologii Sakramentalnej. W latach 2004-2010 pełnił funkcję dziekana Wydziału Teologicznego..
Publikacje.
Jest autorem ulicznych publikacji z zakresu historii prawa oraz teologii.

</doc>
<doc id="3475066" url="https://pl.wikipedia.org/wiki?curid=3475066" title="Głaz narzutowy w Trąbinie">
Głaz narzutowy w Trąbinie

Głaz narzutowy w Trąbinie – głaz narzutowy z różowego granitu, znajdujący się w miejscowości Trąbin-Wieś. Pomnik przyrody ustanowiony Uchwałą Nr XXXVI/140/05 Rady Gminy Brzuze z dnia 28 grudnia 2005 roku. Jedyny tego typu pomnik na terenie powiatu rypińskiego.
Eratyk zbudowany jest granitu różowego grubokrystaliczny, z dużymi ziarnami ortoklazu otoczonego zielonkawym plagioklazem, przecięty pasem drobnoziarnistego granitu. Jego skład to kwarc (ok. 30%), ortoklaz (ok. 30%) i skalenie (ok. 30%). Pozostałą część stanowią dodatki (m.in. mika). Masa głazu to 24 020 kg.
Głaz znaleziono na miejscowym polu uprawnym i przetransportowano do centrum wsi. Pochodzi prawdopodobnie z południowej Finlandii lub sąsiadującej z nią części Rosji.

</doc>
<doc id="3475067" url="https://pl.wikipedia.org/wiki?curid=3475067" title="C5H9NO3">
C5H9NO3



</doc>
<doc id="3475070" url="https://pl.wikipedia.org/wiki?curid=3475070" title="C5H9NO4">
C5H9NO4



</doc>
<doc id="3475071" url="https://pl.wikipedia.org/wiki?curid=3475071" title="Lafayette (Kolorado)">
Lafayette (Kolorado)

Lafayette – miasto w Stanach Zjednoczonych, w stanie Kolorado, w hrabstwie Boulder.

</doc>
<doc id="3475073" url="https://pl.wikipedia.org/wiki?curid=3475073" title="Grzegorz Król (artysta ludowy)">
Grzegorz Król (artysta ludowy)

Grzegorz Mirosław Król (ur. 27 stycznia 1953 r. w Olszówce Pilczyckiej) – polski artysta ludowy, rzeźbiarz i malarz.
Rzeźbiarstwem zaczął zajmować się w 1967 roku, a zadebiutował w 1973 roku w Toruniu, biorąc udział w konkursie "Mikołaj Kopernik w rzeźbie ludowej". W 1982 roku został członkiem Stowarzyszenia Twórców Ludowych. W swych pracach podejmuje tematykę religijną i świecką. Specjalizuje się w tworzeniu rzeźb pełnych – pojedynczych i wielofigurowych oraz reliefów. Najczęściej wykorzystywanym przez artystę materiałem jest lite drewno, z którego powstają dzieła różnej wielkości. Dorobek artysty obfituje również w kamienne kompozycje rzeźbiarskie, np. relief znajdujący się w kościele w Pilczycy. W jego twórczości dominuje tematyka wsi, czego inspiracją są sceny z lat młodości. Ukazuje on dawne obyczaje, pracę na roli, ginące profesje, a także sposoby spędzania wolnego czasu. 
Obok dzieł o tematyce świeckiej pojawiają się też takie, które nawiązują do motywów religijnych, m.in. figury świętych i sceny biblijne.
W kręgu zainteresowań artysty jest także malarstwo. O kunszcie twórcy świadczy szeroki wachlarz technik, które wykorzystuje w swojej pracy, malując na płótnie, desce, sklejce oraz szkle. 
Jest laureatem wielu nagród. Jego dzieła od lat znajdują się w kolekcjach prywatnych i muzealnych: Muzeum Narodowym w Kielcach, Muzeum Wojska w Białymstoku, Muzeum Częstochowskim, Muzeum Etnograficznym w Krakowie i Toruniu, Muzeum Polskiego Ruchu Ludowego w Warszawie, Muzeum Sztuki Ludowej w Otrębusach, Muzeum Tatrzańskim w Zakopanem, "Museum Europäischer Kulturen" Staatliche Museen zu Berlin oraz w kościele św. Zbawiciela w Augsburgu-Göggingen w Niemczech. 

</doc>
<doc id="3475074" url="https://pl.wikipedia.org/wiki?curid=3475074" title="Mistrzostwa Europy w Rugby 7 Mężczyzn 2012 (dywizje)">
Mistrzostwa Europy w Rugby 7 Mężczyzn 2012 (dywizje)

Zawody w niższych dywizjach Mistrzostw Europy w Rugby 7 Mężczyzn 2012 odbywały się w maju i czerwcu 2012 roku. Zawody Dywizji A stanowiły część kwalifikacji do Pucharu Świata 2013.
Informacje ogólne.
W walce o tytuł mistrzowski brało udział dwanaście zespołów, pozostałe europejskie drużyny, które przystąpiły do rozgrywek, występowały w niższych dywizjach, a dzięki systemowi awansów i spadków, mogły walczyć o udział w Grand Prix Series. Zorganizowano po jednym turnieju w Dywizji A i B, a przystępujące do nich reprezentacje mogły liczyć maksymalnie dwunastu zawodników. Rozstawienie następowało na podstawie rankingu z poprzedniego roku uzupełnionego o Szkocję, którą uplasowano na miejscu 7 w rozgrywkach elity. Pomiędzy dywizjami istniał system awansów i spadków – po zakończonym sezonie najsłabsza reprezentacja z Grand Prix Series oraz Dywizji A zostały relegowane do niższych klas rozgrywkowych, a ich miejsce zajęli zwycięzcy zawodów odpowiednio Dywizji A oraz Dywizji B.
Reprezentacje w każdym z turniejów zostały podzielone na dwie sześciozespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – dwie czołowe drużyny z każdej grupy awansowały do półfinałów, zespoły z miejsc trzeciego i czwartego do turnieju "Plate", a pozostałe walczyły o "Bowl". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Zawody w Dywizji A odbyły się w Warszawie 19–20 maja 2012 roku, a zwyciężyli w nich Rumuni. Czołowa trójka turnieju (Rumunia, Belgia i Litwa) otrzymała również zaproszenie do udziału w trzecim turnieju tegorocznej edycji Grand Prix Series oraz europejskich kwalifikacjach do Pucharu Świata 2013. Zwycięzcami rywalizacji w Dywizji B 2–3 czerwca 2012 roku w szwajcarskim Winterthur okazali się natomiast Chorwaci.

</doc>
<doc id="3475075" url="https://pl.wikipedia.org/wiki?curid=3475075" title="C5H10O2">
C5H10O2



</doc>
<doc id="3475077" url="https://pl.wikipedia.org/wiki?curid=3475077" title="C5H10O3">
C5H10O3



</doc>
<doc id="3475078" url="https://pl.wikipedia.org/wiki?curid=3475078" title="Longmont">
Longmont

Longmont – miasto w Stanach Zjednoczonych, w stanie Kolorado, w hrabstwie Boulder.

</doc>
<doc id="3475082" url="https://pl.wikipedia.org/wiki?curid=3475082" title="Aleksi Inauri">
Aleksi Inauri

Aleksi Inauri (gruz. ალექსი ნიკოლოზის ძე ინაური; ros. Алексе́й Никола́евич Инау́ри, "Aleksiej Nikołajewicz Inauri"; ur. w Gori, zm. 23 czerwca 1993 w Tbilisi) – radziecki polityk i dowódca wojskowy, generał pułkownik, minister spraw wewnętrznych Gruzińskiej SRR (1953–1954), Bohater Związku Radzieckiego (1985).
Życiorys.
Gruzin, 1926 skończył wieczorową szkołę średnią w Gori, pracował w fabryce wagonów w Tbilisi, od sierpnia 1927 służył w Armii Czerwonej, 1931 ukończył szkołę kawaleryjską w Krasnodarze. Od kwietnia 1931 dowódca plutonu, później eskadronu 16 Pułku Kawalerii 3 Besarabskiej Dywizji Kawalerii, od 1932 członek WKP(b), od października 1936 komendant szkoły pułkowej, od grudnia 1938 pomocnik dowódcy 60 Pułku Kawalerii, od lutego 1940 158 Pułku Kawalerii, od kwietnia 1941 dowódca 99 Pułku Kawalerii Kijowskiego Specjalnego Okręgu Wojskowego w stopniu majora. Od czerwca 1941 uczestnik wojny z Niemcami, walczył na Froncie Południowo-Zachodnim i Południowym, od 16 stycznia do 30 lipca 1942 dowódca 34 Dywizji Kawalerii 5 Korpusu Kawalerii 37 Armii Frontu Południowego w stopniu podpułkownika i od 6 maja 1942 pułkownika, brał udział w walkach na zachodniej Ukrainie, rejonie Kijowa, Sum i Charkowa, od sierpnia 1942 do lutego 1946 dowódca 1 Dywizji Kawalerii 15 Korpusu Kawalerii Frontu Zakaukaskiego stacjonującej w Tebrizie, 13 września 1944 awansowany na generała majora. Po ukończeniu 1948 Wyższej Akademii Wojskowej im. Woroszyłowa został dowódcą 18 Dywizji Zmechanizowanej Grupy Radzieckich Wojsk Okupacyjnych w Niemczech, od grudnia 1951 dowódca 9 Korpusu, a od lutego 1953 3 Korpusu Piechoty Karpackiego Okręgu Wojskowego. Od lipca 1953 do marca 1954 minister spraw wewnętrznych Gruzińskiej SRR, od marca 1954 do grudnia 1988 przewodniczący KGB Gruzińskiej SRR, 9 stycznia 1957 mianowany generałem porucznikiem, a 27 października 1967 generałem pułkownikiem.
Za „wielkie zasługi w zapewnieniu bezpieczeństwa państwowego ZSRR, męstwo i odwagę, przejawiane w okresie wielkiej wojny ojczyźnianej”, uchwałą Prezydium Rady Najwyższej ZSRR z 7 maja 1985 otrzymał tytuł Bohatera ZSRR. Od grudnia 1988 na emeryturze. Deputowany do Rady Najwyższej ZSRR od 4 do 11 kadencji (1954-1989)członek Biura KC Komunistycznej Partii Gruzji. Po rozpadzie ZSRR mieszkał w Batumi. Pochowany w Tbilisi.
Odznaczenia.
Medale ZSRR i odznaczenia zagraniczne.

</doc>
<doc id="3475083" url="https://pl.wikipedia.org/wiki?curid=3475083" title="C5H10O5">
C5H10O5

Pentozy:

</doc>
<doc id="3475089" url="https://pl.wikipedia.org/wiki?curid=3475089" title="Poncha Springs">
Poncha Springs

Poncha Springs – miasto w Stanach Zjednoczonych, w stanie Kolorado, w hrabstwie Chaffee.

</doc>
<doc id="3475091" url="https://pl.wikipedia.org/wiki?curid=3475091" title="C5H11NO2">
C5H11NO2



</doc>
<doc id="3475093" url="https://pl.wikipedia.org/wiki?curid=3475093" title="Salida (Kolorado)">
Salida (Kolorado)

Salida – miasto w Stanach Zjednoczonych, w stanie Kolorado, siedziba administracyjna hrabstwa Chaffee.

</doc>
<doc id="3475098" url="https://pl.wikipedia.org/wiki?curid=3475098" title="Kit Carson (Kolorado)">
Kit Carson (Kolorado)

Kit Carson – miasto w Stanach Zjednoczonych, w stanie Kolorado, w hrabstwie Cheyenne.

</doc>
<doc id="3475100" url="https://pl.wikipedia.org/wiki?curid=3475100" title="Cheyenne Wells">
Cheyenne Wells

Cheyenne Wells – miasto w Stanach Zjednoczonych, w stanie Kolorado, siedziba administracyjna hrabstwa Cheyenne.

</doc>
<doc id="3475102" url="https://pl.wikipedia.org/wiki?curid=3475102" title="Gimnazjum Wojciecha Górskiego w Warszawie">
Gimnazjum Wojciecha Górskiego w Warszawie

Gimnazjum Wojciecha Górskiego w Warszawie, później Gimnazjum pod wezwaniem św. Wojciecha w Warszawie – nieistniejąca szkoła w Warszawie.
Historia.
Prekursorem szkoły była placówka założona w czasie zaboru rosyjskiego. Pierwotnie, po otrzymaniu zgody władz rosyjskich, pedagog Wojciech Górski otworzył 27 sierpnia 1877 roku 4-klasową Szkołę Realną, umieszczoną przy ulicy Daniłowiczowskiej, gdzie działała przez sześć kolejnych lat. W 1883 szkoła została przeniesiona do budynku przy ulicy Hortensja 2. Gmach, którego autorami byli Artur Göbel i Józef Pius Dziekoński, otrzymał trzy piętra i był wzniesiony przy zastosowaniu dużej ilości elementów odlanych z żeliwa, nowego i modnego wówczas materiału. Od 1903 placówka działała jako szkoła realna, od 1905 jako ośmioklasowe gimnazjum filologiczne z językiem polskim jako wykładowym. Do końca okresu zaborów do szkoły trafiali m.in. polscy uczniowie, którzy byli wydalani z innych szkół. Przed 1914 szkoła nosiła nazwę Gimnazjum Męskie Prywatne pod wezwaniem św. Wojciecha.
W 1913 powstało Towarzystwo Byłych Wychowanków Gimnazjum pod Wezwaniem św. Wojciecha, dawniej Szkoły Wojciecha Górskiego. Po odzyskaniu przez Polskę niepodległości na początku istnienia II Rzeczypospolitej od 1921 szkoła funkcjonowała jako Gimnazjum męskie pod wezwaniem Świętego Wojciecha założone w roku 1877 przez Wojciecha Górskiego.
U zarania II Rzeczypospolitej gimnazjum funkcjonowało w odmienny sposób od przyjętego przez Ministerstwo Oświaty (z racji doświadczenia dyr. W. Górski prowadził szkołę według własnego zamysłu); nauka w szkole trwała łącznie 10 lat, w tym 6 lat szkoły propedeutycznej (2 klasy nauki wstępnej i 4 gimnazjalnej) i 4 lata właściwego gimnazjum. Ponadto byli wychowankowie utworzyli Fundację Wojciecha i Anieli małż. Górskich, która utrzymywała pieczę nad szkołą Fundacja Wojciecha i Anieli Górskich. W latach 30. popiersie Wojciecha Górskiego wykonał Władysław Szyndler, absolwent szkoły. Hymnem szkoły była "Bogurodzica". W latach 30. prefektem szkoły był Mieczysław Węglewicz. Pod koniec lat 30. szkoła działała jako Liceum, Gimnazjum i Szkoła Powszechna pod wezwaniem św. Wojciecha w Warszawie; w 1937 dyrektorem liceum i gimnazjum był Stanisław Bogdanowicz, a kierownikiem szkoły powszechnej był Stefan Nowiński. W dniach 16-17 października 1937 odbyły się obchody jubileuszu 60-lecia Gimnazjum i 25-lecia Towarzystwa b. Wychowanków.
W związku z tym, że wśród uczniów największą popularność zyskały poglądy narodowe, w gimnazjum funkcjonowało nieformalne koło ONR ABC.
W szkole działała 25 Warszawska Drużyna Harcerska (działał w niej Władysław Ludwig).
Po wybuchu II wojny światowej i nastaniu okupacji niemieckiej w szkole było prowadzone tajne nauczanie (w tym czasie przeprowadzono w niej największą liczbę egzaminów maturalnych w stolicy). W trakcie powstania warszawskiego w 1944 został zburzony gmach szkoły.
Po zakończeniu wojny została wznowiona działalność szkoły, która funkcjonowała przy ulicy Smolnej 30. W 1950 placówka została zlikwidowana. Zachowane od zniszczenia popiersie W. Górskiego na przełomie lat 40. i 50. znajdowało się w budynku szkoły przy ulicy Smolnej, zaś w 1957 zostało położone w miejscu istnienia budynku szkoły, na rogu obecnych ulicy Wojciecha Górskiego i Juliana Tuwima.
Absolwenci i uczniowie.
Osoby podane w kolejności alfabetycznej. W nawiasach podano datę ukończenia gimnazjum z egzaminem dojrzałości bądź informację o tymczasowej nauce.

</doc>
<doc id="3475103" url="https://pl.wikipedia.org/wiki?curid=3475103" title="Gimnazjum im. Wojciecha Górskiego w Warszawie">
Gimnazjum im. Wojciecha Górskiego w Warszawie



</doc>
<doc id="3475105" url="https://pl.wikipedia.org/wiki?curid=3475105" title="Karol Grossmann (reżyser)">
Karol Grossmann (reżyser)

Karol Grossmann (ur. 27 października 1864 w Drakovci, zm. 3 sierpnia 1929 w Ljutomerze) – słoweński reżyser filmowy, pionier kina, autor pierwszych filmów słoweńskich.
Z wykształcenia był prawnikiem (ukończył szkołę prawniczą w Grazu, tytuł doktora otrzymał w 1897), od 1901 roku prowadził praktykę adwokacką w Ljutomerze. Interesował się fotografią, z czasem zainteresował się również ruchomymi obrazami – był posiadaczem latarni magicznej, którą zakupił w Dreźnie, a także kilku aparatów fotograficznych i kamery 17,5 mm. Ta ostatnia posłużyła mu w 1905 do nakręcenia pierwszych w historii słoweńskich filmów: "Wyjścia z kościoła" (oryg. "Odhod od maśe"), "Targ w Ljutomerze" (oryg. "Sejem w Ljutomerju"); były to krótkie filmy dokumentalne. Rok później nakręcił film "W swoim ogrodzie" ("Na domačem vrtu"), w którym pojawiają się jego córki Draga i Božena oraz jego żona, Matylda, trzymająca na rękach niemowlę. Filmy Grossmana pozostały nieznane aż do 1948 roku.
W 1915 roku w domu Grossmanna wracał do zdrowia ranny oficer Fritz Lang, który w przyszłości miał zostać jednym z najsłynniejszych niemieckich reżyserów filmowych. W czasie gościny u Grossmanna Lang zajmował się tworzeniem rzeźb; odnalezione po latach obiekty z tego okresu to jedyne zachowane do dziś dzieła Langa z czasów, zanim zajmował się kinem.

</doc>
<doc id="3475106" url="https://pl.wikipedia.org/wiki?curid=3475106" title="C5H11O2S">
C5H11O2S



</doc>
<doc id="3475109" url="https://pl.wikipedia.org/wiki?curid=3475109" title="Silver Plume">
Silver Plume

Silver Plume – miasto w Stanach Zjednoczonych, w stanie Kolorado, w hrabstwie Clear Creek.

</doc>
<doc id="3475111" url="https://pl.wikipedia.org/wiki?curid=3475111" title="Stopa okopowa">
Stopa okopowa

Stopa okopowa – określenie zespołu objawów dotyczących puchnięcia oraz odmrożenia stóp, szczególnie u żołnierzy, spowodowana długotrwałym uciskiem stóp przez buty oraz długotrwałą ekspozycją na obniżoną temperaturę bądź wilgotne lub mokre środowisko.
W okresie II wojny światowej bagatelizowana i często uznawana za samookaleczenie, za które groził sąd wojenny. Bardzo poważna w skutkach, grożąca zakażeniem i amputacją stopa okopowa podczas inwazji Aliantów we Francji wyłączyła z walki więcej żołnierzy niż niemieckie armaty 88 mm, moździerze i karabiny maszynowe. Zimą 1944–1945 trzeba było z tego powodu wycofać z linii frontu blisko czterdzieści pięć tysięcy żołnierzy.

</doc>
<doc id="3475112" url="https://pl.wikipedia.org/wiki?curid=3475112" title="Idaho Springs">
Idaho Springs

Idaho Springs – miasto w Stanach Zjednoczonych, w stanie Kolorado, w hrabstwie Clear Creek.

</doc>
<doc id="3475114" url="https://pl.wikipedia.org/wiki?curid=3475114" title="C5H11O8P">
C5H11O8P



</doc>
<doc id="3475117" url="https://pl.wikipedia.org/wiki?curid=3475117" title="C5H12O">
C5H12O



</doc>
<doc id="3475120" url="https://pl.wikipedia.org/wiki?curid=3475120" title="C5H12O5">
C5H12O5



</doc>
<doc id="3475121" url="https://pl.wikipedia.org/wiki?curid=3475121" title="Cmentarz wojenny nr 142 – Ostrusza">
Cmentarz wojenny nr 142 – Ostrusza

 
Cmentarz wojenny nr 142 w Ostruszy – cmentarz z I wojny światowej, znajdujący się we wsi Ostrusza w gminie Ciężkowice, powiecie tarnowskim, województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27. 
Lokalizacja.
Cmentarz znajduje się na szczycie niewielkiego, ale stromego wzgórza wznoszącego się po północnej stronie drogi z Ciężkowic przez Ostruszę do Turzy. Wysokość wzgórza wynosi 346 m. Cmentarz ten znajduje się w odległości zaledwie około 300 m od położonego przy samej drodze cmentarza wojennego nr 143 – Ostrusza, jest jednak trudny do odszukania, gdyż wzgórze jest całkowicie porośnięte lasem, zaś prowadząca do niego terenowa droga dochodzi tylko do podnóża wzgórza, a dojście do cmentarza w terenie nie jest w żaden sposób oznaczone. Jedynym orientacyjnym punktem jest stojąca przy szosie powyżej cmentarza nr 142 kapliczka. Obok niej w górę idzie droga szutrowa pomiędzy domami. Nią, a później drogą polną można podejść do podstawy wzgórza, dalej przez las. 
Opis cmentarza.
Jest to niewielki cmentarz na planie prostokąta, założony na szczycie wzgórza, oraz na jego stoku opadającym na południową stronę. Centralny pomnik to murowany z kamienia czworokątny obelisk. Na jednej z jego ścian wykonano z kamienia pierścień, wewnątrz którego jest wykuty krzyż maltański i data 1914–1915. Cmentarz posiadał ogrodzenie w postaci drewnianego płotu. Wewnątrz ogrodzenia od furtki do pomnika centralnego prowadziła alejka, po obydwu stronach której umieszczono dwanaście rzędów grobów. Posiadały osadzone na betonowym cokole stalowe, wykonane z płaskowników krzyże dwóch rodzajów; jednoramienne krzyże łacińskie i dwuramienne krzyże lotaryńskie. Taki wygląd posiadał cmentarz według zachowanej dokumentacji. W maju 2015 r. jest w dużym stopniu zniszczony.
Rudolf Broch i Hans Hauptmann, którzy już w 1918 r. napisali monumentalną monografię o zachodniogalicyjskich cmentarzach I wojny światowej tak opisują ten cmentarz: „"Na swym cichym wzgórzu, na które wiedzie niewidoczna z drogi wąska ścieżka, cmentarz wydaje się niezwykle bliski nieba sklepiającego się nad nim i obejmującego go zewsząd swoim świetlistym blaskiem lub łzawą szarością chmur. Głębiej i swobodniej oddycha się mając świadomość, że nie dotrze tam żaden ziemski głos i nie zakłóci spokoju śpiących żołnierzy"”. Z opisu wynika, że wzgórze wówczas było bezleśne.
Polegli.
W dwóch grobach zbiorowych i 11 pojedynczych pochowano tu 125 żołnierzy, w tym:
Wśród poległych był 1 kadet i 1 podoficer. Żołnierze ci zginęli 1 stycznia 1915 r., 24–26 kwietnia 1915 r. i 2 maja 1915 r.. Żołnierze armii niemieckiej walczyli w 2 pułku piechoty, austro-węgierskiej w 11. i 22 pułku piechoty honwedów, rosyjskiej w 123 i 124 pułku piechoty.
Losy cmentarza.
Cmentarz wykonano w miejscu pierwszego pochówku, którego dokonali żołnierze chowający swoich poległych kolegów i wrogów w pobliżu okopów. Podjęto decyzję, by z powodu ciężkich warunków terenowych i braku drogi nie przenosić zwłok. Po wygranej bitwie pod Gorlicami i przepędzeniu Rosjan dalej na wschód, monarchia austro-węgierska przystąpiła do budowy cmentarzy. Przekazy miejscowej ludności podają, że cmentarz nr 142 wybudowany został przez jednego tylko jeńca włoskiego. Był to człowiek o niezwykłej sile, który sam obrabiał kamienie i na barkach wynosił je na szczyt wzgórza. Był to przy tym człowiek o bardzo pogodnym i życzliwym charakterze. Odwiedzał okoliczną ludność prosząc o pożywienie, pomagał też jej w pracach. W kilkanaście lat po wojnie odwiedził wybudowany przez siebie cmentarz. Po II wojnie ranga cmentarza w świadomości społeczeństwa i ówczesnych władz zmalała, nie dbano o niego i ulegał w naturalny sposób niszczeniu przez czynniki pogody i roślinność. W maju 2015 r. jego stan jest fatalny: po ogrodzeniu nie ma śladu, wszystkie krzyże odłamane i zabrane (zostały tylko 3 odłamane). Ocalał bez zniszczeń i w dobrym stanie pomnik centralny.

</doc>
<doc id="3475122" url="https://pl.wikipedia.org/wiki?curid=3475122" title="Empire (Kolorado)">
Empire (Kolorado)

Empire – miasto w Stanach Zjednoczonych, w stanie Kolorado, w hrabstwie Clear Creek.

</doc>
<doc id="3475124" url="https://pl.wikipedia.org/wiki?curid=3475124" title="Cmentarz wojenny nr 12 - Cieklin-Dobrynia">
Cmentarz wojenny nr 12 - Cieklin-Dobrynia



</doc>
<doc id="3475126" url="https://pl.wikipedia.org/wiki?curid=3475126" title="Tadeusz Gołogórski">
Tadeusz Gołogórski

Tadeusz Michał Gołogórski (ur. 31 lipca 1872 w Duńkowicach, zm. 13 października 1928 w Krakowie) – polski inżynier rolnictwa.
Życiorys.
Po ukończeniu gimnazjum w Przemyślu wyjechał do Lwowa, gdzie rozpoczął studia na Wydziale Budowy Maszyn tamtejszej politechniki. W 1899 uzyskał dyplom inżyniera i przeniósł się do Krakowa, gdzie do 1901 był asystentem w Katedrze Inżynierii Rolniczej Uniwersytetu Jagiellońskiego. Po uzyskaniu stypendium rządowego wyjechał na studia w Austrii, Czechach i Niemczech, równocześnie pracował naukowo oraz w fabrykach maszyn rolniczych. Po powrocie do Krakowa kontynuował pracę na wcześniej zajmowanym stanowisku, w 1912 przeniósł się do Czernihowa, gdzie został nauczycielem mechaniki rolniczej w średniej szkole rolniczej. W 1918 powrócił do Krakowa i rozpoczął pracę dyrektora technicznego w fabryce maszyn i urządzeń rolniczych Marcina Peterseima, która po odzyskaniu przez Polskę niepodległości otrzymała nazwę „Odlew”. W 1921 przeniósł się na podobne stanowisko do fabryki „Potęga”, ale po roku otrzymał propozycję objęcia Katedry Mechaniki Rolniczej na Wydziale Rolniczym Politechniki Lwowskiej. Wykładał tam przez dwa lata, a następnie powrócił do Krakowa, gdzie stanął na czele Katedry Maszynoznawstwa Rolniczego Uniwersytetu Jagiellońskiego, a w 1927 został wybrany na dziekana wydziału. Zmarł w wieku 56 lat, spoczywa na Cmentarzu Rakowickim.
Dorobek naukowy.
Tadeusz Gołogórski pozostawił bogaty dorobek naukowy, jego felietony i artykuły były publikowane na łamach Gazety Rolniczej, Przeglądu Technicznego, Rolnika i Tygodnika Rolniczego. Ponadto był autorem i współautorem publikacji książkowych (pisownia oryginalna):

</doc>
<doc id="3475127" url="https://pl.wikipedia.org/wiki?curid=3475127" title="Manassa">
Manassa

Manassa – miasto w Stanach Zjednoczonych, w stanie Kolorado, w hrabstwie Conejos.

</doc>
<doc id="3475129" url="https://pl.wikipedia.org/wiki?curid=3475129" title="Romeo (Kolorado)">
Romeo (Kolorado)

Romeo – miasto w Stanach Zjednoczonych, w stanie Kolorado, w hrabstwie Conejos.

</doc>
<doc id="3475130" url="https://pl.wikipedia.org/wiki?curid=3475130" title="Kamard">
Kamard

Kamard (perski: كمرد) – wieś w Iranie, w ostanie Teheran. W 2006 roku miejscowość liczyła 533 mieszkańców w 141 rodzinach.

</doc>
<doc id="3475132" url="https://pl.wikipedia.org/wiki?curid=3475132" title="La Jara (Kolorado)">
La Jara (Kolorado)

La Jara – miasto w Stanach Zjednoczonych, w stanie Kolorado, w hrabstwie Conejos.

</doc>
<doc id="3475135" url="https://pl.wikipedia.org/wiki?curid=3475135" title="Tyler Ennis (hokeista)">
Tyler Ennis (hokeista)

Tyler Ennis (ur. 6 października 1989 w Edmonton, Alberta) – kanadyjski hokeista, reprezentant Kanady.
Kariera.
Wychowanek Knights of Columbus Pats. Przez cztery sezony występował w kanadyjskiej lidze juniorskiej WHL w ramach CHL w barwach Medicine Hat Tigers. Większą część kolejnego sezonu spędził w AHL w Portland Pirates, jednak 14 listopada 2009 zadebiutował w NHL w zespole Buffalo Sabres. Występuje tam do dziś, z przerwą na pobyt w szwajcarskim SCL Tigers. Od czerwca 2017 był zawodnikiem Minnesota Wild. Rok później, w połowie 2018 jego kontrakt został wykupiony przez ten klub, po czym Ennis został wolnym zawodnikiem. W lipcu 2018 przeszedł do Toronto Maple Leafs. W lipcu 2019 został graczem. W lutym 2020 przeszedł do Edmonton Oilers. W październiku 2021 związał się rocznym kontraktem z Ottawa Senators, w barwach którego w kwietniu 2022 doznał kontuzji. Pod koniec października 2022 został zaangażowany przez szwajcarski klub SC Bern.
Został reprezentantem Kanady. Występował w kadrze juniorskiej kraju na mistrzostwach świata do lat 20 w 2009 i zdobył złoty medal. Uczestniczył w turnieju mistrzostw świata w 2015, również zdobywając medal.

</doc>
<doc id="3475137" url="https://pl.wikipedia.org/wiki?curid=3475137" title="Blanca (Kolorado)">
Blanca (Kolorado)

Blanca – miasto w Stanach Zjednoczonych, w stanie Kolorado, w hrabstwie Costilla.

</doc>
<doc id="3475139" url="https://pl.wikipedia.org/wiki?curid=3475139" title="Wiaczesław Majzel">
Wiaczesław Majzel

Wiaczesław Majzel (ang. tr.: "Vyacheslav Mayzel", ur. 13 stycznia 1972) − izraelski bokser, dwukrotny uczestnik mistrzostw świata w boksie w roku 1991 i 1997, uczestnik mistrzostw Europy 1998, finalista pucharu świata w roku 1994.
Kariera.
W styczniu 1991 zwyciężył w międzynarodowym turnieju w Sztokholmie, wygrywając w kategorii lekkiej. W finale pokonał na punkty (5:0) reprezentanta ZSRR Serguriego Masliani.
W listopadzie 1991 rywalizował na Mistrzostwach Świata 1991 w Sydney. Majzel odpadł w 1/16 finału, przegrywając w nim z Kubańczykiem Julio Gonzálezem. W marcu 1992 rywalizował w turnieju kwalifikacyjnym dla Europy na Letnie Igrzyska Olimpijskie 1992 w Barcelonie. Odpadł w 1/8 finału kategorii lekkiej, przegrywając na punkty (13:14) z Tiborem Rafaelem. 
W czerwcu 1994 rywalizował w kategorii lekkiej w Pucharze Świata 1994 w Bangkoku. Rywalizację zakończył na 1/16 finału po porażce z Koreańczykiem Kim-Taik Seungiem.
W październiku 1997 rywalizował w kategorii lekkopółśredniej na Mistrzostwach Świata 1997 w Budapeszcie. Rywalizację rozpoczął od zwycięstwa nad Gruzinem Giorgim Kapanadze, pokonując go po dogrywce (+12:12). Do 1/8 finału awansował bez walki, gdyż jego rywal, Irańczyk Babak Moghimi nie przystąpił do pojedynku. W 1/8 finału pokonał na punkty (19:11) Algierczyka Benamara Meskine. W ćwierćfinale przegrał z Rumunem Dorelem Simionem, ulegając mu na punkty (7:19). W maju 1998 rywalizował na Mistrzostwach Europy 1998, jednak odpadł już w eliminacjach.
Jest finalistą turnieju Tammer z roku 1991 oraz półfinalistą z roku 1997.

</doc>
<doc id="3475140" url="https://pl.wikipedia.org/wiki?curid=3475140" title="Olney Springs">
Olney Springs

Olney Springs – miasto w Stanach Zjednoczonych, w stanie Kolorado, w hrabstwie Crowley.

</doc>
<doc id="3475141" url="https://pl.wikipedia.org/wiki?curid=3475141" title="Tyler Ennis">
Tyler Ennis



</doc>
<doc id="3475142" url="https://pl.wikipedia.org/wiki?curid=3475142" title="Crowley (Kolorado)">
Crowley (Kolorado)

Crowley – miasto w Stanach Zjednoczonych, w stanie Kolorado, w hrabstwie Crowley.

</doc>
<doc id="3475143" url="https://pl.wikipedia.org/wiki?curid=3475143" title="Lassie i przyjaciele">
Lassie i przyjaciele

Lassie i przyjaciele (franc. "Lassie", niem. "Lassie: Die neue Serie", 2014) – francusko-niemiecki serial animowany zrealizowany przez wytwórnię DQ Entertainment i Superprod. Treść serialu zainspirowana postacią psa Lassie stworzoną przez pisarza Erica Knighta.
Premiera serialu odbyła się we Francji 19 stycznia 2014. W Polsce serial zadebiutował 16 maja 2015 na antenie Canal+ Family (emitowano tylko pierwszy sezon).
Serial emitowany (z pierwszą i drugą serią) na kanale TVP ABC od 2 września 2019.
Fabuła.
Serial opisuje perypetie suczki rasy owczarek collie Lassie oraz jej przyjaciółki i opiekunki – dziesięcioletniej dziewczynki Zoe Parker, które mieszkają w Wielkim Parku Narodowym. Ojciec Zoe jest strażnikiem, natomiast jej matka prowadzi klinikę weterynaryjną jako lekarz weterynarii. Zoe i Lassie codziennie razem przeżywają przygody.

</doc>
<doc id="3475146" url="https://pl.wikipedia.org/wiki?curid=3475146" title="Westcliffe (Kolorado)">
Westcliffe (Kolorado)

Westcliffe – miasto w Stanach Zjednoczonych, w stanie Kolorado, siedziba administracyjna hrabstwa Custer.

</doc>
<doc id="3475148" url="https://pl.wikipedia.org/wiki?curid=3475148" title="Silver Cliff (Wisconsin)">
Silver Cliff (Wisconsin)

Silver Cliff – miasto w Stanach Zjednoczonych, w stanie Wisconsin, w hrabstwie Marinette.

</doc>
<doc id="3475149" url="https://pl.wikipedia.org/wiki?curid=3475149" title="Instytut Technologii Polimerów i Barwników Politechniki Łódzkiej">
Instytut Technologii Polimerów i Barwników Politechniki Łódzkiej

Instytut Technologii Polimerów i Barwników Politechniki Łódzkiej – jeden z instytutów Wydziału Chemicznego Politechniki Łódzkiej, powstały w 2004 roku w wyniku połączenia Instytutu Polimerów i Katedry Barwników.
Historia Instytutu Polimerów.
Instytut Polimerów powstał w 1970 roku w wyniku połączenia Katedry Technologii Kauczuku i Gumy, Katedry Technologii Organicznej, Katedry Technologii Garbarstwa i części Katedry Fizyki. Pierwszym dyrektorem Instytutu Polimerów został prof. dr Marian Kryszewski, który pełnił tę funkcję przez 2 lata. Kolejnymi dyrektorami Instytutu Polimerów byli: prof. dr hab. inż. Jerzy Ruciński (1972-1985), prof. dr inż. Kazimierz Studniarski (1985-1989), prof. dr hab. inż. Ludomir Ślusarski (1989-2001) oraz prof. dr hab. inż. Marian Zaborski (2001-2004).
Praca naukowa i dydaktyczna Instytutu początkowo prowadzona była w czterech zespołach dydaktycznych: Technologii Kauczuku i Gumy, Technologii Skóry, Technologii Tworzyw Sztucznych i Fizyki. W 1977 roku utworzono 5 zespołów naukowo-badawczych: Chemii i Technologii Elastomerów, Chemii Poliamidów, Chemii Silikonów, Chemii i Technologii Skóry i Fizyki Polimerów. Kolejne zmiany w strukturze Instytutu Polimerów miały miejsce jesienią 1980 roku, kiedy to rozwiązano Zespół Chemii Poliamidów. W 1981 roku utworzono Zespół Syntezy Polimerów z dawnych Zespołów Chemii Poliamidów i Chemii Silikonów. Kolejna zmiana organizacyjna Instytutu Polimerów miała miejsce w 1989 roku – powołano wówczas trzy zakłady: Zakład Technologii Kauczuku i Gumy, Zakład Technologii Tworzyw Sztucznych, Zakład Technologii Skóry oraz Zespół Fizyki Polimerów, który w 1993 roku przekształcono w Zakład Fizyki Polimerów. W 1994 roku Zakład Technologii Skóry został połączony z Zakładem Technologii Kauczuków i Gumy w Zakład Technologii Polimerów, a Zakład Technologii Tworzyw Sztucznych zmienił nazwę na Zakład Chemii Polimerów. Na mocy zarządzenia Rektora Politechniki Łódzkiej z 1999 roku Zakład Fizyki Polimerów wyodrębnił się z Instytutu Polimerów i przekształcił się w samodzielną jednostkę Wydziału Chemicznego – Katedrę Fizyki Molekularnej. W 2003 roku w Instytucie zrezygnowano z podziału na zakłady.
Główne kierunki prac badawczych Instytutu Polimerów w pierwszych latach jego istnienia koncentrowały się na następujących zagadnieniach:
Historia Technologii Barwników na Wydziale Chemicznym PŁ.
Wraz z utworzeniem Politechniki Łódzkiej podjęto decyzję o powołaniu na Wydziale Chemicznym placówki kształcącej kadry dla rozwijającego się w kraju przemysłu barwników. Od pierwszego roku akademickiego 1945/46 problematyką tą zajmowała się częściowo Katedra Technologii Włókna i Farbiarstwa, której organizatorem i pierwszym kierownikiem był prof. Edmund Trepka.
Pierwszą jednostką prowadzącą podstawową działalność naukową i dydaktyczną w zakresie chemii i technologii barwników była utworzona w 1949 roku Katedra i Zakład Technologii Chemicznej Barwników Organicznych, od 1956 roku funkcjonujące jako Katedra Barwników. Jej organizatorem i kierownikiem w latach 1949-1968 był prof. dr Wincenty Wojtkiewicz. W latach 1968–1970 kierował nią doc. dr Jan Kraska. Tematyka badawcza Katedry i Zakładu Technologii Włókna i Farbiarstwa dotyczyła zagadnień związanych z chemiczną obróbką materiałów włókienniczych — głównie bielenia optycznego, druku płaskiego tkanin oraz badania temperatury zapłonu materiałów włókienniczych.
Kierunki badań.
Aktywność naukowa Instytutu skupia się w dwóch grupach tematycznych:
Technologia Polimerów, obejmująca następujące zagadnienia:
Technologia Barwników, Środków Pomocniczych i Chemii Gospodarczej, obejmująca następujące zagadnienia:

</doc>
<doc id="3475151" url="https://pl.wikipedia.org/wiki?curid=3475151" title="Silver Cliff (Kolorado)">
Silver Cliff (Kolorado)

Silver Cliff – miasto w Stanach Zjednoczonych, w stanie Kolorado, w hrabstwie Custer.

</doc>
<doc id="3475160" url="https://pl.wikipedia.org/wiki?curid=3475160" title="Paonia">
Paonia

Paonia – miasto w Stanach Zjednoczonych, w stanie Kolorado, w hrabstwie Delta.

</doc>
<doc id="3475161" url="https://pl.wikipedia.org/wiki?curid=3475161" title="Wiktor Malcew (ur. 1948)">
Wiktor Malcew (ur. 1948)

Wiktor Mychajłowycz Malcew, ukr. Віктор Михайлович Мальцев, ros. Виктор Михайлович Мальцев, "Wiktor Michajłowicz Malcew" (ur. 17 listopada 1948) – ukraiński piłkarz, grający na pozycji pomocnika, trener piłkarski.
Kariera piłkarska.
W 1978 rozpoczął karierę piłkarską w drużynie Bilszowyk Kijów. W 1979 razem z zespołem amatorskim Awtomobilist Baryszówka zdobył Puchar obwodu kijowskigo "Kolos", ale w 1980 powrócił do Bilszowyka Kijów, po czym zakończył karierę piłkarza.
Kariera trenerska.
Karierę szkoleniowca rozpoczął po zakończeniu kariery piłkarza. W 1987 został mianowany na stanowisko głównego trenera SKA Kijów.

</doc>
<doc id="3475163" url="https://pl.wikipedia.org/wiki?curid=3475163" title="Orchard City">
Orchard City

Orchard City – miasto w Stanach Zjednoczonych, w stanie Kolorado, w hrabstwie Delta.

</doc>
<doc id="3475173" url="https://pl.wikipedia.org/wiki?curid=3475173" title="Sylwester Adam Wardęga">
Sylwester Adam Wardęga



</doc>
<doc id="3475206" url="https://pl.wikipedia.org/wiki?curid=3475206" title="Choren Grigorian">
Choren Grigorian

Choren Iwanowicz (Owanesowicz) Grigorian (ros. Хорен Иванович (Ованесович) Григорян, ur. w marcu 1902 we wsi Sewakar w guberni jelizawetgradzkiej, zm. 16 maja 1956 w Baku) – funkcjonariusz radzieckich organów bezpieczeństwa, generał major, minister spraw wewnętrznych Armeńskiej SRR (1947-1953).
Życiorys.
Ormianin, po ukończeniu 1911 szkoły wiejskiej studiował do 1915 w seminarium duchownym w Şuşy, a 1915-1916 w Akademii Duchownej w Erywaniu, 1922-1925 student rabfaku w Baku. Od marca 1917 do sierpnia 1918 był kurierem Rady Delegatów Robotniczych, Żołnierskich i Chłopskich w Baku, od stycznia do maja 1920 żołnierz Armii Czerwonej, 1920-1921 i ponownie od października 1925 członek RKP(b)/WKP(b), od września 1921 funkcjonariusz Czeki/GPU Azerbejdżańskiej SRR. Od grudnia 1932 do czerwca 1933 pomocnik szefa Wydziału Tajno-Politycznego GPU Armeńskiej SRR, od czerwca 1933 do września 1934 pełnomocnik operacyjny Miejskiego Oddziału GPU/NKWD w Gandży, od września 1934 do grudnia 1937 szef Oddziału 6 Wydziału Tajno-Politycznego Zarządu Bezpieczeństwa Państwowego (UGB) NKWD Azerbejdżańskiej SRR, od 13 stycznia 1936 starszy porucznik bezpieczeństwa państwowego. Od grudnia 1937 do lutego 1939 szef Wydziału 11 UGB NKWD Azerbejdżańskiej SRR, od lutego do sierpnia 1939 szef Wydziału 3 UGB NKWD Azerbejdżańskiej SRR, od 25 marca 1939 kapitan bezpieczeństwa państwowego, od sierpnia 1939 do marca 1941 szef Wydziału 2 UGB NKWD Azerbejdżańskiej SRR, od marca do 31 lipca 1941 szef Wydziału Tajno-Politycznego NKGB Azerbejdżańskiej SRR, od sierpnia 1941 do maja 1943 szef Wydziału Tajno-Politycznego NKWD Azerbejdżańskiej SRR, 27 maja 1942 awansowany na majora, a 14 lutego 1943 na pułkownika bezpieczeństwa państwowego. Od 18 lipca 1943 do 31 lipca 1947 zastępca ludowego komisarza/ministra, a od 31 lipca 1947 do 16 marca 1953 minister spraw wewnętrznych Armeńskiej SRR, 14 grudnia 1944 mianowany komisarzem bezpieczeństwa państwowego, a 9 lipca 1945 generałem majorem. Od 31 marca do 15 maja 1953 szef Zarządu MWD okręgu erywańskiego, od 15 maja 1953 do 30 stycznia 1954 szef Wydziału 4 MWD Armeńskiej SRR, zwolniony "z powodu dyskredytacji" i odesłany na emeryturę. 3 stycznia 1955 pozbawiony stopnia generalskiego, 21 stycznia 1955 aresztowany, 26 kwietnia 1956 skazany na śmierć w związku ze "sprawą Bagirowa", następnie rozstrzelany.

</doc>
<doc id="3475208" url="https://pl.wikipedia.org/wiki?curid=3475208" title="Leopold Island">
Leopold Island

Leopold Island – niezamieszkana wyspa na Morzu Labradorskim, w Archipelagu Arktycznym, w regionie Qikiqtaaluk, na terytorium Nunavut, w Kanadzie. W pobliżu Leopold Island znajdują się wyspy: Saxe-Coburg Island (12,1 km) i Ilikok Island (37,4 km).

</doc>
<doc id="3475209" url="https://pl.wikipedia.org/wiki?curid=3475209" title="Alfons Wspaniałomyślny">
Alfons Wspaniałomyślny



</doc>
<doc id="3475221" url="https://pl.wikipedia.org/wiki?curid=3475221" title="Thomé H. Fang">
Thomé H. Fang



</doc>
<doc id="3475227" url="https://pl.wikipedia.org/wiki?curid=3475227" title="Thome H. Fang">
Thome H. Fang



</doc>
<doc id="3475231" url="https://pl.wikipedia.org/wiki?curid=3475231" title="Thome Fang">
Thome Fang



</doc>
<doc id="3475234" url="https://pl.wikipedia.org/wiki?curid=3475234" title="Thomé Fang">
Thomé Fang



</doc>
<doc id="3475238" url="https://pl.wikipedia.org/wiki?curid=3475238" title="Pienik olchowiec">
Pienik olchowiec

Pienik olchowiec, pienik olszowiec ("Aphrophora alni") – gatunek pluskwiaka z rodziny pienikowatych.
Wygląd.
Pienik o ciele długości od 9,1 do 10,2 mm. Głowa, przedplecze, tarczka i przednie skrzydła pokryte punktami szczecinkowymi. Stosunek długości ciemienia do jego szerokości wraz z oczami wynosi między od 0,24 do 0,31, stosunek długości przedplecza do długości ciemienia między 2,1 a 2,35, zaś szerokość przedplecza między 2,65 a 3,05 mm. Zaustek silnie wypukły. Płytka ciemienia ponad dwukrotnie szersza niż dłuższa. Na silnie, czarno punktowanym ciemieniu jasna, wyniesiona linia środkowa. Na brązowawych skrzydłach przednich dwie wyraźne, białe plamki przy krawędzi kostalnej, wokół których często tworzą się trzy ciemniejsze przepaski. Niekiedy skrzydła ciemnobrązowe z tylko jedną jasną plamką. Punktowanie przednich skrzydeł na białych łatkach bezbarwne, natomiast gdzie indziej czarne. Samiec ma wcięte na wierzchołku paramery i wąski edeagus.
Występowanie.
Występuje w całej Europie oraz w Azji. Spotykany licznie w lasach liściastych, szczególnie w lasach łęgowych. Dorosłe owady pojawiają się w czerwcu i występują do października, żerują głównie na olszach i wierzbach. Larwy żyją otoczone wydzieliną na świerząbku, jeżynach, ostach.

</doc>
<doc id="3475241" url="https://pl.wikipedia.org/wiki?curid=3475241" title="The Trammps">
The Trammps

The Trammps – amerykański zespół disco i soul, założony w 1972 roku w Filadelfii. Formacja była jedną z pierwszych grających muzykę disco.
Pierwszym sukcesem grupy była ich wersja piosenki „Zing! Went the Strings of My Heart” wydana w 1972 roku. Utwór trafił na miejsce 64 listy „Billboardu” Hot 100 i #17 Hot R&amp;B/Hip-Hop Songs. Pierwszą piosenkę disco jaką nagrali była „Love Epidemic” z 1973 roku. Jednak The Trammps najbardziej znani są z przeboju „Disco Inferno”, za którą w 1979 roku zdobyli nagrodę Grammy. Pierwotnie wydany w 1976 roku singiel, w maju następnego roku na brytyjskiej liście UK Singles Chart dotarł do miejsca 16, natomiast w Stanach mała płyta wspięła się wówczas na szczyt zestawienia Hot Dance Club Play. Po pojawieniu się piosenki w filmie "Gorączka sobotniej nocy" utwór opublikowano ponownie. Pod koniec maja 1978 roku singiel z „Disco Inferno” dotarł do miejsca 11 na Hot 100.
Dziennikarz muzyczny Ron Wynn napisał:
Historia.
The Volcanos.
W latach 60. zespół występował jako The Volcanos. Filadelfijski kwintet soulowy powstał w 1964 roku, który wówczas współtworzyli główny wokalista Gene Jones, wokalista Steve Kelly, gitarzysta Stanley Wade, jego brat – basista – Harold „Doc” Wade, klawiszowiec John Hart oraz perkusista Earl Young. W ciągu kilku miesięcy od powstania zespół podpisał umowę z lokalną wytwórnia „Arctic”. Kiedy rok się kończył wydany został ich debiutancki singiel „Baby”. W połowie 1965 roku grupa powróciła z ich największym hitem „Storm Warning” (przykład dynamicznego falsetto Jonesa). Singiel znalazł się na pozycji 33 listy Hot R&amp;B/Hip-Hop Songs. Później duet kompozytorski Kenny Gamble i Leon Huff napisał dla nich utwór „Help Wanted” (będącego imitacją „Storm Warning”). Przed końcem roku zespół nagrał utwór w duchu Motown „(It’s Against) The Laws of Love”. Wytwórnia Arctic początkowo nie opublikowała następnego nagrania The Volcanos „A Lady’s Man”. Płyta trafiła na półki sklepów dopiero latem następnego roku, jednak singiel nie odniósł sukcesu na listach przebojów. Zanim wytwórnia rozwiązała kontrakt z zespołem, wydana została jeszcze jedna pozycja sygnowana Arctic – napisany przez Eddiego Holmana utwór „You’re Number 1”. W 1967 roku The Volcanos nagrali dla Harthon dwa single – „It’s Gotta Be a False Alarm” i „Take Me Back Again”. Około 1968 roku Jones opuścił zespół, po czym jako Gene Faith rozpoczął karierę solową. Pozostali muzyce grupy nagrywali jeszcze jako The Moods. W 1970 roku Faith wskrzesił The Volcanos by nagrać ostatni singiel „No Trespassing”. Wtedy już bracia Harold i Stanley Wade byli w trakcie formowania nowego zespołu – The Trammps.
The Trammps.
Zespół powstał z połączenia The Volcanoes i The Exceptions. Nazwa The Trammps wzięła swój początek od pseudonimu „The Little Tramp”, którym określany był angielski aktor Charlie Chaplin. Członkowie formacji postanowili dodać drugą literę „m” w nazwie, by zaznaczyć, że są oni „lepszymi włóczęgami”. Na początku lat 70. skład formacji zmieniał się wielokrotnie; wśród członków znaleźli się piosenkarz Jimmy Ellis (tworzący pod wpływem muzyki gospel), perkusista i wokalista basowy Earl Young, oraz bracia Stanley i Harold „Doc” Wade. W latach 70. wraz z muzykami filadelfijskiego zespołu MFSB nagrywali oni materiał studyjny, a także koncertowali. Później dołączył do The Trammps piosenkarz Robert Upchurch.
Ich debiut na listach przebojów miał miejsce, gdy wydali własną wersję standardu „Zing! Went the Strings of My Heart”, która zajęła 17 miejsce na amerykańskiej liście R&amp;B w 1972 roku.
Pierwsze nagrania formacji wydane zostały przez wytwórnię Buddah Records. Utwór „Hold Back the Night” na Wyspach Brytyjskich był przebojem, gdzie w październiku 1975 roku dotarł do miejsca 5 na UK Singles Chart, natomiast na amerykańskim Hot 100 w marcu 1976 roku singiel znalazł się na pozycji 35. Po odejściu z Buddah muzycy trafili do nowo powstałej wytwórni Golden Fleece (utworzonej przez triumwirat Baker–Harris–Young), następnie The Trammps podpisali kontrakt z Atlantic Records.
Największy sukces grupy przyszedł wraz z ich singlem „Disco Inferno” (1976), który znalazł się na ścieżce dźwiękowej do filmu "Gorączka sobotniej nocy" z 1977 roku. Utwór uplasował się na miejscu 11. na liście czasopisma „Billboard” Hot 100 w maju 1978 roku. Rok później The Trammps – jako współtwórcy muzyki do filmu – otrzymali nagrodę Grammy w kategorii Album of the Year, która była ich jedyną w karierze.
Wśród singli, które pojawiły się na listach przebojów jest także „That’s Where the Happy People Go”, który w marcu 1976 roku znalazł się na miejscu 35. Pod koniec 1977 roku The Trammps opublikowali piosenkę „The Night the Lights Went Out”, której tekst nawiązywał do awarii sieci energetycznej w Nowym Jorku.
19 września 2005 roku, nagrany przez zespół utwór „Disco Inferno” wprowadzony został do Dance Music Hall of Fame podczas ceremonii, która odbyła się w Nowym Jorku. Podczas tamtego wydarzenia zespół zagrał wspólnie po raz pierwszy od 25 lat.
Rozłam.
Obecnie zespół tworzą Stanley Wade, Robert Upchurch, „Doc” Wade i Dave Dixon. Natomiast współzałożyciel The Trammps, Earl Young jako frontman współtworzy alternatywną wersję formacji, która także koncertuje regularnie. W 2014 roku zespół Younga wydał singiel „Get Your Lovin’”. Zespół, gdzie występują bracia Wade w 2011 roku nagrał małą płytę „Chapter One”.
W marcu 2012 roku, Jimmy Ellis (główny wokalista The Trammps) zmarł w wieku 74 lat w domu spokojnej starości w Rock Hill. Powodem śmierci muzyka były komplikacje związane z chorobą Alzheimera, na którą Ellis cierpiał.

</doc>
<doc id="3475247" url="https://pl.wikipedia.org/wiki?curid=3475247" title="Pienik olszowiec">
Pienik olszowiec



</doc>
<doc id="3475249" url="https://pl.wikipedia.org/wiki?curid=3475249" title="Aphrophora alni">
Aphrophora alni



</doc>
<doc id="3475250" url="https://pl.wikipedia.org/wiki?curid=3475250" title="Bezirk Wels-Land">
Bezirk Wels-Land



</doc>
<doc id="3475254" url="https://pl.wikipedia.org/wiki?curid=3475254" title="Elunda">
Elunda

Elunda (gr. Ελούντα) – jednostka administracyjna w greckiej gminie Ajos Nikolaos, na północno-wschodnim wybrzeżu Krety, w administracji zdecentralizowanej Kreta, w regionie Kreta, w jednostce regionalnej Lasiti. W 2011 roku liczyła 2193 mieszkańców.
W skład wchodzą miejscowości:
Droga z Ajos Nikolaos do Elundy to ok. 12 km wzdłuż wybrzeża.

</doc>
<doc id="3475266" url="https://pl.wikipedia.org/wiki?curid=3475266" title="Władimir Mieńszykow">
Władimir Mieńszykow

Władimir Aleksandrowicz Mieńszykow, ros. Владимир Александрович Меньшиков (ur. 13 października 1920 w Moskwie; zm. 1998 tamże) – rosyjski piłkarz, zawodnik bandy, hokeista, trener piłkarski i hokejowy.
Kariera zawodnika bandy.
Występował w klubach Dinamo Moskwa (1935-1937), Spartak Moskwa (1937-1938), ODO Chabarowsk (1939-1946) i CSKA Moskwa (1946-1953).
Kariera hokejowa.
W latach 1946-1952 bronił barw hokejowej drużyny CDKA Moskwa.
Kariera piłkarska.
W 1946 rozpoczął karierę piłkarską w klubie CDKA Moskwa, w którym zakończył karierę piłkarza w roku 1948.
Kariera trenerska.
Po zakończeniu kariery zawodnika rozpoczął pracę szkoleniowca.
Jako trener hokeju na lodzie pracował w latach 1953-1959 w CDKA Moskwa (grający trener), 1959-1962 w CDKA Moskwa (starszy trener), 1954-1957 w reprezentacji ZSRR (asystent), 1973-1977 w Wympieł Koroliow (starszy trener).
Jako trener piłki nożnej pracował w latach 1963-1965 reprezentacją Grupy Wojsk Radzieckich w Niemczech (asystent), 1967-1968 w SKA Kijów (starszy trener).
Jako trener hokeju na trawie pracował w latach 1977-1980 w kobiecej drużynie Spartaka Moskwa, a potem reprezentacji ZSRR i Kołos Boryspol.
W 1998 zmarł w Moskwie w wieku 80 lat.

</doc>
<doc id="3475281" url="https://pl.wikipedia.org/wiki?curid=3475281" title="Baureihe E">
Baureihe E

Baureihe E - elektryczny zespół trakcyjny produkowany w latach 1958-1990 dla metra w Berlinie. Wyprodukowano 86 zespołów trakcyjnych. Pierwsze dwa elektryczne zespoły trakcyjne zostały wyprodukowane w 1958 roku. Został wyprodukowany do podmiejskich pociągów pasażerskich na zelektryfikowanych liniach metra. Elektryczne zespoły trakcyjne pomalowano na kolor żółty. Elektryczne zespoły trakcyjne były eksploatowane w metrze berlińskim do 1992 roku.

</doc>
<doc id="3475282" url="https://pl.wikipedia.org/wiki?curid=3475282" title="Baureihe 170 (DR)">
Baureihe 170 (DR)

Baureihe 170 - elektryczny zespół trakcyjny wyprodukowany w 1959 roku dla kolei miejskiej w Berlinie. Wyprodukowano cztery zespoły trakcyjne. Pierwszy elektryczny zespół trakcyjny został zaprezentowany na wiosennych targach lipskich w 1959 roku w niebieskim malowaniu. Został wyprodukowany do podmiejskich pociągów pasażerskich na zelektryfikowanych liniach kolejki. Elektryczne zespoły trakcyjne pomalowano na kolor żółty i czerwony. Elektryczne zespoły trakcyjne były eksploatowane na kolei miejskiej do 1974 roku oraz zostały zezłomowane.

</doc>
<doc id="3475283" url="https://pl.wikipedia.org/wiki?curid=3475283" title="Baureihe G">
Baureihe G

Baureihe G – elektryczny zespół trakcyjny produkowany w latach 1974 –1989 dla metra w Berlinie. Wyprodukowano 123 zespoły trakcyjne. Pierwszy elektryczny zespół trakcyjny wyprodukowano w styczniu 1974 roku. Został wyprodukowany dla podmiejskich pociągów pasażerskich na zelektryfikowanych liniach metra. Elektryczne zespoły trakcyjne pomalowano na kolor żółty. Niektóre zespoły trakcyjne były eksploatowane w metrze ateńskim.

</doc>
<doc id="3475284" url="https://pl.wikipedia.org/wiki?curid=3475284" title="Jakob Elsner">
Jakob Elsner

Jakob Elsner (ur. ok. 1486 w Konstancji, zm. 1517 w Norymberdze) – niemiecki malarz portrecista, miniaturzysta i iluminator, aktywny w Norymberdze. 
Działalność artystyczna.
Prawdopodobnie pochodził z zamożnej rodziny; jego ojcem był Sebald Elsner, który przybył do Norymbergi w 1456 roku. Jakob, zdobył swoją reputację jako portrecista przed rokiem 1490. Jako miniaturzysta ujawnił swoje zdolność po 1500 roku. Związany był z malarzami Sebastianem Imhofem, Wilhelmem Hallerem i Lorenzem Staiberem. Najstarszymi zachowanymi portretami jest cykl prac przedstawiający członków Rady Miasta Konstancji z lat 1414–1418. Zlecenie to może sugerować, iż swoje pierwsze kroki w malarstwie jako czeladnik rozpoczął w rejonie Górnego Renu. Wzorował się w nich jeszcze na tradycji późnogotyckiej. W 1486 roku wykonał portret Thomasa Reussa, pierwszy portret przedstawiający postać od przodu w malarstwie niemieckim, czyli jeszcze przed autoportretem Dürera. 
Iluminacje.
Większą popularność Jakob Elsner zdobywał jako iluminator książek. Fryderyk III, będąc pod wrażeniem jego prac, stawiał je na równi z pracami Nikolausa Glockendona. W 1504 roku Elsner rozpoczął prace nad zilustrowaniem dwutomowej "Gänsebuch" (Biblioteka Morgana, Nowy Jork) zleconą przez proboszcza kościoła św. Wawrzyńca, Antona Kressa. Pierwszy tom został ukończony w 1507 roku, drugi w 1510. Elsner dekorował kilka manuskryptów dla Fryderyka, elektora.

</doc>
<doc id="3475289" url="https://pl.wikipedia.org/wiki?curid=3475289" title="Best Buy">
Best Buy

Best Buy – amerykańskie przedsiębiorstwo z siedzibą w Richfield w stanie Minnesota, operujące w branży sprzedaży detalicznej elektroniki użytkowej. Firma sprzedaje produkty na rynku amerykańskim, kanadyjskim i w Meksyku.
Firma posiada w sumie ponad 1700 sklepów różnej wielkości oraz prowadzi sprzedaż internetową, w tym także metodą wysyłki produktów nie z centralnych magazynów, lecz bezpośrednio ze sklepów (metoda wysyłki "ship-from-store").
Produkty.
Do gamy produktów, które Best Buy sprzedaje w swoich sklepach, należą:
W roku fiskalnym zakończonym 31 stycznia 2015, urządzenia firm Apple, Samsung, Hewlett-Packard, Sony oraz LG odpowiadały łącznie za 47% sprzętu dostarczonego do sklepów Best Buy.

</doc>
<doc id="3475290" url="https://pl.wikipedia.org/wiki?curid=3475290" title="Jakob Kabrun">
Jakob Kabrun

Jakob Kabrun (ur. 9 stycznia 1759 w Gdańsku, zm. 24 października 1814 tamże) – kupiec gdański, dyplomata Saksonii i Księstwa Warszawskiego.
Życiorys.
Urodził się jako syn Jakoba Kabruna, właściciela rafinerii cukru trzcinowego, eksportera zboża i drewna. Po upadku firmy ojca młody Jakob podjął w 1780 pracę w "William Josua und James Kenworthy", angielskiej firmie działającej w Gdańsku, a zajmującej się hurtowym handlem zbożem. Z jej ramienia w latach 1785-1786 podróżował w interesach do Holandii i Anglii. W 1790 został wspólnikiem firmy, a w 1800 jej jedynym właścicielem. W 1803 sprowadził z Niemiec i zatrudnił tkaczy adamaszku. Właściciel statków handlowych "Britannia" (poj. 330 łasztów) i "Caledonia" (poj. 320 łasztów). Jego kontakty handlowe sięgały Buenos Aires. Dzięki intratnym operacjom handlowym stał się jednym z najzamożniejszych gdańszczan. Mieszkał w kamienicy przy ulicy Długiej 9 i posiadał rezydencję w Młyniskach. Był właścicielem kolekcji obrazów i sztychów głównie z XVII i XVIII wieku. W 1799 zainicjował i częściowo sfinansował powstanie nowego budynku Teatru Miejskiego. Był członkiem delegacji gdańskiego kupiectwa biorącej udział w negocjacjach z Napoleonem Bonaparte (1 czerwca 1807). Pełnił funkcję rezydenta Saksonii i Księstwa Warszawskiego w Gdańsku (1809-1810). W czasie oblężenia Gdańska w 1813 przebywał w Elblągu. Poniósł straty materialne w związku z pożarem spichrzy wywołanym przez ostrzał Gdańska przez wojska rosyjskie oraz blokadą kontynentalną, która wstrzymała eksport zboża do Anglii.
Rodzina.
Rodzina Jakoba Kabruna pochodziła od szkockiej rodziny Cockburnów, od końca XVI wieku osiadłej w Gdańsku. Jakob był dwukrotnie żonaty, jego małżonkami były:
Obydwie małżonki urodziły po dwoje dzieci, żadne jednak nie przeżyło. Jakob Kabrun miał naturalnych synów Carla i Augusta, którzy otrzymali nazwisko ojca. Otrzymali oni także zabezpieczenie materialne, mieszkali i działali poza Gdańskiem.
Jakob Kabrun zmarł w swojej podmiejskiej posiadłości i został pochowany 31 października 1814 na (obecnie nieistniejącym) cmentarzu kościoła Zbawiciela (Salvator) na gdańskim Zaroślaku.
Jest patronem dzwonu gis2 carillonu Ratusza Głównego Miasta w Gdańsku.
Kolekcja.
Osobistą pasją Jakoba było kolekcjonerstwo dzieł sztuki i książek. W skład kolekcji wchodziły prace takich twórców jak:
Swoje zbiory ofiarował w całości Gdańskowi. Według inwentarza z 1856 było to m.in. 349 obrazów, 1950 akwarel i rysunków, 10 883 miedzioryty, które to stanowiły podstawową część zbiorów Muzeum Miejskiego w Gdańsku otwartego w 1873. Książki i mapy ze zbiorów Kabruna wzbogaciły zaś Bibliotekę Gdańską. Ponadto ofiarował miastu 100 000 talarów (w obligacjach I Wolnego Miasta Gdańska), na utworzenie i utrzymanie Akademii Handlowej.

</doc>
<doc id="3475297" url="https://pl.wikipedia.org/wiki?curid=3475297" title="Kaj Poulsen">
Kaj Poulsen

Kaj Kvistgård Poulsen (ur. 31 grudnia 1942 w Morsø) – piłkarz duński, występujący na pozycji napastnika.
W latach 1965-1966 rozegrał 5 meczów i strzelił 1 gola w reprezentacji Danii. Został wybrany piłkarzem roku 1965 w Danii.

</doc>
<doc id="3475298" url="https://pl.wikipedia.org/wiki?curid=3475298" title="Vyacheslav Mayzel">
Vyacheslav Mayzel



</doc>
<doc id="3475300" url="https://pl.wikipedia.org/wiki?curid=3475300" title="Nicolas Potier de Novion">
Nicolas Potier de Novion

Nicolas Potier de Novion (ur. 1618, zm. 1 września 1693 roku w Thiverval-Grignon koło Villepreux) – francuski urzędnik epoki Ludwika XIV; właściciel ziemski (senior Novion, pan Neauphle-le-Château od 1682, właściciel zamku w Villebon-sur-Yvette). Wywodził się ze znaczącej rodziny szlacheckiej Potier; jego ojcem był André I Potier de Novion, prezydent sądu "Parlement", a matką Catherine Cavelier. Od 1637 doradca Ludwika XIV. Sam również był członkiem Parlement i występował u boku Pierre'a Broussela jako jeden z przywódców parlamentarnej Frondy, sprzeciwiającej się wzrastającym podatkom. Był przeciwnikiem kardynała Mazarin i oskarżył Kondeusza Wielkiego o zdradę. Razem z Brousselem został aresztowany przez kardynała 26 sierpnia 1648 roku, ale wkrótce go zwolniono. W 1678 roku wybrany prezydentem paryskiego Parlement, jednak wkrótce musiał zrezygnować z tej funkcji ze względu na defraudacje. Od 1681 roku członek Akademii Francuskiej na fotelu 19 pomimo braku jakiegokolwiek literackiego dorobku i nieudanej mowy na rozpoczęcie kadencji. Członkiem Akademii pozostał do śmierci w 1693 roku. Odznaczony Orderem Ducha Świętego.

</doc>
<doc id="3475301" url="https://pl.wikipedia.org/wiki?curid=3475301" title="Škoda 32E">
Škoda 32E

S 699.0 – czechosłowacka lokomotywa elektryczna wyprodukowana w 1963 roku dla kolei czechosłowackich. Lokomotywa została wyprodukowana w jednym egzemplarzu do prowadzenia pociągów pasażerskich na zelektryfikowanych liniach kolejowych.
Historia.
Lokomotywa elektryczna opuściła bramy zakładów produkcyjnych w Pilźnie w dniu 28 grudnia 1963 roku z lekkim opóźnieniem w stosunku do pierwotnie planowanego terminu z numerem fabrycznym 4804 oraz otrzymała oznakowanie kolei czechosłowackich. Elektrowóz w 1968 roku podczas jazd doświadczalnych na odcinku linii kolejowej pomiędzy Rajhradem i Modřice osiągnął prędkość maksymalną 203 km/h. Elektrowóz prowadził pasażerskie wagony ekspresowe produkcji wschodnioniemieckiej. Elektrowóz jest zabytkowym eksponatem w pilźnieńskim muzeum.

</doc>
<doc id="3475302" url="https://pl.wikipedia.org/wiki?curid=3475302" title="Jesienny maraton">
Jesienny maraton

Jesienny maraton (ros. "Осенний марафон"; "Osiennnij marafon") – radziecki komediodramat z 1979 roku w reżyserii Gieorgija Danelija.
Obsada.
Źródło:
Nagrody.
Źródło:

</doc>
<doc id="3475303" url="https://pl.wikipedia.org/wiki?curid=3475303" title="Eduardo Vilches">
Eduardo Vilches

Eduardo Enrique Vilches Arriagada (ur. 21 kwietnia 1963 w Colina) – piłkarz chilijski grający podczas kariery na pozycji obrońca.

</doc>
<doc id="3475308" url="https://pl.wikipedia.org/wiki?curid=3475308" title="Lola Folman">
Lola Folman

Lola Folman (16 VI 1912 - 1 X 1979) – polska i żydowska piosenkarka popularna w Polsce w latach 30., nazywana królową pieśni ludowych. Wykonywała pieśni w języku jidysz. Zajmowała się również kompozycją.
Folman była solistką (sopran) Żydowskiego Chóru Ludowego prowadzonego przez Mosze Szneura w Warszawie. Śpiewała tam wraz z Zimrą Zeligfeld-Kipnis (żoną Menachema Kipnisa), Miną Tarnowską i innymi. Była też czołową gwiazdą teatru miniatur Di Idisze Bande (Żydowska Banda), gdzie śpiewał m.in. Zysze Kac. W 1934 zaangażowana została w łódzkim teatrzyku rewiowo-kameralnym Ararat kierowanym przez Mosze Brodersona. Dawała koncerty w warszawskiej siedzibie Związku Literatów i Dziennikarzy Żydowskich (Tłomackie 13), m.in. w 1935. Władysław Szlengel poświęcił jej wiersz "Rajzełe" („Nasz Przegląd”, r. 16, n. 80, niedziela 20 marca 1938, str. 19), nawiązujący tytułem do popularnej piosenki z jej repertuaru, do której muzykę i słowa napisał Mordechaj Gebirtig. W dedykacji wiersza Szlengel notował: „porywającej interpretatorce - czarującej, zwykłej, głupiej, i przemądrej piosenki o Rajzełe pani Lili Folman poświęcam”. „Temperament, odrobina miękkiego liryzmu, muzykalność i ukochanie piosenki” - tak charakteryzował jej osobowość sceniczną recenzent krakowskiego „Nowego Dziennika”. Wcielała się często w role tzw. charakterystyczne. Doceniano jej talent w odtwarzaniu typów ludowych, np. podwórzowej śpiewaczki, służącej czy swatki. W 1938 występowała w warszawskim Teatrze Nowości w rewii "Tate du Łachst", do której muzykę skomponował Iso Szajewicz. Za reżyserię i inscenizację odpowiadali słynni komicy Szymon Dżigan i Izrael Szumacher. W tym samym roku odbyła z duetem Dżigan i Szumacher tournée po Polsce, występując z programem "Hot di welt a idele". Nagrywała płyty z żydowskim repertuarem ludowym dla wytwórni Syrena-Electro.
Jej mężem był Icchak Perłow, poeta, autor tekstów do wielu piosenek z jej repertuaru.
W 1939 po inwazji Niemiec na Polskę wyjechała z mężem do Białegostoku, gdzie należała do zespołu Żydowskiego Teatru Miniatur pod dyrekcją Mosze Brodersona. Z teatrem występowała m.in. w Odessie i w Charkowie. Po ataku III Rzeszy na ZSRR została ewakuowana wraz z innymi członkami zespołu do Aszchabadu. W 1946 powróciła wraz z mężem do Łodzi. W 1947 oboje próbowali przedostać się do Palestyny na pokładzie statku Exodus 1947. Statek został zatrzymany u wybrzeży Palestyny przez brytyjskie okręty wojenne i zmuszony do zawrócenia, najpierw do Marsylii, a potem do Hamburga, gdzie internowano jego pasażerów.
W 1948 koncertowała w Bergen-Belsen na terenie dawnego obozu Zagłady. W 1949 wyjechała do Izraela. W 1961 wyemigrowała do USA i zamieszkała w Nowym Jorku. Została pochowana w kwaterze poświęconej ludziom teatru na cmentarzu żydowskim Mount Hebron w Queens.

</doc>
<doc id="3475310" url="https://pl.wikipedia.org/wiki?curid=3475310" title="Seria 131 ČD">
Seria 131 ČD



</doc>
<doc id="3475311" url="https://pl.wikipedia.org/wiki?curid=3475311" title="Seria 280 ČD">
Seria 280 ČD



</doc>
<doc id="3475314" url="https://pl.wikipedia.org/wiki?curid=3475314" title="Brzozowianka">
Brzozowianka

Brzozowianka – potok, prawy dopływ Dunajca o długości 12,74 km i powierzchni zlewni 43,83 km². 
Najwyżej położone źródła potoku znajdują się na północnych stokach grzbietu Suchej Góry na Pogórzu Rożnowskim. Zasilany jest wieloma potokami, największym z nich jest potok Siemiechowianka. Zlewnia Brzozowianki w całości znajduje się na Pogórzu Rożnowskim i obejmuje tereny miejscowości Polichty, Brzozowa, Siemiechów, Faściszowa, Lusławice i Wróblowice. W tej ostatniej miejscowości uchodzi do Dunajca na wysokości 207 m.
Tylko górne odcinki potoków spływających z północnych zboczy Suchej Góry mają dość duży spadek, wszystkie pozostałe, jak również główne koryto Brzozowianki spływają przez rozległe i płaskie dno doliny Dunajca i mają niewielki spadek. W dolnym biegu Brzozowianka meandruje w sposób typowy dla cieków nizinnych. Niemal cała zlewnia Brzozowianki to tereny zajęte przez pola uprawne i zabudowania, obszarów zalesionych jest bardzo niewiele.

</doc>
<doc id="3475315" url="https://pl.wikipedia.org/wiki?curid=3475315" title="Barthold Georg Niebuhr">
Barthold Georg Niebuhr

Barthold Georg Niebuhr (ur. 27 sierpnia 1776, zm. 2 stycznia 1831) – duński i niemiecki historyk, ekspert finansowy, mąż stanu w służbie pruskiej, w latach 1816-1823 ambasador Ambasador Elektoratu Brandenburgii i Królestwa Prus w Watykanie.
Wykładał historię starożytną w Berlinie, od 1823 w Bonn. Członek Berlińskiej Akademii Nauk. w badaniach historycznych stosował metodę filologiczno-historyczną. Jego staraniem rozpoczęto wydawanie "Corpus Scriptorum Historiae Byzantinae".

</doc>
<doc id="3475316" url="https://pl.wikipedia.org/wiki?curid=3475316" title="Karl Eduard Zachariae von Lingenthal">
Karl Eduard Zachariae von Lingenthal

Karl Eduard Zachariae von Lingenthal (ur. 1812, zm. 1894) – niemiecki historyk prawa, bizantynolog. 
Życiorys.
Studiował prawo rzymskie i bizantyńskie w Lipsku, Berlinie i w Heidelbergu. W latach 1942-1845 wykładowca w Heidelbergu. W latach 1850-1853 członek parlamentu frankfurckiego. Wydał wiele bizantyńskich tekstów prawniczych. Wydał kompletny zbiór bizantyńskich źródeł prawa i nowel od Justyna II do 1453. 

</doc>
<doc id="3475318" url="https://pl.wikipedia.org/wiki?curid=3475318" title="Philippe Labbé">
Philippe Labbé

Philippe Labbé (ur. 10 lipca 1607, zm. 16 lub 17 marca 1667) – francuski historyk, jezuita. 
W 1623 wstąpił do zakonu jezuitów. Autor 75 prac z zakresu historii Kościoła. Zebrała akta wszystkich soborów i synodów do 1417. 

</doc>
<doc id="3475319" url="https://pl.wikipedia.org/wiki?curid=3475319" title="Kamienica na placu Wolności 1 w Bydgoszczy">
Kamienica na placu Wolności 1 w Bydgoszczy



</doc>
<doc id="3475326" url="https://pl.wikipedia.org/wiki?curid=3475326" title="Klapa wirowa">
Klapa wirowa

Klapa wirowa (ang. swirl flaps) – rodzaj zaworu motylkowego (skrzydełkowego) zamontowanego na kolektorze dolotowym, tuż przed kanałem dolotowym głowicy. Występuje w wielu nowoczesnych silnikach Diesla, w tym BMW, Opel i Alfa Romeo.
Budowa i sposób działania.
Klapy wirowe są nieco mniejsze niż kanał dolotowy, co pozwala na przepływ powietrza wokół nich, nawet gdy są w pozycji "zamkniętej". Klapka sama w sobie jest wykonana ze stali nierdzewnej i przymocowana do trzpienia dwoma małymi śrubami. Położenie klapy wirowej jest najczęściej regulowane za pomocą elektrycznego mechanizmu, który z kolei sterowany jest z układu sterowania silnikiem. W typowej konfiguracji na biegu jałowym klapy pozostają w pozycji zamkniętej, co skutkuje dodatkowymi zawirowaniami. Wraz ze wzrostem prędkości obrotowej silnika klapy są stopniowo otwierane. Znajdują się wtedy w pozycji maksymalnego otwarcia i są równoległe do przepływu powietrza, nie stawiając praktycznie żadnego oporu. Celem stosowania klap jest zapewnienie, że wprowadzone do cylindra powietrze jest wystarczająco „burzliwe”, co zapewni dobre wymieszanie powietrza z paliwem nawet przy niskich prędkościach obrotowych silnika.
Wady i zalety klap wirowych.
Klapy wirowe wpływają pośrednio na redukcję emisji toksycznych substancji oraz mogą poprawić moc i moment obrotowy. Natomiast wady ich stosowania wynikają głównie z zanieczyszczeń powstających w trakcie recyrkulacji gazów spalinowych, które pozostawiają smoliste osady na samych klapach i wnętrzu kolektora dolotowego. Z czasem może to doprowadzić do unieruchomienia klapy w jednej pozycji, co układ sterowania silnikiem odczytać powinien jako błąd. Jednak nie wszystkie silniki mają zaimplementowany moduł monitorowania stanu klap wirowych. Dłużej utrzymujący się stan unieruchomienia klap może prowadzić do pękania samej klapy lub elementów jej mocowania, które w konsekwencji może spowodować uszkodzenie silnika przez wciągnięcie oderwanych elementów do cylindrów.

</doc>
<doc id="3475327" url="https://pl.wikipedia.org/wiki?curid=3475327" title="Muzeum Pamiątek Wojsk Inżynieryjnych w Gozdowicach">
Muzeum Pamiątek Wojsk Inżynieryjnych w Gozdowicach

Muzeum Pamiątek Wojsk Inżynieryjnych 1 Armii Wojska Polskiego w Gozdowicach – muzeum z siedzibą we wsi Gozdowice (powiat gryfiński). Muzeum jest jednostka organizacyjną gminy Mieszkowice, pozostająca w zarządzie tamtejszego Zakładu Usług Komunalnych. 
Muzeum powstało w 1965 roku, a przy jego organizacji pracowali saperzy z Wyższej Szkoły Oficerskiej Wojsk Inżynieryjnych we Wrocławiu pod dowództwem mjr. Konstantego Machajskiego. Mieści się w budynku, który w kwietniu 1945 roku, podczas forsowania Odry był siedzibą sztabu gen. Jerzego Bordziłowskiego, szefa wojsk inżynieryjnych 1 Armii Wojska Polskiego oraz mjr. Aleksandra Kofanowa - dowódcy 6 Batalionu Pontonowo-Mostowego. Pierwszym opiekunem zbiorów był st. szer. Andrzej Kraska. 
W ramach muzealnej wystawy prezentowane są pamiątki po wojskach inżynieryjnych, m.in. dokumenty, mapy, zdjęcia, umundurowanie oraz modele urządzeń (mosty pontonowe, kafar). Zrekonstruowano również schron bojowy dowódcy wojsk. Na wystawie plenerowej prezentowane są m.in. amfibie, łodzie oraz barki desantowe.
Muzeum jest placówką sezonową, czynną w okresie letnim. Wstęp jest płatny.

</doc>
<doc id="3475328" url="https://pl.wikipedia.org/wiki?curid=3475328" title="Maskarada w obłokach czyli podróż napowietrzna na Morze Północne">
Maskarada w obłokach czyli podróż napowietrzna na Morze Północne

Maskarada w obłokach czyli podróż napowietrzna na Morze Północne – powieść przygodowa Teodora Tripplina, wydana w 1856 roku. 
Opisana w tej książce podróż rozpoczęła się w Londynie. Bohater zwiedził Anglię, Francję i Szwajcarię. Pierwszy tom dotyczy podróży balonem, a drugi to wędrówki po Francji i Szwajcarii w poszukiwaniu miłości. Bohater wraz z pilotem balonu i towarzyszką podróży, której nie znał, udał się na wyprawę balonem. Najpierw polecieli do Francji, skąd wrócili na Wyspy Brytyjskie docierając do Morza Północnego. Stamtąd, już statkiem, wrócili do Londynu. Drugi tom dzieje się kilka lat później i opisuje podróż polskiego lekarza po Europie, który opłakiwał śmierć towarzyszki podróży, którą skrycie kochał.

</doc>
<doc id="3475333" url="https://pl.wikipedia.org/wiki?curid=3475333" title="Jan Nepomucen Potocki (1761-1815)">
Jan Nepomucen Potocki (1761-1815)



</doc>
<doc id="3475342" url="https://pl.wikipedia.org/wiki?curid=3475342" title="FIA GT Championship 2002">
FIA GT Championship 2002

Szósty sezon FIA GT Championship rozpoczął się 21 kwietnia na torze Magny-Cours, a zakończył się 20 października na torze Estoril. Tytuł w klasie GT zdobył zespół Larbre Compétition, a w klasie N-GT tytuł zdobył zespół Freisinger Motorsport.

</doc>
<doc id="3475346" url="https://pl.wikipedia.org/wiki?curid=3475346" title="Order Lwa Zeryngeńskiego">
Order Lwa Zeryngeńskiego

Order Lwa Zeryngeńskiego lub Order Lwa Zähringskiego (niem.: "Orden vom Zähringer Löwen") – badeńskie odznaczenie ustanowione przez Karola Ludwika wielkiego księcia Badenii 26 grudnia 1812 roku dla uczczenia rodu Zähringen, którego boczną linią była dynastia badeńska. Order po raz pierwszy został wręczony w 1815 roku.
Historia.
Początkowo order posiadał trzy klasy:
W 1815 roku wprowadzono odznaczenia z Liściem Dębu. W 1840 krzyż komandorski podzielono na: I klasę Krzyża Komandorskiego z Gwiazdą oraz II klasę Krzyża Komandorskiego. W 1866 roku podziału na dwie klasy dokonano również w przypadku Krzyża Kawalerskiego. W tym samym roku do każdej klasy wprowadzono odznaczenie z mieczami. W 1889 roku wielki książę Fryderyk I ustanowiono Krzyż Zasługi Lwa Zeryngeńskiego jako odznaczenie powiązane z orderem. Po wybuchu I wojny światowej, za zasługi wojskowe nadawano również Krzyż Zasługi na Wstędze Orderu Zasługi Wojskowej Karola Fryderyka. Pod koniec monarchii w 1918 roku order posiadał pięć klas:
oraz powiązany z orderem:
Za szczególne zasługi odznaczenia dekorowane były brylantami lub wieszane na łańcuchu orderowym.
Opis odznaki.
Odznakę orderu stanowił zielony, emaliowany krzyż grecki z medalionem w złotej oprawie pokrytym kolorową emalią, na awersie przedstawiającą ruiny rodowego zamku Zähringen, a na rewersie złotego lwa na czerwonym tle. Między ramionami krzyża znajdowały się złote ornamenty, zastąpione w przypadku Krzyża Kawalerskiego II Klasy srebrnymi.
Odznakę Wielkiego Krzyża umieszczano na zielonej, wielkiej wstędze orderowej z żółtymi paskami po bokach przewieszonej z lewego ramienia na prawy bok. Krzyże komandorskie zawieszano na wstędze noszonej na szyi a kawalerskie na zielonej wstążce z żółtymi paskami przyczepionej na lewej piersi.
Odznaczeni Krzyżem Wielki ponadto nosili złotą, ośmiopromienną gwiazdę orderową z medalionem przedstawiającym złotego lwa na czerwonym tle. Wokół medalionu na białym tle znajdował się złoty napis: „FÜR EHRE UND WAHRHEIT” ("ZA HONOR I PRAWDĘ"). Odznaczeni Krzyżem Komandorskim I Klasy nosili czteropromienną, srebrną gwiazdę z umieszczonym awersem krzyża (ze srebrnymi ornamentami), wzbogaconym jednak o czerwony otok ze złotym napisem „FÜR EHRE UND WAHRHEIT”.
Krzyż Zasługi.
Odznaką był pozłacany krzyż kawalerski z brązu. Awers centralnego medalionu przedstawiał inicjał monarchy - ukoronowaną literę "F". Na rewersie umieszczony był lew.
Krzyż noszono na pomarańczowej wstążce z dwoma zielonymi paskami po bokach. Od 1915 roku odznaczenie nadawane za zasługi wojskowe noszone była na żółtej wstążce z czerwonym pasem pośrodku i białymi paskami po bokach - wstędze Orderu Zasługi Wojskowej Karola Fryderyka.
Odznaczeni.
Pierwsza uroczystość wręczenia odznaczeń odbyła się w 1815 roku i zostali nimi uhonorowani Emanuel Meier – członek Tajnej Rady oraz marszałek dworu Freiherr Ludwig Christian Gayling von Altheim – członek Tajnej Rady.
Order został wręczony w następujący sposób:

</doc>
<doc id="3475351" url="https://pl.wikipedia.org/wiki?curid=3475351" title="Nao Hibino">
Nao Hibino

 – japońska tenisistka.
Kariera tenisowa.
Dotychczas zwyciężyła w ośmiu singlowych i dziesięciu deblowych turniejach rangi ITF. 18 stycznia 2016 roku zajmowała najwyższe miejsce w rankingu singlowym WTA Tour – 56. pozycję, natomiast 31 lipca 2017 osiągnęła najwyższą pozycję w rankingu deblowym – 43. miejsce.
Jej największymi sukcesami w grze pojedynczej są zwycięstwa w turniejach cyklu WTA Tour w Taszkencie (2015) i Hiroszimie (2019). W grze podwójnej triumfowała natomiast w Monterrey (2017) i Hiroszimie (2019).
Historia występów wielkoszlemowych.
Występy w grze mieszanej.
Nao Hibino nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="3475352" url="https://pl.wikipedia.org/wiki?curid=3475352" title="Tawań">
Tawań



</doc>
<doc id="3475356" url="https://pl.wikipedia.org/wiki?curid=3475356" title="Cmentarz wojenny nr 114 – Rzepiennik Strzyżewski">
Cmentarz wojenny nr 114 – Rzepiennik Strzyżewski

 
Cmentarz wojenny nr 114 – Rzepiennik Strzyżewski – zabytkowy cmentarz z I wojny światowej, znajdujący się we wsi Rzepiennik Strzyżewski, w gminie Rzepiennik Strzyżewski, powiecie tarnowskim, województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27. 
Lokalizacja.
Cmentarz znajduje się jako oddzielna kwatera na cmentarzu komunalnym w Rzepienniku Strżyżewskim. Projektantem był Jan Szczepkowski. Cmentarz zbudowany został na planie prostokąta na stoku opadającym w stronę jaru. Głównym elementem ozdobnym jest wysoki i widoczny z daleka obelisk. Jest osadzony na schodkowym, trójstopniowym, betonowym fundamencie i murowany z kamienia ciosanego. Na przedniej ścianie posiada duży, malowany na biało krzyż łaciński. Ogrodzenie cmentarza składa się z murowanych z kamieni solidnych słupków, pomiędzy którym zawieszono metalowe rury. W narożach są fragmenty pełnego muru, i umieszczono tam kamienne ławeczki. Nagrobki rozłożone oryginalnie, nie w rzędach jak na większości cmentarzy zachodniogalicyjskich, lecz promieniście. 4 nagrobki oficerów odróżniają się od pozostałych. Umieszczone są przed przednią strona obelisku i posiadają osadzone na betonowym cokole żeliwne krzyże łacińskie z okrągłą glorią. Wszyscy polegli oficerowie byli w stopniu porucznika. Pozostałe nagrobki to betonowe stele z krzyżami na froncie:
Na cmentarz są dwa wejścia. Jedno prowadzi kilkunastoma krętymi schodkami od dolnej strony cmentarza (obecnie jest rzadko używane), drugie od cmentarza komunalnego.
Polegli.
Pochowano tu 147 żołnierzy, w tym:
Żołnierze ci polegli w grudniu 1914 r. i kwietniu 1915 r. Zidentyfikowano 57 z nich. Ponadto w kronice parafialnej wymienieni są z nazwiska dwaj żołnierze (prawdopodobnie zostali pochowani na cmentarzu komunalnym).
Losy cmentarza.
W 1915 r. po wygranej bitwie pod Gorlicami i przepędzeniu Rosjan dalej na wschód, monarchia austro-węgierska przystąpiła do budowy cmentarzy. Po II wojnie ranga cmentarza w świadomości społeczeństwa i ówczesnych władz zmalała, nie dbano o nie i ulegały niszczeniu. Ten cmentarz zachował się jednak w dość dobrym stanie, dokonano też jego remontu. M.in. uzupełniono brakujące rury ogrodzenia, a stele pomalowano na biało. Obecnie jednak różni się nieco od pierwotnego. Przy dolnej bramce umieszczono tablicę informacyjną.

</doc>
<doc id="3475358" url="https://pl.wikipedia.org/wiki?curid=3475358" title="Opowieści z ciemnej strony (film z 1990)">
Opowieści z ciemnej strony (film z 1990)



</doc>
<doc id="3475359" url="https://pl.wikipedia.org/wiki?curid=3475359" title="Aleksiej Inauri">
Aleksiej Inauri



</doc>
<doc id="3475360" url="https://pl.wikipedia.org/wiki?curid=3475360" title="Order Lwa Zähringen">
Order Lwa Zähringen



</doc>
<doc id="3475362" url="https://pl.wikipedia.org/wiki?curid=3475362" title="Wsewołod Bałyćkyj">
Wsewołod Bałyćkyj



</doc>
<doc id="3475364" url="https://pl.wikipedia.org/wiki?curid=3475364" title="Torcuato Fernandez Miranda">
Torcuato Fernandez Miranda



</doc>
<doc id="3475365" url="https://pl.wikipedia.org/wiki?curid=3475365" title="Wilder Mind">
Wilder Mind

Wilder Mind – trzeci album studyjny angielskiej grupy rockowej Mumford &amp; Sons, który ukazał się w maju 2015. Płyta zadebiutowała na 19. miejscu zestawienia OLiS.

</doc>
<doc id="3475366" url="https://pl.wikipedia.org/wiki?curid=3475366" title="Carlos Arias Navarro">
Carlos Arias Navarro

Carlos Arias Navarro, 1. Markiz Arias-Navarro, Grand Hiszpanii (ur. 11 grudnia 1908 w Madrycie, zm. 27 listopada 1989 tamże) – hiszpański szlachcic, polityk i prawnik. W latach 1957–1963 szef służb bezpieczeństwa, następnie od 1965 burmistrz Madrytu, w latach 1973–1974 przejściowo minister spraw wewnętrznych. Premier Hiszpanii od 31 grudnia 1973 do 1 lipca 1976. Od 1977 członek Senatu i działacz Alianza Popular.

</doc>
<doc id="3475370" url="https://pl.wikipedia.org/wiki?curid=3475370" title="Linia kolejowa Hrušovany nad Jevišovkou – Hevlín">
Linia kolejowa Hrušovany nad Jevišovkou – Hevlín

Linia kolejowa Hrušovany nad Jevišovkou – Hevlín (Linia kolejowa nr 245 (Czechy)) – jednotorowa, regionalna i niezelektryfikowana linia kolejowa w Czechach. Łączy Hrušovany nad Jevišovkou i Hevlín. Przebiega przez terytorium kraju południowomorawskiego. W dniu 1 lipca 2010 szlak został zamknięty.

</doc>
<doc id="3475373" url="https://pl.wikipedia.org/wiki?curid=3475373" title="The Magic Whip">
The Magic Whip

The Magic Whip – ósmy album studyjny angielskiej grupy rockowej Blur, wydany 27 kwietnia 2015. Płyta zadebiutowała na 15 miejscu zestawienia OLiS.

</doc>
<doc id="3475376" url="https://pl.wikipedia.org/wiki?curid=3475376" title="Guillaume Budé">
Guillaume Budé

Guillaume Budé (ur. 26 stycznia 1467, zm. 23 sierpnia 1540) – francuski bibliotekarz, pisarz, filozof, hellenista. 
Życiorys.
Przyczynił się do powstania w 1530 Collège de France. Zainicjował badania nad grecystyką. Założone w 1917 towarzystwo naukowe Assiociation Guillaume Budé ma na celu popieranie badań z zakresu kultury antycznej.

</doc>
<doc id="3475381" url="https://pl.wikipedia.org/wiki?curid=3475381" title="Jívka">
Jívka

Jívka – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 573 mieszkańców.

</doc>
<doc id="3475383" url="https://pl.wikipedia.org/wiki?curid=3475383" title="Klášterská Lhota">
Klášterská Lhota

Klášterská Lhota – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 206 mieszkańców.

</doc>
<doc id="3475388" url="https://pl.wikipedia.org/wiki?curid=3475388" title="Kocbeře">
Kocbeře

Kocbeře – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 513 mieszkańców.

</doc>
<doc id="3475394" url="https://pl.wikipedia.org/wiki?curid=3475394" title="Kohoutov">
Kohoutov

Kohoutov – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 256 mieszkańców.

</doc>
<doc id="3475399" url="https://pl.wikipedia.org/wiki?curid=3475399" title="Kunčice nad Labem">
Kunčice nad Labem

Kunčice nad Labem – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 579 mieszkańców.

</doc>
<doc id="3475401" url="https://pl.wikipedia.org/wiki?curid=3475401" title="Jean François Boissonade de Fontarabie">
Jean François Boissonade de Fontarabie

Jean François Boissonade de Fontarabie (ur. 12 sierpnia 1774, zm. 8 września 1857 w Passy) – filolog klasyczny, hellenista. 
Życiorys.
W 1813 objął katedrę literatury greckiej na Uniwersytecie Paryskim. Od 1828 profesor w Collège de France. Od 1813 członek Académie des inscriptions et belles-lettres. Autor wielkiej liczby prac oraz edycji tekstów wielu autorów greckich.

</doc>
<doc id="3475402" url="https://pl.wikipedia.org/wiki?curid=3475402" title="PyCharm">
PyCharm

PyCharm – zintegrowane środowisko programistyczne (IDE) dla języka programowania Python firmy JetBrains. Zapewnia m.in.: edycję i analizę kodu źródłowego, graficzny debugger, uruchamianie testów jednostkowych, integrację z systemem kontroli wersji. Wspiera także programowanie i tworzenie aplikacji internetowych w Django.
Jest oprogramowaniem wieloplatformowym pracującym na platformach systemowych: Microsoft Windows, GNU/Linux oraz macOS. Wydawany jest w wersji Professional Edition, która jest oprogramowaniem własnościowym oraz w wolnej wersji Community Edition, która pozbawiona jest jednak części funkcjonalności w porównaniu z wersją własnościową.
Wersje.
JetBrains zapewnia w pełni funkcjonalną 30-dniową wersję komercyjnego wydania aplikacji do przetestowania. Oferuje także wersję społecznościową Community Edition za darmo, jednak pozbawioną niektórych funkcji takich jak np. wsparcia dla programowania aplikacji internetowych (Django, Flask, Pyramid), wsparcia dla bibliotek programistycznych (np. SQLAlchemy), zdalnej edycji kodu źródłowego poprzez FTP/SFTP/FTPS.

</doc>
<doc id="3475403" url="https://pl.wikipedia.org/wiki?curid=3475403" title="Lánov">
Lánov

Lánov – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 1 790 mieszkańców.

</doc>
<doc id="3475405" url="https://pl.wikipedia.org/wiki?curid=3475405" title="Lanžov">
Lanžov

Lanžov – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 186 mieszkańców.

</doc>
<doc id="3475407" url="https://pl.wikipedia.org/wiki?curid=3475407" title="Libotov">
Libotov

Libotov – gmina w Czechach, w powiecie Trutnov, w kraju hradeckim. Według danych z dnia 1 stycznia 2014 liczyła 173 mieszkańców.

</doc>
<doc id="3475408" url="https://pl.wikipedia.org/wiki?curid=3475408" title="Charles le Beau">
Charles le Beau

Charles le Beau (ur. 18 października 1701 w Paryżu, zm. 13 marca 1778 tamże) – francuski historyk.
Życiorys.
W 1752 mianowany profesorem w Collège de France. Od 1748 członek Académie des inscriptions et belles-lettres. Kierował wydaniem 'Corpus Parisinum”, zbioru źródeł bizantyńskich.

</doc>
<doc id="3475409" url="https://pl.wikipedia.org/wiki?curid=3475409" title="Maria Gajl">
Maria Gajl

Marianna Henryka Gajl (ur. 29 grudnia 1865 w Chlewiskach, zm. 23 września 1945 w Radomiu) – polska nauczycielka i pedagog.
Życiorys.
Maria Gajl jako Marianna Henryka urodziła się 29 grudnia 1865 r. w Chlewiskach. Pochodziła z niezamożnej rodziny inteligenckiej, miała ośmioro rodzeństwa. W 1881 r. ukończyła rządowe gimnazjum. Od 15 roku życia pracowała jako prywatna nauczycielka. Nie założyła rodziny, poświęciła się nauczaniu polskiej młodzieży w języku ojczystym. Po carskim ukazie tolerancyjnym w 1905 r., jako pionierka otworzyła w Radomiu trzyklasową żeńską szkołę, która niebawem została przekształcona w szkołę siedmioklasową, w której językiem wykładowym był język polski. Natomiast historia i literatura polska były prowadzone w konspiracji. Równocześnie otworzyła internat dla dziewcząt mieszkających poza Radomiem. Dobrze rozwijającą się działalność szkoły przerwał wybuch I wojny światowej. W tym czasie Maria Gajl weszła w skład Komisji Szkolnej w Radomiu i wówczas przyjęła do swojego gmachu żeńskie oddziały seminarium nauczycielskiego. Została kierownikiem tej szkoły. Na przełomie lat 1917–1918 siedmioklasowa szkoła została przekształcona w gimnazjum ośmioklasowe z prawami szkoły państwowej, dzięki czemu uczennice miały możliwość kontynuowania nauki na uniwersytecie. Gdy w 1932 r. Marii Gajl udało się otworzyć szkołę podstawową, obie szkoły przyjęły nazwę „Zakłady Naukowe Żeńskie Marii Gajl w Radomiu”. W latach 1933–1936 budynek znajdujący się przy ulicy Traugutta rozbudowano, jak również powstały w nim pracownie specjalistyczne. Równocześnie w pobliskiej miejscowości letniskowej Garbatce, Maria Gajl udostępniła dom wypoczynkowy willa „Radosna”, z którego jej podopieczne mogły korzystać za darmo. W 1936 r. Maria Gajl odeszła na emeryturę, a kierownikiem szkoły została Helena Nurczyńska. Mimo przejścia na emeryturę miała cały czas kontakt ze szkołą i swoimi uczennicami. Niektórym dziewczętom pomagała w nauce, jak również uczestniczyła w pracach Komitetu Rodzicielskiego. Zmarła we wrześniu 1945 r., została pochowana na cmentarzu rzymskokatolickim w Radomiu przy ul. Limanowskiego.
Upamiętnienie.
Jedna z ulic w Radomiu nosi jej imię.

</doc>
<doc id="3475411" url="https://pl.wikipedia.org/wiki?curid=3475411" title="Pierre Poussine">
Pierre Poussine

Pierre Poussine (ur. 1609, zm. 1686) – francuski historyk, jezuita.
Życiorys.
W 1624 wstąpił do zakonu jezuitów. Od 1654 wykładowca w Rzymie. Zajmował się historią Kościoła. Współpracował z Philippe Labbé przy opublikowaniu "Colectio conciliorium" i z Bollandystami przy wydawaniu "Acta sanctorum". Wydał i zaopatrzył komentarzem wielu autorów bizantyńskich.

</doc>
<doc id="3475412" url="https://pl.wikipedia.org/wiki?curid=3475412" title="Operacja Polarnaja Zwiezda">
Operacja Polarnaja Zwiezda



</doc>
<doc id="3475414" url="https://pl.wikipedia.org/wiki?curid=3475414" title="Nagroda Dizengoffa">
Nagroda Dizengoffa

Nagroda Dizengoffa "/hebr:פרס דיזנגוף, ang. Dizengoff Prize for Painting and Sculpture/" - izraelska prestiżowa nagroda artystyczna przyznawana corocznie od 1937 przez radę miasta Tel-Awiw w dziedzinie malarstwa i rzeźby. Została ustanowiona rok po śmierci pierwszego burmistrza miasta Tel Awiw-Jafa Meira Dizengoffa.

</doc>
<doc id="3475416" url="https://pl.wikipedia.org/wiki?curid=3475416" title="Guadix (stacja kolejowa)">
Guadix (stacja kolejowa)

Guadix (hiszp. "Estación de Guadix") – stacja kolejowa w miejscowości Guadix, w prowincji Grenada we wspólnocie autonomicznej Andaluzja, w Hiszpanii. Stacja obsługuje pociągi długiego i średniego dystansu. Posiada również zaplecze towarowe.
Położenie.
Stacja znajduje się w km 151 linii Linares Baeza – Almería, na wysokości 931 m n.p.m., pomiędzy stacjami Benalúa i Fiñana.
Historia.
Kolej przybyła do Guadix w 1895 roku, wraz z linią łączącą Linares Baeza i Almeríę. Projekt budowy linii pomiędzy Grenadą i Murcją wykonało Ferrocarril del Almanzora. Druga linia została ostatecznie otwarty w 1907 roku, zwracając się do stacji węzła kolejowego.

</doc>
<doc id="3475419" url="https://pl.wikipedia.org/wiki?curid=3475419" title="Boba (stacja kolejowa)">
Boba (stacja kolejowa)

Boba (węg. "Boba vasútállomás") – stacja kolejowa w Boba, w komitacie Vas, na Węgrzech. Stanowi ważny węzeł kolejowy.

</doc>
<doc id="3475423" url="https://pl.wikipedia.org/wiki?curid=3475423" title="Zagorje (stacja kolejowa)">
Zagorje (stacja kolejowa)

Zagorje (słoweń: "Železniška postaja Zagorje") – stacja kolejowa w miejscowości Zagorje ob Savi, w regionie Dolna Kraina, w Słowenii.
Stacja jest zarządzana i obsługiwana przez Slovenske železnice.

</doc>
<doc id="3475431" url="https://pl.wikipedia.org/wiki?curid=3475431" title="Gare de Saint-Pierre-d’Aurillac">
Gare de Saint-Pierre-d’Aurillac

Gare de Saint-Pierre-d’Aurillac – stacja kolejowa w Saint-Pierre-d’Aurillac, w departamencie Żyronda, w regionie Nowa Akwitania, we Francji.
Została otwarta w 1855 przez Compagnie des chemins de fer du Midi et du Canal latéral à la Garonne. Jest stacją Société nationale des chemins de fer français (SNCF), obsługiwaną przez pociągi TER Aquitaine.
Położenie.
Znajduje się na wysokości 30 m n.p.m., na 47,639 km linii Bordeaux – Sète, pomiędzy stacjami Saint-Macaire i Caudrot.

</doc>
<doc id="3475437" url="https://pl.wikipedia.org/wiki?curid=3475437" title="San Pietro Vernotico (stacja kolejowa)">
San Pietro Vernotico (stacja kolejowa)

San Pietro Vernotico (wł. "Stazione di San Pietro Vernotico") – stacja kolejowa w San Pietro Vernotico, w prowincji Brindisi, w regionie Apulia, we Włoszech.
Według klasyfikacji RFI ma kategorię "srebrną".
Stacja została otwarta wraz z linią Brindisi-Lecce.
Jest aktywna do obsługi pasażerów na linii Bari - Lecce. Zatrzymują się tu wyłącznie pociągi regionalne.
Linie kolejowe.
Adriatica

</doc>
<doc id="3475441" url="https://pl.wikipedia.org/wiki?curid=3475441" title="Tsanko Arnaudov">
Tsanko Arnaudov

Tsanko Arnaudov (ur. 14 marca 1992) – portugalski lekkoatleta bułgarskiego pochodzenia specjalizujący się w pchnięciu kulą.
W 2016 stanął na najniższym stopniu podium mistrzostw Europy. Uczestnik igrzysk olimpijskich w Rio de Janeiro (2016) oraz czwarty zawodnik halowych mistrzostw Europy w Belgradzie (2017).
Złoty medalista mistrzostw Portugalii oraz reprezentant kraju na drużynowych mistrzostwach Europy i pucharze Europy w rzutach.
Rekordy życiowe: stadion – 21,56 (24 czerwca 2017, Vaasa); hala – 21,27 (18 lutego 2018, Pombal). Rezultat Portugalczyka ze stadionu jest aktualnym rekordem Portugalii.

</doc>
<doc id="3475444" url="https://pl.wikipedia.org/wiki?curid=3475444" title="Ludwigshafen-Oggersheim">
Ludwigshafen-Oggersheim

Ludwigshafen-Oggersheim (niem: "Bahnhof Ludwigshafen-Oggersheim") – stacja kolejowa w Ludwigshafen am Rhein, w dzielnicy Oggersheim, w regionie Nadrenia-Palatynat, w Niemczech. Znajduje się na linii Mainz – Ludwigshafen. od grudnia 2015 stacja będzie częścią systemu S-Bahn Ren-Neckar.
Według klasyfikacji Deutsche Bahn, stacja posiada kategorię 5.
Opis.
Stacja składa się z grupy jedno i dwupiętrowych budynków. Budynek dworca zbudowany został w 1853 roku w stylu późnego klasycyzmu. Posiada dach czterospadowy. W ramach rozbudowy w 1901-1902 i w latach 30. XX w, zbudowano dwa budynku boczne.
Przejście nadziemne nad torami zostało zbudowane w 1957 roku i istnieje do dziś.
Od 1995 do 2014 roku, budynek dworca był używany jako schronisko młodzieżowe "Alter Bahnhof".

</doc>
<doc id="3475446" url="https://pl.wikipedia.org/wiki?curid=3475446" title="Abd al-Ilah Harun">
Abd al-Ilah Harun

Abd al-Ilah Harun, Abdalelah Haroun (; ur. 1 stycznia 1997 w Sannarze, zm. 26 czerwca 2021 w Dosze) – katarski lekkoatleta specjalizujący się w biegach sprinterskich pochodzenia sudańskiego. Do 4 lutego 2015 reprezentował Sudan.
19 lutego 2015 ustanowił wynikiem 45,39 nowy halowy rekord Azji, a dwa miesiące później sięgnął po złoto mistrzostw panarabskich. Podwójny złoty medalista mistrzostw Azji w Wuhanie (2015). W 2016 sięgnął po dwa złote krążki halowego czempionatu Azji, zdobył srebro w biegu na 400 metrów podczas halowych mistrzostw świata w Portland oraz złoto mistrzostw świata juniorów w Bydgoszczy. Rok później sięgnął po brązowy medal mistrzostw świata w Londynie.
Złoty medalista mistrzostw Kataru.
Zginął 26 czerwca 2021 w wypadku samochodowym, miał 24 lata.
Rekordy życiowe.
Rekordzista Kataru w sztafecie 4 × 400 metrów (na stadionie 3:00,56 w 2018; w hali 3:08,20 w 2016).

</doc>
<doc id="3475448" url="https://pl.wikipedia.org/wiki?curid=3475448" title="Abdalleleh Haroun">
Abdalleleh Haroun



</doc>
<doc id="3475449" url="https://pl.wikipedia.org/wiki?curid=3475449" title="Al-Fatat">
Al-Fatat

Al-Fatat, pełna nazwa جمعية العربية الفتاة, "Dżamijjat al-Arabijja al-Fatat" - Stowarzyszenie Młodych Arabów - tajna arabska organizacja polityczna działająca w Imperium Osmańskim w latach 1911-1916.
Historia.
Okoliczności powstania.
W II poł. XIX w. na ziemiach syryjskich pod panowaniem osmańskim miało miejsce odrodzenie kulturalne. Syryjscy twórcy i działacze kulturalni byli wśród czołowych działaczy odrodzenia arabskiego. Jednym z rezultatów tych procesów było ukształtowanie się nowoczesnej arabskiej tożsamości narodowej, niezależnej od wyznania. Syryjscy działacze narodowi byli wrogo nastawieni do panowania tureckiego i do Turków w ogóle; domagali się ustanowienia języka arabskiego drugim urzędowym językiem Imperium oraz autonomii dla jego prowincji, w których dominowali Arabowie. Ruch narodowy Arabów syryjskich zyskał na sile po rewolucji młodotureckiej, po której nowe władze stanowczo odrzuciły arabskie postulaty. W 1909 władze tureckie zabroniły tworzenia organizacji narodowych.
"Al-Fatat" został utworzony w 1911 przez syryjskich działaczy emigracyjnych, w Paryżu. Organizacja domagała się przekształcenia Imperium Osmańskiego w państwo dwunarodowe, turecko-arabskie. Swoją nazwą nawiązywała do ruchu młodotureckiego. Jej twórcy pochodzili z rodzin syryjskich notabli miejskich. "Al-Fatat" blisko współpracował z inną arabską organizacją "Al-Ahd" ("Porozumienie"), założoną przez oficerów armii tureckiej pochodzących głównie z terenów późniejszego Iraku. Do organizacji należała grupa arabskich deputowanych do parlamentu tureckiego. W 1913 "Al-Fatat" zwołał w Paryżu Kongres Arabski, którego pracami kierował Abd al-Hamid az-Zahrawi, jeden z tychże deputowanych. Domagano się na nim szerszej autonomii dla prowincji arabskim Imperium Osmańskiego, większych nakładów na ich rozwój z budżetu państwowego, gwarancji szerszego niż dotąd dopuszczania Arabów do wysokich stanowisk państwowych, gwarancji dla społeczności niemuzułmańskich, nie padały natomiast hasła niepodległościowe.
Działalność w Syrii.
Po wybuchu I wojny światowej organizacja przeniosła się do Damaszku. Turcy zorientowali się jednak w prowadzonej przez Arabów działalności spiskowej, w tym w planach nakłonienia do buntu oddziałów zdominowanych przez żołnierzy pochodzenia arabskiego. W represjach trwających od 1915 do 1916 kilkuset arabskich działaczy zostało aresztowanych, deportowanych, poddanych torturom, kilkudziesięciu skazano na śmierć. 6 maja 1916 w Damaszku na rozkaz Dżemala Paszy publicznie straconych zostało 21 byłych deputowanych parlamentu tureckiego, uznanych za winnych zdrady, spisku antypaństwowego i dążenia do oderwania od Imperium Osmańskiego prowincji syryjskich. Zarówno większość represjonowanych działaczy, jak i najbardziej znani spośród straconych w tejże egzekucji (Abd al-Hamid az-Zahrawi, Szukri al-Asali, Abd al-Wahad al-Inklizi, Rafik Sallum, Umar Hamad) należeli do "Al-Fatat". Represje pozbawiły ruch arabski kierownictwa. Pozostali na wolności działacze "Al-Fatat" nawiązali kontakty z Fajsalem, synem szarifa Mekki Husajna, i uznali jego przywództwo w ruchu wyzwoleńczym Arabów, którego celem było już nie państwo dwunarodowe, ale niepodległość. W kwietniu 1915 sam Fajsal został zaprzysiężony na członka "Al-Fatat". Działacze organizacji wzięli udział w powstaniu arabskim, które wybuchło w 1916.

</doc>
<doc id="3475450" url="https://pl.wikipedia.org/wiki?curid=3475450" title="Anastazja Mochniuk">
Anastazja Mochniuk



</doc>
<doc id="3475451" url="https://pl.wikipedia.org/wiki?curid=3475451" title="Warszawski Festiwal Nauki">
Warszawski Festiwal Nauki



</doc>
<doc id="3475454" url="https://pl.wikipedia.org/wiki?curid=3475454" title="Preprzedsiębiorczość">
Preprzedsiębiorczość

Preprzedsiębiorczość () – pojęcie z zakresu procesowego ujęcia przedsiębiorczości. Preprzedsiębiorczość stanowi pierwszy etap procesu przedsiębiorczego, który rozpoczyna się wraz z pierwszymi działaniami zmierzającymi do założenia firmy, a kończy w momencie jej powstania.
Pojęcie preprzedsiębiorczości jest zakorzenione w ewolucyjnej teorii przedsiębiorczości. Zajmuje się ona badaniem czterech następujących aspektów:
Pojęcie preprzedsiębiorczości jest najważniejszym wkładem teorii ewolucyjnej do ogólnie pojętej nauki o przedsiębiorczości. Z perspektywy ewolucyjnej preprzedsiębiorczość jest bowiem zasadniczym źródłem zmienności organizacyjnej, poczynając od zindywidualizowanych intencji towarzyszących preprzedsiębiorcom, aż po proces założycielski, który składa się z różnolicznych działań, tworzących zróżnicowane sekwencje.
Rys historyczny.
Stworzenie koncepcji preprzedsiębiorczości przypisuje się Reynoldsowi, wskazując na opublikowany w 1992 roku wraz z White'em artykuł pod tytułem "Finding the nascent entrepreneur: Network sampling and entrepreneurship gestation". Artykuł ten ukazał się w "Frontiers of Entrepreneurship Research". W pięć lat później w "Small Business Economics" ukazał się klasyczny już dziś artykuł "Who Starts New Firms? – Preliminary Explorations of Firms-in-Gestation". W artykule tym omówiono wyniki badań przeprowadzonych przez Reynoldsa na próbie 40 preprzedsiębiorców. Były to, jak się później okazało, badania pilotażowe, poprzedzające pierwszą edycję badań Panel Study of Entrepreneurial Dynamics (PSED). Pogląd Reynoldsa, że warto jest badać nie tyle te osoby, które założyły własną firmę, ile te, które ją (w sposób udany lub nie) zakładają, zbiegło się w znacznej mierze z postulowaną przez Gartnera re-orientacją badań nad przedsiębiorczością. Już w końcówce lat osiemdziesiątych ubiegłego wieku na łamach "American Journal of Small Business" Gartner twierdził, że istnienie zestawu osobowych cech przedsiębiorczych jest co najmniej wątpliwe. Zamiast tego zaproponował, by skupić się na działaniach, które są podejmowane przez przedsiębiorców. Podejście to nie wyklucza w kategoryczny sposób analizowania pewnych cech przedsiębiorcy, lecz zwraca uwagę na fakt, że przedsiębiorcą można być jedynie, gdy wykonuje się działania przedsiębiorcze. Zogniskowanie badań nad przedsiębiorczością wokół działań i zachowań raczej niż cech osobowych stworzyło dobry klimat dla rozwoju koncepcji preprzedsiębiorczości. Koncepcja preprzedsiębiorczości również opiera się na podejmowanych działaniach, tyle tylko że ma uchwycić fazę wcześniejszą, gdy firma jeszcze w sensie formalnym, a często nawet dosłownym, nie istnieje.
Od czasu pojawienia się w 1992 roku pierwszego artykułu poświęconego preprzedsiębiorczości liczba publikacji na ten temat stale rośnie. W 2006 roku szacowano ją na ponad 200.
Badania nad preprzedsiębiorczością.
Światowe badania nad preprzedsiębiorczością można podzielić na dwa nurty. Pierwszy z nich obejmuje badania Panel Study of Entrepreneurial Dynamics (PSED) i ich późniejszą kontynuację (PSED II), jak również projekty badawcze wykorzystujące metodykę PSED, a przeprowadzone w innych krajach (m.in. Argentynie, Kanadzie, Grecji, Holandii, Norwegii oraz Szwecji). W pierwszej fazie badań PSED identyfikowano preprzedsiębiorców, którzy następnie byli badani w ramach kolejnych serii wywiadów telefonicznych. Pozwoliło to na zebranie informacji o przebiegu procesów założycielskich prowadzonych przez preprzedsiębiorców. Mankamentem dotychczas zrealizowanych badań typu PSED jest brak ich porównywalności ze względu na różnice metodyczne występujące między poszczególnymi badaniami.
W drugim nurcie plasują się badania realizowane w ramach tzw. "Global Entrepreneurship Monitor" (GEM). Projekt ten został zainicjowany w 1998 roku w ramach partnerstwa między "London Business School" i Babson College. W 2004 roku powstało stowarzyszenie "Global Entrepreneurship Research Association" (GERA)," "które zajmuje się dalszym prowadzeniem projektu GEM. Jak podaje strona internetowa tego projektu od momentu rozpoczęcia tych badań udział w GEM wzięło niemal 100 narodowych zespołów badawczych. Badanie GEM 2013 objęło swoim zasięgiem kraje stanowiące 75% globalnej populacji i generujące 89% światowego PKB. To czyni badania GEM największymi światowymi badaniami dotyczącymi szeroko pojętej problematyki przedsiębiorczości. Badania GEM służące zebraniu informacji na temat poziomu aktywności przedsiębiorczej są realizowane w ramach tzw. Adult Population Surveys (APS). Począwszy od roku 2000 minimalna wielkość próby badawczej APS dla każdego kraju wynosi 2000 osób. Na podstawie APS wyznaczanych jest szereg miar obrazujących aktywność przedsiębiorczą danego społeczeństwa, w tym także stopa preprzedsiębiorczości ("nascent entrepreneurs prevalence") pokazująca odsetek osób dorosłych w wieku 18-64 lat, które są preprzedsiębiorcami. Termin "preprzedsiębiorca" stosuje się w GEM zarówno dla określenia osób, które pracują nad stworzeniem nowej firmy, jak i tych, których firma nie ma więcej niż trzy miesiące. W porównaniu do badań PSED atutem GEM jest stosowanie zunifikowanej metodyki badawczej, co zapewnia porównywalność uzyskanych wyników między poszczególnymi krajami. Wyniki GEM należy jednak traktować z dużą ostrożnością ze względu na fakt, że próba badawcza w kolejnych edycjach tego badania ulega całkowitej zmianie. W związku z tym trudno jest ocenić w jakim stopniu zmiana wartości danej zmiennej może wynikać ze zmiany próby badawcze"j."
Preprzedsiębiorczość w Polsce.
Termin "preprzedsiębiorczość" pojawił się po raz pierwszy w 2009 roku we wniosku grantowym MNiSW nr N N115 321538 zatytułowanym "Analiza postaw preprzedsiębiorczych i ich determinant wśród uczniów i studentów na terenie Trójmiasta" i był konsekwentnie używany we wszystkich polskojęzycznych publikacjach będących efektem realizacji tego projektu. W rezultacie obserwuje się rosnącą popularność zaproponowanej terminologii i stopniowe wypieranie określeń używanych przed rokiem 2010. Decydującym czynnikiem wydaje się to, że na przyjęcie tego nazewnictwa zdecydowali się także członkowie polskich zespołów badawczych GEM.
Preprzedsiębiorczość w Polsce jest ważnym obszarem badawczym; szacowana liczba preprzedsiębiorców w Polsce wynosi bowiem – w zależności od przyjętej metody – od około 800 000 nawet do 1 200 000 osób. Badania nad preprzedsiębiorczością są nieliczne. Podstawowym źródłem wiedzy pozostają polskie raporty GEM. Pierwsze badania APS w Polsce zostały przeprowadzone w latach 2001 i 2002, ale ich wyniki nie zostały opublikowane. Do chwili obecnej (rok 2015) ukazały się cztery raporty GEM, a PARP ogłosił przetarg na realizacje dwóch kolejnych edycji GEM. Przeprowadzono też badania nad preprzedsiębiorczością uczestników programów unijnych oraz polskich studentów studiujących kierunki biznesowe.

</doc>
<doc id="3475470" url="https://pl.wikipedia.org/wiki?curid=3475470" title="Eparchia wyksuńska">
Eparchia wyksuńska

Eparchia wyksuńska – jedna z eparchii Rosyjskiego Kościoła Prawosławnego, z siedzibą w Wyksie. Należy do metropolii niżnonowogrodzkiej.
Utworzona 15 marca 2012 postanowieniem Świętego Synodu, poprzez wydzielenie z eparchii niżnonowogrodzkiej i arzamaskiej. Obejmuje część obwodu niżnonowogrodzkiego – rejony: ardatowski, czkałowski, kulebakski, nawaszyński, pawłowski, sosnowski, waczski, wołodarski, wozniesieński i wyksuński.
Ordynariuszem eparchii jest biskup wyksuński i pawłowski Barnaba (Baranow).
Dekanaty.
W skład eparchii wchodzi 8 dekanatów:
Monastery.
Na terenie eparchii działają 3 monastery:

</doc>
<doc id="3475472" url="https://pl.wikipedia.org/wiki?curid=3475472" title="Pentti Laasonen">
Pentti Laasonen

Pentti Laasonen, właśc. Veikko Pentti Johannes Laasonen (ur. 14 marca 1916, zm. 12 sierpnia 2000) – fiński matematyk i dydaktyk, rektor Politechniki Helsińskiej w latach 1970-1979.
Życiorys.
W 1937 ukończył szkołę średnią, następnie rozpoczął studia na Uniwersytecie w Helsinkach, gdzie równocześnie studiował dwa kierunki – filozofię i matematykę. W latach 1941-1943 pracował jako matematyk w Fińskich Siłach Powietrznych.
W latach 1943-1948 został zatrudniony jako matematyk w Państwowej Fabryce Samolotów w Tampere. Od 1948 do 1961 wykładał matematykę stosowaną na Politechnice w Helsinkach, gdzie w 1962 uzyskał tytuł profesora mianowanego matematyki stosowanej.
W latach 1970-1979 sprawował funkcję rektora Politechniki w Helsinkach. Czynnie działał w towarzystwach i instytucjach naukowych.
W 1945 poślubił Saarę Saastamoinen, z którą miał cztery córki: Helenę, Annikki, Inkeri i Marjattę.
Nagrody, wyróżnienia, odznaczenia.
Trzykrotny laureat tytuł doktora honoris causa:
Publikacje.
Autor 83 prac naukowych napisanych w językach:

</doc>
<doc id="3475476" url="https://pl.wikipedia.org/wiki?curid=3475476" title="Hunting Elephants">
Hunting Elephants

Hunting Elephants (hebr. "Latzud Pilim") – komedia kryminalna produkcji izraelskiej z 2013 roku w reżyserii Reszefa Lewiego. Scenariusz opracowali Reszef Lewi oraz Regew Levi. W rolach głównych wystąpili Sason Gabbaj, Moni Moszonow, Patrick Stewart, Gil Blank i Ja’el Abecassis. Premiera obrazu odbyła się 4 lipca 2013 r.
Film zebrał 7 nominacji do nagrody Izraelskiej Akademii Filmowej (Ofiry) w kategorii Najlepszy film, Najlepszy aktor Sason Gabbaj, Najlepsza aktorka drugoplanowa Rotem Zussman, Najlepszy aktor drugoplanowy Moni Moszonow, Najlepsza charakteryzacja Orli Ronen, Najlepszy dobór obsady Liron Zohar i Na’ama Zaltzman oraz Najlepszy scenariusz Regew Lewi, Reszef Lewi.
Zdjęcia do filmu powstały w Jerozolimie.
Fabuła.
Źródło.
Fabuła filmu skupia się wokół rodziny Jonathana (Gil Blank). Ojciec Jonathana, Daniel (Cewika Hadar) umiera na zawał mięśnia sercowego w banku, w którym pracował. Niestety syn nie mógł mu pomóc. Dyrektor banku Dedi (Mosze Iwgy) odmawia wypłaty odszkodowania, ponieważ umowa z zakładem ubezpieczeń nie obejmuje takiego zdarzenia. Aby rozwiązać swoje problemy finansowe, Jonathan, Michael (Patrick Stewart), Eliyahu (Sason Gabbaj) i Nick (Moni Moszonow) planują napad na bank, w którym wcześniej pracował zmarły Daniel.

</doc>
<doc id="3475481" url="https://pl.wikipedia.org/wiki?curid=3475481" title="Abdalelah Haroun">
Abdalelah Haroun



</doc>
<doc id="3475484" url="https://pl.wikipedia.org/wiki?curid=3475484" title="Order Wierności (Badenia)">
Order Wierności (Badenia)

Order Domowy Wierności (niem.: Hausorden der Treue; fr.: Ordre de la Fidélité) – najwyższe i najstarsze badeńskie odznaczenie ustanowione 17 czerwca 1715 roku przez Karola III Wilhelma margrabiego Badenii-Durlach.
Historia.
17 czerwca 1715 z okazji wmurowania kamienia węgielnego nowej rezydencji Karlsruhe margrabia Karol III Wilhelm powołał Ordre de la Fidélité. Początkowo odznaczenie posiadał jedną klasę. Z okazji otrzymania przez margrabiego Karola Fryderyka tytułu elektora ustanowił on 8 maja 1803 roku drugą klasę orderu – Krzyż Komandorski. W 1806 roku stał się wysokim odznaczeniem Wielkiego Księstwa Badenii. W 1908 powołano trzecią klasę, która jednak nigdy nie została nadana. W 1809 roku przywrócono ponownie jedną klasę orderu. Za szczególne zasługi dekorowano odznaczenie brylantami. Pierwsze tego typu odznaczenie przyznano w 1815 roku księciu Klemensowi von Metternich. 17 stycznia 1840 roku ustanowiono go oficjalnie najwyższym orderem Badenii i zmieniło nazwę na Hausorden der Treue. 17 czerwca 1840 roku uchwalono nowy statut, w którym zastrzeżono prawo nadawania orderu jedynie męskim członkom rodziny książęcej po ukończeniu 14 roku życia, obcym monarchom, wyższym urzędnikom państwowym, którym przysługiwał tytuł ekscelencji oraz osobom uhonorowanym Wielkim Krzyżem Orderu Lwa Zeryngeńskiego. W latach 1871-1902 miniaturą odznaczenia dekorowano księżniczki rodu panującego z okazji ich ślubu. W 1918 roku stał się prywatnym orderem domowym niegdyś panującej dynastii badeńskiej.
Opis odznaki.
Odznakę orderu stanowił czerwony, emaliowany krzyż maltański zakończony złotymi kulkami z medalionem w złotej oprawie pokrytym kolorową emalią, na awersie przedstawiającą trzy zielone góry, nad którymi widnieje inicjał podwójnego „C” oraz napis „FIDELITAS”. Rewers przedstawia czerwony skos na złotym tle – godło dynastii badeńskiej. Między ramionami krzyża znajdowały się złote inicjały złożone z podwójny liter „C” Krzyż zwieńczony był złotą koroną.
Odznakę umieszczano na żółtej wstędze orderowej ze srebrnymi paskami po bokach. Do 1803 roku wstęgę zawiązywano u szyi, natomiast od 1803 przewieszano ją z prawego ramienia na lewy bok.
Odznaczeni ponadto nosili gwiazdę orderową początkowo była ona haftowana na płaszczu orderowym. W 1840 roku po raz pierwszy wręczono metalową. Gwiazda była ośmiopromienna z awersem krzyża bez korony, z czterema, podwójnymi, złotymi inicjałami na promieniach pomiędzy ramionami krzyża.
Mistrz orderu nosił również łańcuch orderowy z umieszczonymi pomiędzy ogniwami inicjałami. Ponadto tylko dwukrotnie nadano łańcuch jako formę orderu.
Po śmierci kawalera orderu spadkobiercy musieli zwrócić wielkiemu mistrzowi wszystkie odznaki orderowe.
Odznaczeni.
21 marca 1718 roku Karol III Wilhelm na prośbę wójta Karlsruhe Johanna von Günzera nadał prawo umieszczenia w herbie Karlsruhe wstęgi orderowej z dewizą FIDELITAS. W latach 1715-1802 orderem odznaczono 186 osób. W okresie od 1803 roku do upadku monarchii order został wręczony w następujący sposób:

</doc>
<doc id="3475488" url="https://pl.wikipedia.org/wiki?curid=3475488" title="Cmentarz wojenny nr 65 - Małastów Kornuty">
Cmentarz wojenny nr 65 - Małastów Kornuty



</doc>
<doc id="3475494" url="https://pl.wikipedia.org/wiki?curid=3475494" title="Benzion Netanjahu">
Benzion Netanjahu



</doc>
<doc id="3475495" url="https://pl.wikipedia.org/wiki?curid=3475495" title="Playoff (film)">
Playoff (film)

Playoff (hebr. "פלייאוף") – film biograficzny produkcji trzech państw, Izraela, Niemiec i Francji z 2011 roku w reżyserii Eran Riklis. Scenariusz opracowali David Akerman, Gidon Maron oraz Eran Riklis. W rolach głównych wystąpili Danny Huston, Stephan Beck, Hanns Zischler i Max Riemelt. Film powstał na podstawie życia koszykarza Ralpha Kleina.
Fabuła.
Źródło.
Playoff opowiada historię legendarnego izraelskiego trenera koszykówki Ralpha Kleina. Stał się bohaterem narodowym, kiedy klub Maccabi Tel Awiw zakwalifikował się do Euroligi w latach siedemdziesiątych XX wieku.

</doc>
<doc id="3475497" url="https://pl.wikipedia.org/wiki?curid=3475497" title="Linec">
Linec



</doc>
<doc id="3475500" url="https://pl.wikipedia.org/wiki?curid=3475500" title="Sasson Gabai">
Sasson Gabai



</doc>
<doc id="3475501" url="https://pl.wikipedia.org/wiki?curid=3475501" title="Nadleśnictwo Zwierzyniec">
Nadleśnictwo Zwierzyniec

Nadleśnictwo Zwierzyniec – nadleśnictwo należące do Regionalnej Dyrekcji Lasów Państwowych w Lublinie, zlokalizowane w południowej części RDLP Lublin. Leży w całości w województwie lubelskim, obejmując swym zasięgiem terytorialnym trzy powiaty, 12 gmin i trzy miasta. 
Historia.
Lasy obecnego Nadleśnictwa Zwierzyniec stanowiły przed wojną własność prywatną. Po jej upaństwowieniu w 1944 na mocy dekretów PKWN utworzono w 1945 r. nadleśnictwa Krasnobród, Kosobudy, Zwierzyniec i Tereszpol. W wyniku reorganizacji w 1972 r., z nadleśnictw Kosobudy, Zwierzyniec i Krasnobród utworzono Nadleśnictwo Zwierzyniec o powierzchni 16 359 ha. Natomiast byłe Nadleśnictwo Tereszpol włączono do Nadleśnictwa Biłgoraj. W 1974 r. z części gruntów nadleśnictw Kosobudy i Zwierzyniec utworzono Roztoczański Park Narodowy, powiększany w latach 1979, 1990 i 1995. Od 2014 roku Nadleśnictwo Zwierzyniec zarządza gruntami Skarbu Państwa o powierzchni 17 165 ha.
Podział terytorialny.
Nadleśnictwo podzielone jest na dwa obręby leśne Tereszpol i Zwierzyniec oraz 12 leśnictw.

</doc>
<doc id="3475502" url="https://pl.wikipedia.org/wiki?curid=3475502" title="Ezechiasz (cesarz Etiopii)">
Ezechiasz (cesarz Etiopii)

Ezechiasz (także Hezkyjas, Hezqeyas, lub Hezekias, ur. ? – zm. 13 września 1813) – cesarz Etiopii od 26 lipca 1789 do stycznia 1794.
Okoliczności wyniesienia do tronu.
Ezechiasz pochodził z dynastii salomońskiej i był synem byłego cesarza Jozuego III i prawnukiem Jozuego II Kuareńczyka. W 1789 roku został sprowadzony z królewskiego więzienia na górze Uehni Amba przez azacza Dagale i kantibę Ajadara. Uczynili oni Ezechiasza cesarzem w czasie rządów Tekle Gijorgisa I. W tym czasie zajęty on był tłumieniem buntów na prowincji, ale na wieść o nowym buncie wyruszył z Aringo by go stłumić. Dedżazmacze Amade i Ali Borsze ze wsparciem żołnierzy rasa Aligaza z Jedżu, otoczyli armię Tekle Gijorgisa, a on sam uciekł i przekroczył rzekę Abay, aby znaleźć schronienie w Godżamie. W międzyczasie jednym z pierwszych postanowień nowego cesarza, Ezechiasza była promocja Hajle Josadika na zarządcę Godżamu, a fitaurari Ikonjana na dedżazmacza Damot.
Pierwsze walki o tron z Tekle Gijorgisem I.
Według "Kroniki królewskiej" krótko po koronacji Ezechiasz uciekł z Gonderu po tym, jak Tekle Gijorgis wyruszył tam z wyprawą zbrojną. Po dotarciu do Kemaken, do Ezechiasza dołączył dedżazmacz Hajlu Eszte, fitauraru Ikonjan, dedżazmacz Hajlu Terbenos i inni. Wzmocniony Ezechiasz natarł na Gondar i odbił miasto. Tekle Gijorgis został zmuszony do ucieczki. Udał się do Godżamu przez Dengel Ber, gdzie dołączył do niego ras Hajle Josadik i razem wyruszyli na Gondar. Następnie Tekle Gijorgis I nie zdecydował się na rozegranie bitwy z Ezechiaszem i zamiast tego, postanowił uwolnić swoich krewnych z więzienia na górze Uehni Amba. Później sojusznicy Ezechiasza starali się przywrócić jego rządy w Gonderze po tym, jak miasto okupowane było przez keniazmacza Gualedża. Ostatecznie Gualedż został pokonany i uciekł do Sar Ueha.
Dalsze walki o władzę.
Przez większą część pierwszego roku panowania Ezechiasza, ras Aligaz nie był w stanie skutecznie interweniować, by wspomóc cesarza. Ostatecznie wysłał do niego maketa azmacza Uelde Mikaela, by pomagał cesarzowi. Uzurpator Tekle Hajmanot z Gonderu w lutym 1788 w Godżamie proklamował się cesarzem, co podważyło autorytet Ezechiasza i "de facto" dzieliło królestwo na dwie części. W następnym roku Tekle Gijorgis zerwał przymierze z rasem Josadikiem i zaczął szukać wsparcia u innych możnowładców. Pozytywną odpowiedź odnośnie do współpracy uzyskał u rasa Aligaza, ale po przybyciu uzurpatora Tekle Hajmanota z Gonderu do pałacu Aligaza w Filakit Gereger, Tekle Gijorgis został uwięziony przez uzurpatora w Emakinie. Porę deszczową 1790 Ezechiasz spędził w Filakit Gereger, a w 1791 w Gonderze. W 1792 Ezechiasz wystąpił przeciwko swojemu dotychczasowemu, najważniejszemu sojusznikowi, rasowi Aligazowi. Zwołano naradę na której Ezechiasz, abuna Yosab III iczegie Uelde Ijesus stwierdzili, że nie reprezentują Galla, co było jasnym odniesieniem do Aligaza, lub jego rodziny. "Kronika królewska" zanotowała, że jeszcze tego roku w pobliżu Gonderu odbyła się bitwa, w której zostali pokonani dwaj przedstawiciele Kościoła Etiopskiego, oraz cesarz Ezechiasz. Niedługo potem Hajle Uand Beuessen uwolnił w Emakinie Tekle Gijorgisa. Na wieść o tym Ezechiasz wystąpił na czele armii z Gonderu do Tsendżany, a następnie do domu dedżazmacza Hajlu Eszte, gdzie dołączył do nich ras Aligaz i razem odbyli naradę.
Koniec rządów Ezechiasza.
Po następnych kilku bitwach przeciwko stronnictwu Tekle Gijorgisa, Ezechiasz uciekł do Dengel Beru. Ostatnia próba odzyskania stolicy przez Ezechiasza odbyła się pod koniec 1793, gdy sprzymierzył się z keniazmaczem Maredem, oraz dedżazmaczami Gugsą i Aklogiem. Po krótkim czasie wrócił do stronnictwa rasa Aligaza, a następnie Mared i Aklog miesiąc później powrócili do swoich prowincji. Oficjalnie od stycznia 1794 na tron powrócił Tekle Gijorgis I. Według "Kroniki królewskiej" w 1802 Ezechiasz spotkał swojego syna, cesarza Yguale Tsyjona w czasie wędrówki z Zage do Gonderu. Angielski podróżnik i egiptolog Henry Salt zanotował, że Ezechiasz wciąż żył czasie jego wyprawy na przełomie 1809 i 1810. Były cesarz zmarł we wrześniu 1813.

</doc>
<doc id="3475509" url="https://pl.wikipedia.org/wiki?curid=3475509" title="Joni Netanjahu">
Joni Netanjahu



</doc>
<doc id="3475511" url="https://pl.wikipedia.org/wiki?curid=3475511" title="Rajd na Entebbe">
Rajd na Entebbe



</doc>
<doc id="3475516" url="https://pl.wikipedia.org/wiki?curid=3475516" title="Przypis (film)">
Przypis (film)

Przypis (hebr. "הערת שוליים") – dramat filmowy produkcji izraelskiej z 2011 roku w reżyserii Josefa Cedara, który także był autorem scenariusza. W rolach głównych wystąpili Szelomo Bar-Aba i Li’or Aszkenazi. Premiera obrazu odbyła się 2 czerwca 2011 roku.
Film zdobył 9 nagród Izraelskiej Akademii Filmowej (Ofiry) w kategorii Najlepszy film, Najlepszy aktor Szelomo Bar-Aba, Najlepszy aktor drugoplanowy Li’or Aszkenazi, Najlepszy reżyser Josef Cedar, Najlepsza scenografia Arad Sawat, Najlepsza ścieżka dźwiękowa Tuli Chen, Alex Claude i Israel David, Najlepsze zdjęcia Jaron Szarf, Najlepszy montaż Enat Glaser-Zarhin oraz Najlepszy scenariusz Josef Cedar. Ponadto film uzyskał nominację do Nagrody Akademii Filmowej w kategorii Najlepszy film nieanglojęzyczny.
"Przypis" do 8 lipca 2012 r. zarobił 2 007 758 USD w Ameryce Północnej.
Fabuła.
Źródło.
Eli’ezer (Szelomo Bar-Aba) i Uri’el Szkolnik (Li’or Aszkenazi) to ojciec i syn. Prócz rodzinnych powiązań łączy ich wspólna praca na Uniwersytecie Hebrajskim, gdzie obaj są profesorami Tałmudu i rywalizują ze sobą. Kiedy dowiadują się, że Eli’ezer zostanie uhonorowany za swoją pracę, ich relacja się zmieni.

</doc>
<doc id="3475520" url="https://pl.wikipedia.org/wiki?curid=3475520" title="Szkocki Parlament">
Szkocki Parlament



</doc>
<doc id="3475529" url="https://pl.wikipedia.org/wiki?curid=3475529" title="Nadia Bekkouche">
Nadia Bekkouche

Nadia Bekkouche – duńska brydżystka, World International Master (WBF), European Master (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3475533" url="https://pl.wikipedia.org/wiki?curid=3475533" title="Wyższa Szkoła Nauk Humanistycznych i Dziennikarstwa">
Wyższa Szkoła Nauk Humanistycznych i Dziennikarstwa



</doc>
<doc id="3475541" url="https://pl.wikipedia.org/wiki?curid=3475541" title="Alex Beyer">
Alex Beyer



</doc>
<doc id="3475543" url="https://pl.wikipedia.org/wiki?curid=3475543" title="Anna Niwald">
Anna Niwald

Anna Maria Niwald – polska okulistka, strabolog, doktor habilitowany medycyny. Specjalizuje się w okulistyce dziecięcej.
Stopień doktorski uzyskała na Wojskowej Akademii Medycznej w 1997 roku na podstawie pracy "Wpływ wybranych czynników ryzyka na rozwój retinopatii wcześniaków i na wyniki zastosowanej krioterapii" (promotorem był Janusz Czajkowski). Habilitowała się w 2009 roku na podstawie oceny dorobku naukowego i pracy pod tytułem "Kliniczne i sonograficzne wykładniki progresji retinopatii wcześniaków".
Pracuje jako adiunkt w Katedrze Pediatrii Zabiegowej Uniwersytetu Medycznego w Łodzi. Należy do Polskiego Towarzystwa Okulistycznego.
Współautorka opracowania "Retinopatia wcześniaków" (wyd. 2015, ). Swoje prace publikowała w czasopismach krajowych i zagranicznych, m.in. w Klinice Ocznej. Zainteresowania kliniczne i badawcze A. Niwald dotyczą m.in. rozpoznawania i leczenia retinopatii wcześniaków oraz zeza.

</doc>
<doc id="3475544" url="https://pl.wikipedia.org/wiki?curid=3475544" title="FIA GT Championship 2001">
FIA GT Championship 2001

Piąty sezon FIA GT Championship rozpoczął się 31 marca na torze Monza, a zakończył się 21 października na torze Estoril. Tytuł w klasie GT zdobył zespół Larbre Compétition, a w klasie N-GT tytuł zdobył zespół JMB Competition.
Klasyfikacje generalne.
N-GT Zespoły.
† – JMB Competition zdobyło tytuł z przewagą 3 zwycięstw nad RWS Motorsport.

</doc>
<doc id="3475546" url="https://pl.wikipedia.org/wiki?curid=3475546" title="Cmentarz wojenny nr 70 - Owczary">
Cmentarz wojenny nr 70 - Owczary



</doc>
<doc id="3475547" url="https://pl.wikipedia.org/wiki?curid=3475547" title="Biblioteka Narodowa w Belgradzie">
Biblioteka Narodowa w Belgradzie

Biblioteka Narodowa w Belgradzie (, "NLS") – serbska biblioteka narodowa w Belgradzie założona w 1832 roku. Jest najstarszą instytucją kultury w kraju.
Historia.
Biblioteka została założona w 1832 roku przez księgarza i wydawcę Gligorijea Vozarovića, który podarował bibliotece pierwsze książki. 28 lutego 1832 roku Dimitrije Davidović wysłał w tej sprawie list do księcia Miłosza I Obrenowića. Na pamiątkę tego wydarzenia w dniu tym od 2020 roku w Serbii jest obchodzony dzień Biblioteki Narodowej. Miłosz I Obrenowić w listopadzie nakazał,a by przekazywać jedną kopię każdej drukowanej książki do biblioteki. Przez pierwszy rok biblioteka funkcjonowała w budynku księgarni., a potem została przeniesiona do drukarni państwowej.
Podczas I wojny światowej podczas bombardowania budynek i część zbiorów zostało zniszczonych. To co pozostało przeniesiono z Belgradu do Niszu i Kragujevaca, część trafiło do Sofii. Podczas tej akcji cześć zbiorów bezpowrotnie zaginęła. W tym trzy najcenniejsze serbskie manuskrypty: "Nikolsko jewandziele", "Prizrenski prepis Duszanowog zakonik"a i "Zbornik popa Dragola". Po wojnie w 1919 roku została wydana ustawa o Bibliotece Narodowej. Biblioteka stała się centralną biblioteką państwową i uzyskała prawo do egzemplarza obowiązkowego z Królestwa Serbów, Chorwatów i Słoweńców. Ponieważ budynek był zniszczony w 1920 roku kupiono budynek fabryki papierów wartościowych i tam po dwuletnim remoncie została otwarta biblioteka w 1922 roku.
Po II wojnie światowej.
Bombardowanie podczas II wojny światowej całkowicie zniszczyło budynek i zbiory. Po wyzwoleniu Belgradu w 1944 roku rozpoczęła się odbudowa biblioteki. Biblioteka została otwarta 20 kwietnia 1947 roku w budynku dawnego hotelu. Decyzją Ministerstwa Edukacji do biblioteki przekazano zbiory z: Biblioteki Sądu (20709 tomów) Senatu, część biblioteki Zgromadzenia Narodowego i Bibliotekę Towarzystwa Świętego Sawy. Zakupiono również zbiory prywatne i otrzymano w formie darowizny biblioteki: etnologa Tihomira Đorđevicia i Milana Rakicia. W 1954 roku podjęto decyzję o budowie nowego budynku, którego projekt przygotowała Ivo Kurtović. Kamień węgielny został wmurowany 20 października 1966 roku. Został on otwarty 6 kwietnia 1973 roku. Budynek ma 24 tys. m². Ponieważ zbiory wciąż się powiększają 28 lutego 2020 podczas dnia Biblioteki Narodowej minister kultury i informacji Vladan Vukosavljević zapowiedział na 2023 rok oddanie nowych magazynów.
Zbiory.
Katalog on-line biblioteki zawiera ponad 665 tys. rekordów bibliograficznych, reprezentujących zbiory różnych typów dokumentów. W zbiorach biblioteki w 2020 roku znajdowało się 6 mln woluminów.
Biblioteka posiada prawo otrzymywania egzemplarza obowiązkowego; nadaje również numery ISBN, ISSN, ISMN, ISAN i DOI.
W 2003 roku rozpoczęto digitalizację zbiorów biblioteki, tworząc "Virtuelne biblioteke Srbije" (VBS). Na początku 2012 roku biblioteka cyfrowa zawierała ponad 1,5 mln zdigitalizowanych dokumentów.

</doc>
<doc id="3475550" url="https://pl.wikipedia.org/wiki?curid=3475550" title="Depresja atypowa">
Depresja atypowa

Depresja atypowa (zaburzenia depresyjne z cechami atypowymi) – jest jedną z postaci depresji, różniąca się od postaci typowej tego zaburzenia następującymi cechami:
Określenie „atypowa” uwydatnia różnicę pomiędzy takim obrazem zaburzeń depresyjnych a postaciami depresji przebiegającymi z bezsennością, spadkiem apetytu, anhedonią (np. depresją melancholiczną). Ponadto zaburzenia depresyjne o atypowych cechach, w porównaniu z typowymi zaburzeniami depresyjnymi, ujawniają się we wcześniejszym wieku, charakteryzują się wydatnym spowolnieniem psychoruchowym, częściej współwystępują z zespołem lęku napadowego, nadużywaniem lub zależnością od substancji psychoaktywnych oraz z zaburzeniami somatyzacyjnymi. U pacjentów z rozpoznaniem depresji atypowej obserwuje się także odmienny przebieg zaburzeń – częściej, niż w przypadku typowej depresji, w dalszym toku leczenia rozpoznawane są u tych pacjentów zaburzenia afektywne dwubiegunowe lub depresja sezonowa.
Objawy wzmożenia apetytu i wzmożenia senności są łącznie określane jako „odwrócone objawy wegetatywne” (ang. "reversed vegetative symptoms").
Klasyfikacja DSM-5 uwzględnia możliwość postawienia diagnozy „epizodu depresji z cechami atypowymi” (ang. "depressive episode with atypical features").
Sposób leczenia, zwłaszcza leczenia farmakologicznego, epizodu depresyjnego z cechami atypowymi zależny jest w znacznym stopniu od tego, czy występuje on w przebiegu zaburzenia afektywnego jednobiegunowego (inaczej depresja jednobiegunowa, ew. zaburzenie depresyjne nawracające), czy też w przebiegu zaburzenia afektywnego dwubiegunowego.

</doc>
<doc id="3475554" url="https://pl.wikipedia.org/wiki?curid=3475554" title="Krzyż Hanzeatycki">
Krzyż Hanzeatycki

Krzyż Hanzeatycki (niem.: Hanseatenkreuz) – odznaczenie wojenne ustanowione w 1915 roku przez trzy hanzeatyckie, wolne miasta Hamburg, Bremę i Lubekę za zasługi podczas I wojny światowej.
Opis odznaki.
Odznaką Krzyża Hanzeatyckiego był miedziany, posrebrzany krzyż kawalerski. Awers krzyża pokryty był czerwoną emalią. W medalionie umieszczone było godło miasta nadającego odznaczenie. Na srebrnym rewersie wygrawerowana była inskrypcja: "Für Verdienst im Kriege 1914" (Za Zasługi w Wojnie 1914).
Krzyż Hanzeatycki Bremeński noszono na białej wstążce z czterema czerwonymi paskami, Krzyż Hanzeatycki Hamburski na białej wstążce z dwoma czerwonymi paskami, a Krzyż Hanzeatycki Lubecki na wstążce składającej się z dwóch pionowych pasów białego i czerwonego.
Odznaczeni.
Krzyżem zostali odznaczeni członkowie:
Krzyżami zostali odznaczeni również inni bardzo zasłużeni wojskowi m.in.: Manfred von Richthofen odznaczony wszystkimi trzema odznaczeniami.
Postanowieniem Senatu Bremy sztandar 75 Bremeńskiego Pułku Piechoty został udekorowany odznaczeniem. Był to jedyny przypadek odznaczenia jednostki wojskowej.

</doc>
<doc id="3475557" url="https://pl.wikipedia.org/wiki?curid=3475557" title="Cedaredge">
Cedaredge

Cedaredge – miasto w Stanach Zjednoczonych, w stanie Kolorado, w hrabstwie Delta.

</doc>
<doc id="3475582" url="https://pl.wikipedia.org/wiki?curid=3475582" title="Hotchkiss (Kolorado)">
Hotchkiss (Kolorado)

Hotchkiss – miasto w Stanach Zjednoczonych, w stanie Kolorado, w hrabstwie Delta.

</doc>
<doc id="3475584" url="https://pl.wikipedia.org/wiki?curid=3475584" title="Palma del Río (stacja kolejowa)">
Palma del Río (stacja kolejowa)

Palma del Río (hiszp: "Estación de Palma del Río") – stacja kolejowa w miejscowości Palma del Río, w prowincji Kordoba we wspólnocie autonomicznej Andaluzja, w Hiszpanii. Stacja obsługuje pociągi średniego dystansu. Posiada również zaplecze towarowe.
Położenie.
Stacja znajduje się w km 492,8 linii Alcázar de San Juan – Kadyks, na wysokości 63 m n.p.m., pomiędzy stacjami Posadas i Peñaflor. Jest to linia zelektryfikowana i jednotorowa.
Historia.
Stacja została otwarta 5 marca 1859 wraz z odcinkiem Lora del Río-Kordoba linii Sewilla – Kordoba.2 Prace i początkowa koncesja były prowadzone przez Compañía del Ferrocarril de Sevilla a Córdoba, która powstała w tym celu. W 1875 roku wykupiona została przez MZA, by połączyć się z linią Madryt-Kordoba. W 1941 roku w wyniku nacjonalizacji kolei w Hiszpanii stała się częścią nowo utworzonego Renfe.

</doc>
<doc id="3475587" url="https://pl.wikipedia.org/wiki?curid=3475587" title="Order Lwa Zähringer">
Order Lwa Zähringer



</doc>
<doc id="3475592" url="https://pl.wikipedia.org/wiki?curid=3475592" title="Rico">
Rico

Rico – miasto w Stanach Zjednoczonych, w stanie Kolorado, w hrabstwie Dolores.

</doc>
<doc id="3475593" url="https://pl.wikipedia.org/wiki?curid=3475593" title="Dove Creek">
Dove Creek

Dove Creek – miasto w Stanach Zjednoczonych, w stanie Kolorado, siedziba administracyjna hrabstwa Dolores.

</doc>
<doc id="3475594" url="https://pl.wikipedia.org/wiki?curid=3475594" title="Aversa (stacja kolejowa)">
Aversa (stacja kolejowa)

Aversa (wł. "Stazione di Aversa") – stacja kolejowa w Aversa, w prowincji Caserta, w regionie Kampania, we Włoszech. Jest stacją węzłową na linii Rzym – Formia – Neapol i Neapol – Foggia.
Stacja została otwarta w 1928 roku, zastępując dawną stację, kilkaset metrów na zachód.
Według klasyfikacji RFI ma kategorię "złotą".
Infrastruktura.
Stacja liczy 4 perony i 7 torów dla obsługi pasażerów.
Połączenia.
Stacja jest obsługiwana przez pociągi regionalne prowadzone przez Trenitalia i Ente Autonomo Volturno (dawna linia Alifana) w ramach umów o świadczenie usług z regionu Kampania.
Istnieją również relacje dalekobieżne także prowadzone przez Trenitalia.

</doc>
<doc id="3475596" url="https://pl.wikipedia.org/wiki?curid=3475596" title="Gare de Caudrot">
Gare de Caudrot

Gare de Caudrot – przystanek kolejowy w Caudrot, w departamencie Żyronda, w regionie Nowa Akwitania, we Francji.
Został otwarty w 1855 przez Compagnie des chemins de fer du Midi et du Canal latéral à la Garonne. Jest przystankiem Société nationale des chemins de fer français (SNCF), obsługiwanym przez pociągi TER Aquitaine
Położenie.
Znajduje się na wysokości 21 m n.p.m., na 51,066 km linii Bordeaux – Sète, pomiędzy stacjami Saint-Pierre-d’Aurillac i Gironde.

</doc>
<doc id="3475601" url="https://pl.wikipedia.org/wiki?curid=3475601" title="Ross Turnbull (rugbysta)">
Ross Turnbull (rugbysta)

Ross Turnbull (ur. 6 stycznia 1941 w Newcastle, zm. 7 marca 2015 w Sydney) – australijski rugbysta, reprezentant kraju, prawnik, działacz sportowy i administrator, jeden z inicjatorów stworzenia Pucharu Świata i propagator profesjonalizmu w tym sporcie.
Zawodnik.
Zaczął grać w rugby w "Knox Grammar School" w Sydney, a po powrocie do Newcastle, gdzie rozpoczął pracę w firmie prawniczej, związał się z trenowanym przez Rona Meadowsa Wanderers RFC, z którym odnosił sukcesy w lokalnych rozgrywkach. Grał także dla NSW Country, także przeciwko "All Blacks", zaś w stanowej reprezentacji Nowej Południowej Walii w latach 1963–1968 rozegrał dziewięć spotkań.
W 1968 roku otrzymał powołanie do australijskiej kadry w testmeczu debiutując na Lansdowne Road przeciwko Irlandii, dla "Wallabies" zagrał także w dwóch towarzyskich spotkaniach.
Działacz i administrator.
Pominięty rok później przy powołaniach na południowoafrykańskie "tournée" skupił się na rozwoju własnej praktyki prawniczej, pozostał jednak związany ze sportem. W latach 1972–1975 był menadżerem zespołów NSW Country, przez kolejne kilka lat tę samą rolę pełnił dla reprezentacji kraju. W 1976 roku został skarbnikiem New South Wales Rugby Union, od 1984 roku natomiast jego prezesem. W tym samym roku został zastępcą prezesa Australian Rugby Union i członkiem komitetu wykonawczego, a także przedstawicielem krajowego związku we władzach IRFB, a wszystkie te role pełnił do roku 1989.
W latach osiemdziesiątych był też jednym z inicjatorów stworzenia Pucharu Świata i znalazł się w komitecie organizacyjnym inauguracyjnej edycji. Był także orędownikiem kompensat finansowych dla zawodników, a następnie profesjonalizmu w tym sporcie. W 1995 roku uczestniczył w podjętej przez magnata medialnego, Kerry Packera, próbie stworzenia zawodowych rozgrywek – World Rugby Corporation za pomocą lukratywnych umów rekrutowała zawodników niezadowolonych z nierównomiernej redystrybucji dochodów z tego sportu prowadzonej przez krajowe związki rugby. Mimo iż zakończyła się ona niepowodzeniem, IRFB ogłosiła sport otwartym za zawodowstwo.
W 1983 roku ukończył studia menedżerskie na Harvard University. Był członkiem władz organizacji branżowych i politycznych. Był członkiem władz "National Roads and Motorists' Association" od 2002 roku, prezesem został zaś rok później. W 2005 roku został pozbawiony obu stanowisk z uwagi na długi, na które naraził organizację prywatnymi wydatkami i w tym samym roku ogłosił bankructwo.
Dwukrotnie rozwiedziony, czworo dzieci – dwie córki i dwóch synów. Dwa lata po jego śmierci ukazała się książka skompletowana z jego notatek – "5 Self-Guided Walks Around Central Paris".

</doc>
<doc id="3475610" url="https://pl.wikipedia.org/wiki?curid=3475610" title="Ross Turnbull">
Ross Turnbull



</doc>
<doc id="3475615" url="https://pl.wikipedia.org/wiki?curid=3475615" title="Larkspur (Kolorado)">
Larkspur (Kolorado)

Larkspur – miasto w Stanach Zjednoczonych, w stanie Kolorado, w hrabstwie Douglas.

</doc>
<doc id="3475616" url="https://pl.wikipedia.org/wiki?curid=3475616" title="Rada Konstytucyjna">
Rada Konstytucyjna

Rada Konstytucyjna (; []) – najwyższa instytucja sądownictwa konstytucyjnego we Francji. Powołana do życia 4 października 1958 zgodnie z "Konstytucją Piątej Republiki", rada stoi na straży przestrzegania konstytucji przez parlament, prezydenta i obywateli Republiki Francuskiej.
Rada zajmuje się sprawdzaniem nowych praw pod kątem zgodności z Konstytucją i "Deklaracją praw człowieka i obywatela". Zgodnie z prawem Rada wydaje opinie na temat ustaw po ich przegłosowaniu przez parlament, a przed podpisaniem przez prezydenta. Rada orzeka także o zgodności wyborów i referendów z ustawą zasadniczą, nadzoruje także funkcjonowanie parlamentu.
Członkami rady jest dziewięciu sędziów wybieranych przez Prezydenta Republiki i przewodniczących izb parlamentu na dziewięcioletnie kadencje (każdy z nich mianuje trzy osoby). Z urzędu w pracach rady uczestniczą też dożywotnio byli prezydenci Francji.
Tło historyczne powstania Rady Konstytucyjnej.
Żeby zrozumieć niechęć francuskiego ustroju do kontroli konstytucyjności ustaw, trzeba się cofnąć do czasów Rewolucji Francuskiej. Właśnie wtedy przyjęto, jako jedną z podstaw ideologicznych Rewolucji, doktrynę Jana Jakuba Rousseau, wskazującą na to, że ustawa jest najbardziej aktualnym przejawem woli powszechnej. Mało tego, w praktyce uznawano jej wyższość nad konstytucją, która miała być „zakrzepłym” i mniej aktualnym niż ustawa przejawem woli ludu. Powyższy sposób myślenia na temat ustawy przez długi czas hamował rozwój organów kontroli konstytucyjnej.
W roku 1799, w okresie napoleońskim, pojawił się Senat Zachowawczy – jedną z jego kompetencji było badanie konstytucyjności ustaw Ciała Prawodawczego przed promulgacją. Po upadku Napoleona akty konstytucyjne przestały mieć sztywny charakter i można było je modyfikować przy pomocy zwykłych ustaw. Instytucjonalna forma ich ochrony pojawiła się w 1852 roku, kiedy to nowa konstytucja powołała Senat, posiadający kompetencję prewencyjnej kontroli ustaw. Praktyka jednak spowodowała, że jego rola ewoluowała w stronę drugiej izby parlamentu.
Konflikt między prezydentem a parlamentem ukształtował ustrój III Republiki (1875-1940). Ustrój ten sytuował parlament na miejscu najwyższego organu państwowego, który odpowiadał za egzekwowanie odpowiedzialności konstytucyjnej egzekutywy. W związku z jego szczególną pozycją ustrojową, uważano, że sam fakt uchwalenia przez niego ustawy, świadczy o jej konstytucyjności. 
Tym niemniej, należy wspomnieć o orzecznictwie Rady Stanu, będącej najwyższym trybunałem administracyjnym. Tworzyło ono pewien system wymagań i zasad, określanych jako "principes généraux de droit", którym musiała odpowiadać działalność organów władzy wykonawczej.
Po II wojnie światowej powołano Komitet Konstytucyjny, składający się z prezydenta Republiki, przewodniczących obu izb parlamentu i 10 członków izb wybranych przez izby spoza swojego składu. Istotne jest to, że ów komitet podjął tylko jedno rozstrzygnięcie. Innym ważnym aspektem historyczno-prawnym powstania Rady Konstytucyjnej jest fakt, że od czasów Rewolucji Francuskiej ustawa była aktem prawnym o nieograniczonym zasięgu materialnym. 
Wyjątkiem była "pouvoir réglamentaire originaire" – pierwotna kompetencja władzy wykonawczej. Odnosiła się ona min. do organizacji wewnętrznej aparatu państwowego, rozporządzeń policyjnych, oraz stanowienia prawa dla kolonii. W czasach III i IV Republiki, ustawodawca próbował obejść tę kompetencję, pomimo tego, że doktryna jej nie kwestionowała. Jednak to dopiero Konstytucja V Republiki z 1958 – zastrzegła "pouvoir réglamentaire" na poziomie Konstytucji.
Uchwalenie konstytucji miało swój szczególny kontekst. 1 czerwca 1958 roku, gen. Charles de Gaulle powrócił do władzy na czele Rządu Jedności Narodowej. Ówcześnie Francja stawiała czoło poważnym wyzwaniom takim jak wojna domowa w Algierii, ryzyku wojskowego zamachu stanu, destabilizacji, grożącej rośnięciem w siłę komunistów i radykalnej lewicy.
Te czynniki wskazywały na zasadność przeforsowania gaullistowskiej koncepcji silnego państwa. Zgodnie z myślą gen. Charlesa de Gaulle’a, nowy ustrój miał „obudować” parlament w pewne ramy. 
Ograniczenie jego kompetencji w zamyśle twórców konstytucji miało na celu odebranie demokracji destruktywnego charakteru, w której poprzez działalność partii politycznych miało dochodzić do atomizacji i podziału społeczeństwa. Kompetencje odebrane parlamentowi przyznano egzekutywie. Dążono do stworzenia specyficznego rodzaju ustroju. Chciano uniknąć ściśle parlamentarnego „ustroju zgromadzenia” jak i „ustroju prezydenckiego”.
W taki sposób, egzekutywie przyznano stanowienie norm niższego rzędu. Zgodnie z art. 37 ust. 1 Konstytucji V Republiki Francuskiej, rządowi przysługuje pełnia kompetencji w materii wykraczającej poza materię ustawową. Regulacji ustawowej podlegają na przykład pojęcie wyborcy, stan wojny, stan wojenny itd.. Wszystkie z tych zagadnień są enumeratywnie wymienione w art. 34 Konstytucji. W związku z tym zupełnie nowym modelem ustrojowym, kontrolę kompetencyjną Rady Konstytucyjnej należy odczytywać jako jej najistotniejsze zadanie Rady Konstytucyjnej, mającej stać na straży odpowiedniego podziału władz.
Głównym architektem Konstytucji V Republiki Francuskiej był Minister Sprawiedliwości w rządzie gen. Charlesa de Gaulle’a, Michel Debré. 
Rolą prezydenta według koncepcji M. Debré było bycie „najwyższym sędziego interesu narodowego”. 
Taką koncepcję zaburzyło wprowadzenie w 1962 r. wyboru prezydenta w demokratycznych wyborach. Najczęstszą i naturalną konsekwencją tego rozwiązania było zbliżenie stanowiska prezydenta do stanowiska parlamentu.
Podstawy prawne organizacji i funkcjonowania Rady Konstytucyjnej.
Kompetencje Rady Konstytucyjnej wynikają bezpośrednio z przepisów konstytucyjnych; dopuszczalne jest również rozszerzenie, choć z dużą ostrożnością, tego katalogu o ustawy zwykłe bądź organiczne. Natomiast ustrój i procedura funkcjonowania Rady są ujęte w Konstytucji tylko w ogólny sposób, pozostałe zaś uregulowania są zawarte w kilku odrębnych aktach normatywnych. 
Charakter podstawowy ma ordonans organiczny nr 58-1067 z dnia 7 listopada 1958 r. wydany przez Radę Ministrów w ramach tymczasowych uprawnień prawodawczych przyznanych jej przez art 92 Konstytucji, akt ten ma rangę ustawy organicznej. 
Uzupełniająca regulacja sytuacji prawnej członków Rady Konstytucyjnej zawarta jest w dekrecie (akcie rządowym o mocy podstawowej) nr 59-1292 z 13 listopada 1959 r. o obowiązkach członków Rady Konstytucyjnej, a dekret nr 59-1293 z 13 listopada 1959 r. reguluje organizację Sekretariatu Generalnego Rady Konstytucyjnej. 
Uzupełniające regulacje proceduralne zawarte są w dwóch regulaminach uchwalonych przez samą Radę Konstytucyjną z 31 maja 1959 r. w sprawie procedury rozpatrywania sporów dotyczących wyborów deputowanych i senatorów oraz z 5 października 1988 r. w sprawie procedury rozpatrywania sporów dotyczących wyborów deputowanych i senatorów oraz z 5 października 1988 r. w sprawie procedury rozpatrywania protestów dotyczących przeprowadzenia referendum
Sposób wyboru członków.
Do niedawna Rada Konstytucyjna uznana była za organ o charakterze politycznym, co wynikało przede wszystkim ze sposobu mianowania jej członków. Zgodnie z art. 56 konstytucji trzech członków Rady mianowanych było przez prezydenta, trzech mianował przewodniczący Zgromadzenia Narodowego oraz kolejnych trzech członków - przewodniczący Senatu. W trakcie dziewięcioletniej kadencji co trzy lata odnawiana była 1/3 składu. Z mocy prawa w skład Rady wchodzili również byli prezydenci Republiki, którym funkcja ta nadana jest dożywotnio. Przewodniczącego Rady mianował prezydent. 
W pracach nad zmianą Konstytucji w Komitecie ds. reformy instytucji V Republiki zaproponowano zmianę trybu mianowania członków Rady. Zmiany ostatecznie wprowadzono na mocy art. 27 w powiązaniu z art. 5 ustawy zmieniającej. Celem wspomnianej zmiany było ograniczenie swobodnego charakteru nominacji członków Rady przez prezydenta Republiki i jej zobiektywizowanie. W jej wyniku prezydent może dokonać nominacji dopiero po uzyskaniu opinii właściwych komisji stałych w każdej z izb parlamentu. Owa opinia ma przy tym w zasadzie charakter weta, albowiem bez poparcia komisji prezydent nie może skorzystać z przysługującego mu uprawnienia, nie może również dokonać mianowania, jeżeli suma głosów w każdej komisji obejmuje co najmniej 3/5 głosów oddanych w dwóch komisjach. Jeżeli chodzi o procedurę mianowania członków Rady przez przewodniczących izb parlamentarnych, to nie wprowadzono tam zasadniczych zmian, procedura ta została przekazana do kompetencji właściwych komisji stałych w każdej z izb. Dzięki temu chce się uniknąć sytuacji, kiedy senatorowie wypowiadaliby się na temat kandydatur przedstawionych przez przewodniczącego Zgromadzenia Narodowego, a deputowani na temat kandydatur przewodniczącego Senatu. Mianowanie przewodniczącego Rady jest do dzisiaj wyłącznym uprawnieniem prezydenta Republiki.
Poza procedurą mianowania nadal pozostali w Radzie byli prezydenci Republiki, jednakże ich obecność ocenia się negatywnie z trzech względów. Po pierwsze, nie sprzyja to wzmocnieniu sądowniczego charakteru rady. "Po drugie, byli prezydenci nie podlegają tym samym wymogom, co pozostali członkowie Rady. Prowadzi to do podziału członków Rady na dwie nierównorzędne kategorie, a to zagraża stabilnemu funkcjonowaniu instytucji". Nie przewidziano też przepisu wykluczającego z członkostwa w Radzie prezydenta, odwołanego z urzędu przez Trybunał Sprawiedliwości, ponieważ zawsze będzie on posiadał status byłego prezydenta Republiki, co niesie za sobą brak gwarancji państwa prawnego, w którym podstawą działania wszystkich organów powinna być szeroko rozumiana legalność. "Po trzecie, istnieje ryzyko, że z czasem byli prezydenci (biorąc pod uwagę skrócenie kadencji prezydenta do pięciu lat, wybory nowych prezydentów i długi okres ich życia) mogą stać się bardzo liczną grupą członków Rady o silnym wpływie na większość wewnętrzną".
Kontrola konstytucyjności aktów prawnych.
Kontrola kompetencyjna.
Procedura z art. 41 Konstytucji – zakwestionowanie konstytucyjności projektu ustawy w czasie procedowania parlamentarnego.
Procedura ulega rozpoczęciu w momencie, gdy rząd uzna, że parlament pracując na uchwaleniem ustawy wkracza w sferę "pouvoir réglamentaire" określoną art. 34 Konstytucji. W tej sytuacji Rada Konstytucyjna ma za zadanie ochronę kompetencji rządu przed nadużyciami ze strony ustawodawcy. Skierowanie sprawy do Rady Konstytucyjnej wymaga łącznego spełnienia dwóch przesłanek: przesłanki materialnej i przesłanki formalnej. 
Pierwsza z nich polega na sprzeciwie rządu wobec procedowanej ustawy. Następnie przewodniczący izby ustosunkowuje się do sprzeciwu. W sytuacji, gdy sprzeciw zostanie przyjęty, dochodzi do zaprzestania dyskusji nad ustawą. Nieprzychylenie się do sprzeciwu przez przewodniczącego izby wymaga od niego skierowania wniosku do Rady Konstytucyjnej.
Przesłanką formalną jest skierowanie wcześniej wspomnianego wniosku. Od marca 2009 roku analogiczne uprawnienie otrzymał parlament – na mocy nowelizacji konstytucji z 2008 roku, sprzeciw przewodniczącego izby ma zapobiec uchwalaniu poprawek rządowych o charakterze reglamentacyjnym.
Procedura w przypadku sprzeciwu przewodniczącego izby jest analogiczna do procedury sprzeciwu rządowego – przewodniczący izby wykonuje odpowiednio zadania rządu, zaś rząd odpowiednio przewodniczącego izby. 
Rada Konstytucyjna ma obowiązek rozpatrzyć wniosek w terminie 8 dni.
Procedura z art. 61 ust. 2 – zakwestionowanie konstytucyjności projektu ustawy przed promulgacją.
Innym sposobem na zakwestionowanie kompetencyjnej poprawności ustawy jest postępowanie z art. 61 ust. 2. Zapewnia on możliwość skierowania każdej ustawy do kontroli konstytucyjnej przez uprawnione podmioty, tj. prezydenta, premiera, przewodniczących izb oraz 60 deputowanych lub senatorów. W związku z tym, że do grona podmiotów zalicza się prezydent i premier, powyższa procedura bywa stosowana przy podejrzeniu naruszenia kompetencji.
Przy procedowaniu z art. 61 ust. 2, Rada ma miesiąc na ustosunkowanie się do wniosku.
Wykroczenie poza materię ustawy w wymiarze horyzontalnym.
Zgodnie z powyższym artykułem, kontroli Rady podlegają „teksty w formie ustawy”. Są nimi: 
W związku z tym można przyjąć uogólnienie, że Rada Konstytucyjna za takowe uważa wszystkie akty prawne mające moc ustawy.
Poza zakresem kontroli Rady znalazły się:
Przy aktualnym brzmieniu art. 11 Konstytucji, kompetencja Rady w przypadku tej ustawy wygląda następująco: 
Do 1964 roku materię ustawy Rada określała wyłącznie w oparciu o art. 34 Konstytucji, gdzie zakres materii regulowanej ustawowo został wymieniony enumeratywnie.
Decyzja Rady z 26 VI 1969 była przełomowa, gdyż poszerzyła zakres materii regulowanej ustawowo – uznano, że ogólna zasada prawa, wydobyta z całokształtu ustawodawstwa, zostaje wyłączona spoza zakresu "pouvoir réglamentaire". Rada nadając stwierdzeniu „milczenie administracji oznacza decyzję odmowną” rangę ogólnej zasady prawa, wyłączyła je spoza materii reglamentacyjnej, chociaż zgodnie z zapisami Konstytucji, regulacja procedury administracyjnej należała do rządu. 
W decyzji z 28 XI 1973 po raz pierwszy podstawą określenia materii ustawowej (w przypadku kontroli kompetencyjnej) stał się zapis z przepisów pochodzących z tzw. „bloku konstytucyjnego”, będącego doktrynalnym określeniem zespołu norm o mocy konstytucyjnej. W tym konkretnym przypadku art. 34 ust. 2 konstytucji (nieuwzględniający wykroczeń jako materii ustawowej) stał w sprzeczności z normą wywodzoną z Deklaracji Praw Człowieka i Obywatela z 1789 r. (gwarantującej stanowienie norm o przestępstwach i karach ustawodawcy). Bazując zarówno na konstytucji, jak i normie z tzw. „bloku konstytucyjnego” Rada Konstytucyjna uznała, że regulacja wykroczeń zagrożonych pozbawieniem wolności należy do ustawodawcy. 
Wykroczenie poza materię ustawy w wymiarze wertykalnym.
Art. 34 Konstytucji, oprócz określenia przedmiotu regulacji ustawowej określa również głębokość dopuszczalnej ustawowej regulacji wewnątrz danej materii. 
Jedną z materii wymienionych w art. 34, określającym „Tworzenie kategorii zakładów publicznych”. Przyznanie tej kompetencji ustawodawcy, wskazuje na to, że:
Analogicznie Rada Konstytucyjna oceniła zakres kompetencji ustawodawcy w sferze sądownictwa: mianowicie uznano, że ustawodawca ma kompetencje do tworzenia nowych pionów sądownictwa, zaś rząd multiplikowania instytucji według już istniejącego modelu.
Art. 34 stanowi również, że materia regulowana przez ustawodawcę może polegać na stanowieniu zasad bądź ogólnych założeń wewnątrz danej dziedziny. Ust. 4 wspomnianego artykułu upoważnia ustawodawcę do „stanowienia podstawowych założeń”.
Rada Konstytucyjna dzieli normy określonej materii na poszczególne podsystemy, zaś w ramach każdego z nich upoważnia ustawodawcę do formułowania odrębnych założeń podstawowych. Takim oto sposobem, w materii dotyczącej własności, wyodrębniła jako jej samodzielne podsystemy czynsz, dzierżawę i system odnoszący się do gospodarstw zajmujących się uprawą winorośli ("viticulture").
Rada Konstytucyjna uznaje również ograniczenia na rzecz władzy wykonawczej wniesione przed 1958 r. ("l’etat de la legislation antérieure"). Konsekwencją tego założenia jest to, że parlament nie może poszerzyć swojej kompetencji poza zakres wyznaczony wspomnianymi ograniczeniami. 
Kryterium klasyfikacji materii jako ustawodawczej bądź reglamentacyjnej, zarówno w kontekście zasad jak i ogólnych założeń jest uznanie, czy określony przepis tworzy zasadę czy ją wykonuje. W przypadku normatywnej regulacji podmiotów uprawnionych do głosowania przez zastępcę, do ustawodawcy należy określenie kategorii osób mogących głosować przez zastępcę, zaś do roli egzekutywy będzie należy określenie praktycznego wykonywania tej normy. Jednak wbrew gaullistowskim założeniom orzecznictwo Rady Konstytucyjnej nie wytyczyło ostrej granicy pomiędzy kompetencją ustawodawczą i pouvoir réglamentaire. Przeciwnie, przy braku szczególnych oporów ze strony władzy wykonawczej, przyznało ustawodawcy niemal nieograniczoną swobodę regulacji materii.
Kontrola materialna.
Kontrola obligatoryjna.
Kontrola konstytucyjności ustaw organicznych.
Konstytucja odsyła w swojej treści do materii uregulowanej w ustawach organicznych (ordonansach). Są one uchwalane w specjalnym trybie przewidzianym w art. 46 Konstytucji. Uzupełniają Konstytucję w zakresie organizacji ustroju państwa i mają wyższą rangę w hierarchii źródeł prawa od ustaw zwykłych. Obowiązek skierowania tekstu ustawy organicznej do Rady Konstytucyjnej spoczywa na barkach premiera. Jest on kierowany po uchwaleniu ustawy przez izby. Rada ma miesiąc na zbadanie zgodności ordonansu z Konstytucją i orzeknięcie o poprawności zastosowania procedury z art. 46. Rada w decyzji określa, czy można elementy niekonstytucyjne tej ustawy odseparować od reszty zawartych w niej norm. Jeżeli jest to możliwe, to w taki sposób okrojoną ustawę promulguje prezydent, bądź przesyła ją do izb celem ponownego rozpatrzenia.
Nota bene, materię ustaw organicznych niemal w całości wyczerpano poprzez uchwalenie ordonansów organicznych, przewidzianych w art. 92 Konstytucji (aktualnie nieobowiązującym), który przewidywał regulację materii zastrzeżonej dla ustaw organicznych poprzez wydawane przez rząd ordonanse, w terminie 4 miesięcy od uchwalenia Konstytucji V Republiki Francuskiej. 
Podczas prac nad konstytucją w Konsultatywnym Komitecie Konstytucyjnym, rozważając zasadność takiego rozwiązania, przedstawiciel rządu zarzekł się, że zastosowanie ordonansów organicznych nastąpi jedynie w przypadkach „niezbędnie koniecznych”. Egzekutywa bardzo skwapliwie wykorzystała przyznane jej uprawnienie i w ten oto sposób, uregulowała ordonansami organicznymi niemal całą materię przewidzianą dla ustaw organicznych przez Konstytucję.
Rada decyzją z 15 I 1960 r. (pierwsza decyzja odnosząca się do ustaw organicznych), uznała pośrednio wszystkie ordonanse organiczne za zgodne z Konstytucją V Republiki. Być może jeszcze istotniejszym aspektem tej decyzji (kontrolującej ordonans zmieniający ordonans organiczny, którego przedmiotem regulacji było ułatwienie muzułmanom wstępowania do sądownictwa, de facto naruszające zasadę równości wobec prawa). Rada wydając decyzję, orzekła, że zmiana ordonansu organicznego była „zgodna z duchem ordonansu” – a co za tym idzie – uznano w tej sytuacji ordonans organiczny jako swoisty punkt odniesienia, element „bloku konstytucyjnego”. Tym sposobem spetryfikowano organiczne ustawodawstwo rządowe jako autentyczną wykładnię Konstytucji w ramach jej funkcjonowania.
Kontrola regulaminów izb.
Przed 1958 zasada suwerenności izb wykluczała możliwość kontroli regulaminów. Konstytucja V Republiki zniosła tę zasadę, poddając regulaminy kompetencji Rady Konstytucyjnej.
Mechanizm kontroli regulaminów wygląda w następujący sposób.
Kontrowersje budziła kwestia, czy kontrola regulaminu Kongresu mieści się w kompetencjach Rady. Mianowicie, art. 61 Konstytucji mówi o kontroli „regulaminów zgromadzeń parlamentarnych” (z czego wynika, że Kongres także podlega kompetencji Rady). Natomiast art. 17 ust 2 Ordonansu Organicznego o Radzie Konstytucyjnej mówi „przyjęte przez jedną lub drugą izbę”. Ową sprzeczność rozwikłała decyzja Rady z 20 XII 1963 r., w której Rada uznała swoją kompetencję.
Podstawą prawną orzekania Rady w kwestii zgodności regulaminów jest art. 61 ust 1 Konstytucji. Wskazuje on, że regulaminy muszą być zgodne z Konstytucją. Decyzja z 8 VII 1966 r. wskazała na dodatkowy wymóg zgodności z ustawami organicznymi i ustawami zwykłymi uchwalonymi na mocy art. 92.
Przyjęta przez Radę linia orzecznicza wskazuje na to, że regulaminy izb mają we francuskiej hierarchii źródeł prawa pozycję niższą od ustaw, znajdując się na równi z aktami normatywnymi rządu.
Nowością Konstytucji V Republiki jest to, że materię do tej pory regulowane przez regulaminy są w obecnym ustroju Francji regulowane przez ordonanse organiczne bądź ustawy organiczne (np. diety, incompatibilitas, procedura uchwalania ustaw finansowych).
Celem takiej a nie innej linii orzeczniczej było niedopuszczenie do faktycznego poszerzenia uprawnień parlamentu poprzez regulacje regulaminowe. Orzecznictwo tym samym przyczyniło się do realizacji zamierzeń twórców koncepcji „silnego państwa” z Konstytucji V Republiki.
Pojęcie „bloku konstytucyjnego”.
Sformułowanie wypracowane przez doktrynę. Jego brzmienie jest dość mylące, gdyż sugeruje jednolitość i zwartość norm, co jest nieprawdą. Jest to zbiór norm o randze konstytucyjnej, które są punktem odniesienia dla Rady Konstytucyjnej przy orzekaniu o konstytucyjności aktów normatywnych.
Pominąwszy elementy bloku odnoszące się do podziału kompetencji władz, w dziedzinie ochrony praw człowieka można wskazać następujące teksty jako podstawy Rady do orzekania:
Przykładem dla „podstawowych zasad uznanych przez ustawy Republiki” jest ustawodawstwo III Republiki. Rada w decyzji z 16 VII 1971 uznała swobodę stowarzyszeń jako zasadę konstytucyjną. Innymi zasadami, które Rada wywiodła z wcześniejszego ustawodawstwa, są chociażby swoboda ubezpieczeń wzajemnych i organizacja pomocy społecznej.
Rada w decyzji dotyczącej kwestii amnestii z 20 VII 1988 precyzyjnie określiła, co „jest podstawową zasadą uznaną przez ustawy republiki”. Żeby norma prawna została za taką uznaną, musi spełniać łącznie dwie przesłanki: 
Kontrola fakultatywna.
Kontrola ustaw zwykłych.
Podstawą konstytucyjną stosowania tego trybu jest art. 61 ust 2 Konstytucji V Republiki. Służy on badaniu konstytucyjności ustaw wyłącznie przed promulgacją. W noweli konstytucyjnej z X 1974 r., wprowadzono możliwość kontroli fakultatywnej ustaw zwykłych dla 60 deputowanych lub 60 senatorów. Zauważa się dwie przyczyny poszerzenia katalogu podmiotów uprawnionych:
Przyczyna polityczna – rosnące podziały wśród rządzącej większości. Zauważono potrzebę znalezienia środka zaradczego na ewentualność, kiedy to zostałaby przegłosowana ustawa przy pomocy lewicy, wbrew woli części większości parlamentarnej. Oprócz tego, prawica chciała dysponować narzędziem weryfikującym konstytucyjność ustaw, na wypadek przejęcia władzy przez francuską lewicę. 
Przyczyna praktyczna – badanie konstytucyjności ustaw utrudniał niesłychanie wąski krąg upoważnionych do wnioskowania o kontrolę prewencyjną.
Instytucja pytań prejudycjalnych.
Jest ona całkowitą nowością, weszła w życie w 2009 roku. Po raz pierwszy w historii francuskiego konstytucjonalizmu kontrola konstytucyjności ustaw nabrała konkretnego, następczego i otwartego dla jednostki charakteru, zbliżając Radę do innych europejskich sądów konstytucyjnych.
Mechanizm pytań prejudycjalnych wygląda następująco: jeżeli w sprawie toczącej się przed sądem zostanie podana w wątpliwość konstytucyjność regulacji prawnej będącej podstawą orzeczenia i odnoszącej się do praw i wolności Konstytucyjnych, Rada Stanu bądź Sąd Kasacyjny, po wstępnej analizie zasadności wniosku, może przekazać pytanie do Rady Konstytucyjnej.
Podanie w wątpliwość konstytucyjności normy następuje z inicjatywy sądu prowadzącego sprawę bądź strony postępowania. Pytanie winno zostać skierowane w odpowiednim terminie, zaś obowiązkiem sędziów jest sprawdzenie, czy kwestionowana regulacja nie była przedmiotem kontroli Rady Konstytucyjnej.
Zgodnie z doktryną, przyjmuje się, że w tym konkretnym wypadku wzorcem kontroli nie mogą być konstytucyjne reguły wydawania norm prawnych i cele wartości konstytucyjnych.
Procedura kwestionowania konstytucyjności ustawy w ramach pytania prejudycjalnego jest dwuetapowa. Pierwszym etapem jest przekazanie zapytania – w zakresie sądownictwa powszechnego – do Sądu Kasacyjnego, zaś w zakresie sądownictwa administracyjnego – do Rady Stanu. Oba organy badają legalność procedury i zasadność wspomnianego pytania. Celem ułatwienia pracy Radzie Konstytucyjnej decyzja winna być uzasadniona, zawierając w swej treści, obok pytania prawnego, interpretację kwestionowanej normy prawnej i przepisu konstytucyjnego.
Po wspomnianej filtracji, sprawa jest kierowana do Rady Konstytucyjnej. Decyzja Rady musi być umotywowana i ogłoszona w Journal Officiel. 
Skutki orzeczenia Rady Konstytucyjnej o niekonstytucyjności ustawy:
Kontrola prewencyjna konstytucyjności umów międzynarodowych.
Zgodnie z art. 54 ust. 1, traktat o którym Rada rozstrzyga jako o niekonstytucyjnym, nie może być ratyfikowany bez uprzedniej zmiany Konstytucji. Ten sam artykuł, upoważnia prezydenta, premiera oraz przewodniczących izb do złożenia wniosku o kontrolę konstytucyjności przed podjęciem uchwały przez parlament.
Rzeczywista kontrola traktatów sprawia pewne trudności związane z aktywnością podmiotów uprawnionych do skierowania wniosku do Rady. Pierwszym z nich jest to, że prezydent i premier zwykle nie korzystają z powyższego uprawnienia, gdyż to oni biorą w udział w uzgadnianiu wspomnianych umów. Skierowanie wspomnianego wniosku do Rady, byłoby negacją sensowności ich działań. Przypuszczalnie znaczący opór społeczny mógłby wymusić powyższy ruch na wspomnianych podmiotach. Z drugiej strony, przewodniczący izb dowiadują się o szczegółach umów międzynarodowych dopiero wtedy, gdy projekt wpłynie do izby wraz z tekstem ustawy ratyfikacyjnej. 
Kontrowersje w doktrynie budzi kwestia, czy kontrola konstytucyjności ustaw jest możliwa na tle art. 61 ust 2. Jednak w orzeczeniu z 29-30 XII 1976 r., Rada uznała na przyszłość możliwość takiego sposobu zakwestionowania konstytucyjności traktatu.
Brak kompetencji Rady w zakresie kontroli następczej zgodności ustaw z traktatami.
Inny charakter ma kontrola "de conventionnalité": Rada Konstytucyjna nie jest upoważniona do następczej kontroli ustaw z umowami międzynarodowymi. Zgodnie z art. 55 Konstytucji, jest to zadanie sędziów, którzy mogą odmówić zastosowania ustawy, jeżeli uznają ją za niezgodną z wiążącym prawem międzynarodowym.
Kompetencje konsultacyjne.
Art. 16 Konstytucji Republiki Francuskiej mówi o tym, że w sytuacji poważnego i bezpośredniego zagrożenia dla Instytucji Republiki, niepodległości państwa, integralności jego terytorium bądź wykonywania zobowiązań międzynarodowych, Prezydent Republiki po oficjalnej konsultacji z Premierem, przewodniczącymi izb i Radą Konstytucyjną podejmuje odpowiednie działania. Owe działania mają na celu zapewnienie, w możliwie jak najkrótszym czasie, konstytucyjnym władzom publicznym warunków do wypełniania ich zadań. Prezydent informuje o tym Naród w drodze orędzia. Parlament zbiera się z mocy prawa. Zgromadzenie Narodowe w okresie, gdy wykonywane są uprawnienia nadzwyczajne, nie może być rozwiązane. Po upływie trzydziestu dni stosowania uprawnień nadzwyczajnych, Przewodniczący Zgromadzenia Narodowego, Przewodniczący Senatu, sześćdziesięciu deputowanych lub sześćdziesięciu senatorów, może przekazać sprawę Radzie Konstytucyjnej, aby ta zbadała, czy warunki określone w ustępie pierwszym zostały spełnione. Rada orzeka w tej sprawie w możliwie jak najkrótszym czasie. Wykonuje to zadanie z mocy prawa i wypowiada się w terminie sześćdziesięciu dni stosowania nadzwyczajnych uprawnień i w każdym momencie powyżej tego okresu.
Orzekanie o prawidłowości wyborów.
Kontrola prawidłowości wyborów jest dokonywana na wniosek i ogranicza się do protestów podważających ważność wyboru. Jeśli chodzi o wybory prezydenckie, Rada „czuwa nad ich prawidłowością”. W przypadku referendum stosuje się odpowiednio przepisy dotyczące wyborów prezydenckich.

</doc>
<doc id="3475619" url="https://pl.wikipedia.org/wiki?curid=3475619" title="Castle Pines">
Castle Pines

Castle Pines – miasto w Stanach Zjednoczonych, w stanie Kolorado, w hrabstwie Douglas.

</doc>
<doc id="3475620" url="https://pl.wikipedia.org/wiki?curid=3475620" title="Rada Konstytucyjna (Francja)">
Rada Konstytucyjna (Francja)



</doc>
<doc id="3475625" url="https://pl.wikipedia.org/wiki?curid=3475625" title="Tell Me Your Wish (Genie)">
Tell Me Your Wish (Genie)

Tell Me Your Wish (Genie) (kor. 소원을 말해봐 (Genie), "Sowoneul Malhaebwa (Genie)") – drugi minialbum południowokoreańskiej grupy Girls’ Generation, wydany 26 czerwca 2009 roku przez wytwórnię SM Entertainment.
Album zdobył w 2009 roku Nagrodę Główną za cyfrowe wydanie podczas rozdania „Golden Disk Awards”.

</doc>
<doc id="3475626" url="https://pl.wikipedia.org/wiki?curid=3475626" title="Castle Rock (Wisconsin)">
Castle Rock (Wisconsin)

Castle Rock – miasto w Stanach Zjednoczonych, w stanie Wisconsin, w hrabstwie Grant.

</doc>
<doc id="3475630" url="https://pl.wikipedia.org/wiki?curid=3475630" title="Order Zasług Cywilnych (Saksonia)">
Order Zasług Cywilnych (Saksonia)



</doc>
<doc id="3475632" url="https://pl.wikipedia.org/wiki?curid=3475632" title="Order Wojskowy św. Henryka">
Order Wojskowy św. Henryka



</doc>
<doc id="3475638" url="https://pl.wikipedia.org/wiki?curid=3475638" title="Bawarski Order Maksymiliana">
Bawarski Order Maksymiliana



</doc>
<doc id="3475647" url="https://pl.wikipedia.org/wiki?curid=3475647" title="Castle Rock (Waszyngton)">
Castle Rock (Waszyngton)

Castle Rock – miasto w Stanach Zjednoczonych, w stanie Waszyngton, w hrabstwie Cowlitz.

</doc>
<doc id="3475649" url="https://pl.wikipedia.org/wiki?curid=3475649" title="Castle Rock (Kolorado)">
Castle Rock (Kolorado)

Castle Rock – miasto w Stanach Zjednoczonych, w stanie Kolorado, siedziba administracyjna hrabstwa Douglas. W spisie ludności z 2020 roku populacja miasta wyniosła 73 158 osób, co stanowi wzrost o 51,7% w porównaniu ze spisem z roku 2010. Miasto należy do aglomeracji Denver.

</doc>
<doc id="3475652" url="https://pl.wikipedia.org/wiki?curid=3475652" title="Red Cliff">
Red Cliff

Red Cliff – miasto w Stanach Zjednoczonych, w stanie Kolorado, w hrabstwie Eagle.

</doc>
<doc id="3475658" url="https://pl.wikipedia.org/wiki?curid=3475658" title="Nowe przygody Piotrusia Pana">
Nowe przygody Piotrusia Pana

Nowe przygody Piotrusia Pana (ang. "The New Adventures of Peter Pan", fr. "Les nouvelles aventures de Peter Pan", niem. "Peter Pan - Neue Abenteuer") – niemiecko-francusko-indyjski serial animowany powstały na podstawie powieści szkockiego dramaturga i powieściopisarza Jamesa Matthew Barriego.
W Polsce premiera serialu odbyła się 16 maja 2015 na antenie Canal+ Family.
Fabuła.
Serial opisuje perypetie Piotrusia Pana oraz jego przyjaciół – trójki dzieci z Londynu – Wendy, Janka i Michasia, którzy wyruszają w niezwykłą podróż do krainy Wiecznego Dzieciństwa, Marzeń i Wyobraźni, do Nibylandii. Będąc na miejscu dzieci poznają Kapitana Haka, największego wroga, który jest wyjątkowo niezadowolony ze stanu swojego statku, któremu trzeba porządnego sprzątania. Piotruś Pan razem z dziećmi codziennie będą przeżywać niesamowite przygody.
Postacie.
Bohaterowie.
Piotruś Pan – bohater serialu, chłopiec, który wybrał życie wiecznego dzieciństwa. Ma około 12 lat i jest przywódcą grupy zagubionych dzieci, wraz z którymi mieszka w magicznym drzewie, stanowiącym serce magicznej wyspy. Często i regularnie wybiera się do Londynu, by zabrać przyjaciół na kilka godzin w odwiedziny do siebie, by razem przeżyć niesamowite przygody.
Dzwoneczek – mała wróżka o rudawobrązowych włosach i towarzyszka Piotrusia. Posiada magiczny pył, dzięki któremu ludziom oraz innym istotom umożliwia latanie. Zawsze towarzyszy Piotrusiowi w wyprawach do Londynu, żeby przyjaciele mogli z nimi przylecieć do Nibylandii. Uwielbia Piotrusia i pragnie mieć go całkiem sama dla siebie. Stąd stara się pozbyć Wendy, która w tym wypadku stanowi jej największą konkurencję.
Rodzeństwo Darling – trójka dzieci, mieszkająca w realnym świecie w Londynie w XXI wieku. Są potomkami Wendy Darling, którą Piotruś Pan zabrał do Nibylandii na początku XX wieku. Normalnie funkcjonują w swoim domu oraz jego okolicy jako dzieci szkolne oraz ze swoimi przyjaciółmi. Regularnie, prawie każdego wieczora są odbierane przez Piotrusia Pana, który zabiera ich do Nibylandii, gdzie razem przeżywają wiele przygód.
Zaginione Dzieci – sześciorga dzieci, które żyją z Piotrusiem w Nibylandii, jako że tak samo postanowili nigdy nie dorosnąć.
Wrogowie.
Kapitan Hak – główny antagonista i przeciwnik Piotrusia. Jest głową załogi pirackiej, nad którą ma władzę. Jest wysoki, ma brunatne kręcone włosy i nosi czerwony kombinezon. Brakuje mu prawej dłoni, w zamian za co ma w tym miejscu szpiczasty hak. Jego głównym celem to zdobycie wielkiego majątku, stanie się władcą wyspy Nibylandia oraz pokonanie Piotrusia Pana.
Smee – wierny służący Kapitana Haka, osoba stojąca mu najbliżej ze wszystkich istot na świecie. Jest niski i bardzo szeroki, ma małe jasnomiętowe oczy i rude włosy, które jednak w dużej części pokrywa sędzią peruką.
Pozostali piraci – grupa mężczyzn, mieszkająca na okręcie Wesoły Roger. Wiernie służą swojemu Kapitanowi.
Pozostałe postacie.
Nibyplemię – Grupa Indianin, mająca swoją wioskę w Nibylandii. Mieszkają w wigwamach i często organizują różnego rodzaju przyjęcia, jakimi są zawody, różne uroczystości lub imprezy urodzinowe.
Syreny – trójka dziewczyn z rybimi ogonami. Mieszkają w swojej zatoce, gdzie znajduje się magiczna woda, będąca groźna dla ludzi. Są zdane na siebie same i nie przyjaźnią się z nikim innym. Ich głównym celem jest przejęcie władzy nad całą Nibylandią, do czego jest niezbędne uwięzienie Piotrusia Pana.
Sylwidy – grupa kwiatopodobnych panienek, żyjących w „tajemniczym ogrodzie”. Lubią słuchać muzyki i denerwują obcych przybyszy zasypując ich całą ilością pytań, przy czym bardzo ciężko jest im przeszkodzić i samemu dojść do głosu.
Bagienna kreatura – Wielki gad, podobny do węża i jaszczura, mający swoje gniazdo w bagnie. Nie lubi, gdy obce istoty do niego wkraczają, bowiem od razu czuje zagrożenie dla swojego terytorium. W sezonie 2 ma złożone jajko w gnieździe, przez co zostaje podkreślone, że jest samicą.
Panny kwiatów – czwórka panienek, będących chrzestnymi Dzwoneczka. Każda z nich ma moce nad jedną z czterech pór roku.
Gadające drzewa – wielkie dęby o potężnych pniach i koronach drzew. Mają twarze i potrafią mówić. Posiadają swoją ziemię w Nibylandii, którą określają jako swój teren, gdzie nie życzą sobie obcych, nawet Piotrusia Pana, który uważa, że ma prawo wstępu, gdzie tylko chce. Nie są złymi istotami, jednak ściśle trzymają się reguł, które zostały ustalone. Pragną spokoju i są wrażliwe na hałas oraz dotyk. Zwykle przebywają w swoim domu i go nie opuszczają. Jednak potrafią chodzić i gdy jest konieczność udania się w inne miejsce, potrafią tego dokonać.
Czumbasy – plemię wojowniczych stworzeń niskiego wzrostu, mieszkające w wielkiej świątyni. Ich największym skarbem jest duże fioletowe jajko, które dobrze chronią. Każda osoba, co je dotknie staje się ich władcą i ma moc manipulowania i kontrolowania ich. Używają wielkich złotych kijów służących im jako broń, którymi w sezonie 1 dobrze potrafią się posługiwać w walce natomiast w sezonie 2 mają je naładowane specjalnym pryskającym pyłem, który usztywnia każdego, kogo trafi.
Dzikie melodie – stworzenia o postaci pianina, wrażliwe na muzykę i ogólnie reagujące na wszelkie rodzaje odgłosu. Zachowują się jak konie, bowiem poruszają się galopując i stanowią jedno niewielkie stado, szukające spokojnego miejsca na lądzie, gdzie się rozmnażają. Najlepszą formą rozmowy z nimi jest zagranie na nich, tak jak się to robi na fortepianie. Również nie składają się z gładkiego drewna (jak zwyczajne instrumenty muzyczne), tylko mają sierść (jak konie). Prawie wszystkie mają wzór żyrafy, oprócz jednego, który jest kompletnie czarny. Również jest największy ze wszystkich oraz przywódcą stada. Gdy się komuś uda go złagodzić, poprzez zagranie na nim, ma to również wpływ na całą resztę i wszystkie dzikie melodie za nim idą.
Kapitan Mięśniak – fikcyjna postać, bohater filmu, który jest bardzo lubiany w świecie realnym. Również staje się bohaterem dla dzieci z Nibylandii, z którymi sobie dzieli wroga i w sezonie 1 rozprawiają się z nim z osobna. W sezonie 2 przybywa do Piotrusia i tym razem o wspólnych siłach zwalczają Haka, kolejnego wspólnego wroga.
Synaps – złoczyńca z filmu, który znany jest w świecie realnym. Jest postacią fikcyjną, jednak poprzez nibylandzką magię dochodzi do zetknięcia pomiędzy nim a Piotrusiem i resztą.
Amos – były przyjaciel Piotrusia, który pewnego razu zaginął. Ma osłabione oczy, które nie tolerują światła dziennego. Potrafi być wrażliwy i dać do zrozumienia innym, że ma do nich wiele żalu i pretensji, jednak również rozumie ich potrzeby. Ważne jest dla niego, aby Nibylandia nie została zniszczona. Lubi poznawać nowe, obce miejsca.
Sienna – dziewczyna pojawiająca się w sezonie 2. Niegdyś była zagubionym dzieckiem w bandzie Piotrusia. W końcu jednak od nich odeszła, zyskała na samodzielności i zaczęła funkcjonować jako odludek. Głównie jest znana jako złodziejka i interesuje się różną wartościową zdobyczą, jak i wyśmienitymi smakołykami pirata Smee, które niezauważalnie mu odbiera. Jest sprawna fizycznie i uważa, że jej żywiołem jest wiatr. Również szuka możliwości zdobycia potężnych mocy, w celu przejęcia władzy nad całą Nibylandią, co jej jednak nie wychodzi.
Wersja polska.
Wersja polska: na zlecenie platformy nc+ – Studio Publishing
Dialogi: Dorota Dziadkiewicz
Reżyseria: Dorota Kawęcka
Dźwięk i montaż: Jacek Kacperek
Kierownictwo produkcji: Aneta Staniszewska-Kozioł
Udział wzięli:
oraz:
i inni
Piosenkę z tekstem: Joachima Karafki śpiewali: Justyna Bojczuk i Miłosz Konkel
Lektor: Maciej Gudowski

</doc>
<doc id="3475659" url="https://pl.wikipedia.org/wiki?curid=3475659" title="Cukrownia &quot;Częstocice&quot;">
Cukrownia &quot;Częstocice&quot;



</doc>
<doc id="3475661" url="https://pl.wikipedia.org/wiki?curid=3475661" title="James Neal">
James Neal

James Neal (ur. 3 września 1987 w Whitby) – kanadyjski hokeista, reprezentant Kanady.
Kariera.
Wychowanek Whitby Wildcats Minor Midget AAA. Przez cztery sezony występował w kanadyjskich klubach Bowmanville Eagles i Plymouth Whalers. Następnie rok spędził na zapleczu NHL w zespole Iowa Stars. W ekipie Gwiazd występował też przez kolejne trzy sezony, ale już w drużynie z Dallas (w tym okresie zagrał także pięć meczów w Manitoba Moose). W 2011 odszedł do Pittsburgh Penguins. W 2014 został zawodnikiem Nashville Predators. 21 czerwca 2017 został wybrany w drafcie jako gracz niechroniony do nowo powstałej drużyny Vegas Golden Knights]. Stamtąd w połowie 2018 trafił do Calgary Flames. Od lipca 2019 był graczem Edmonton Oilers, gdzie w lipcu 2021 jego kontrakt został wykupiony przez klub. We wrześniu 2021 przeszedł do St. Louis Blues.
Został reprezentantem Kanady. Występował w kadrze juniorskiej kraju na mistrzostwach świata do lat 20 w 2007, gdzie zdobył złoty medal.
Uczestniczył w turniejach mistrzostw świata w 2009 i 2011, zdobywając na tej drugiej imprezie srebrny medal.

</doc>
<doc id="3475668" url="https://pl.wikipedia.org/wiki?curid=3475668" title="Teatr Sensacji i Fantastyki">
Teatr Sensacji i Fantastyki



</doc>
<doc id="3475670" url="https://pl.wikipedia.org/wiki?curid=3475670" title="Teatr Sensacji i Fantastyki Kobra">
Teatr Sensacji i Fantastyki Kobra



</doc>
<doc id="3475671" url="https://pl.wikipedia.org/wiki?curid=3475671" title="Louis Cousin">
Louis Cousin

Louis Cousin (ur. 21 sierpnia 1627, zm. 26 lutego 1707) – francuski historyk. 
Studiował prawo i teologię. Od 1697 członek Akademii Francuskiej. Zajmował się przekładami głównie autorów bizantyńskich. 

</doc>
<doc id="3475673" url="https://pl.wikipedia.org/wiki?curid=3475673" title="Szulawśka">
Szulawśka

Szulawśka (ukr. Шулявська) – jedna ze stacji kijowskiego metra na linii Swjatoszynśko-Browarśkiej. Została otwarta 5 listopada 1963 roku.
Nazwa stacji pochodzi od Szuliwaki, na terenie której znajduje się stacja. Stacja była wcześniej znana jako "Zawod Bolszewik" (ukraiński: Завод "Більшовик")
Stacja została zbudowana głęboko pod ziemią z powodu problemów z izolacją wodną podczas jej konstrukcji. Składa się z głównej sali z rzędami kolumn w pobliżu torów. Kolumny są pokryte płytkami ceramicznymi, składające się z rzędów o różnych kolorach płytek. Wejście do stacji znajduje się na rogu Prospektu Pieriemohy ("Aleja Zwycięstwa") i ul. Dowżenko.

</doc>
<doc id="3475677" url="https://pl.wikipedia.org/wiki?curid=3475677" title="Wiktor Czistochwałow">
Wiktor Czistochwałow

Wiktor Aleksandrowicz Czistochwałow, ros. Виктор Александрович Чистохвалов (ur. 12 lutego 1921 w Kołomnie, w guberni moskiewskiej, Rosyjska FSRR, zm. 3 września 1973 w Moskwie, Rosyjska FSRR) – rosyjski piłkarz, grający na pozycji obrońcy, trener piłkarski.
Kariera piłkarska.
W 1938 rozpoczął karierę piłkarską w drużynie Metalist Kołomna. W 1940 został zaproszony do Spartaka Moskwa. Na początku 1941 przeszedł do CDKA Moskwa. W latach 1944-1946 występował w MWO Moskwa. W 1947 powrócił do CDKA Moskwa, gdzie był podstawowym piłkarzem drużyny i zdobył wiele sukcesów. W 1952 po rozformowaniu CDSA przeniósł się do MWO Moskwa, w którym zakończył karierę piłkarza w roku 1953.
Kariera trenerska.
Po zakończeniu kariery piłkarza rozpoczął pracę szkoleniowca. W 1955 prowadził BOF Sewastopol. W 1957 stał na czele OSK Kijów, który potem zmienił nazwę na SKWO Kijów . W 1963 pomagał trenować CSKA Moskwa. W 1968 kierował klubem Dinamo Kirovbad. Wiele lat z przerwami pracował w Szkole Sportowej CSKA Moskwa.
3 września 1973 zmarł w Moskwie w wieku 52 lat.

</doc>
<doc id="3475678" url="https://pl.wikipedia.org/wiki?curid=3475678" title="Palmer Lake">
Palmer Lake

Palmer Lake – miasto w Stanach Zjednoczonych, w stanie Kolorado, w hrabstwie El Paso.

</doc>
<doc id="3475681" url="https://pl.wikipedia.org/wiki?curid=3475681" title="Orla Wąsosz">
Orla Wąsosz



</doc>
<doc id="3475683" url="https://pl.wikipedia.org/wiki?curid=3475683" title="Calhan">
Calhan

Calhan – miasto w Stanach Zjednoczonych, w stanie Kolorado, w hrabstwie El Paso.

</doc>
<doc id="3475686" url="https://pl.wikipedia.org/wiki?curid=3475686" title="Green Mountain Falls">
Green Mountain Falls

Green Mountain Falls – miasto w Stanach Zjednoczonych, w stanie Kolorado, w hrabstwie El Paso.

</doc>
<doc id="3475687" url="https://pl.wikipedia.org/wiki?curid=3475687" title="Manitou Springs">
Manitou Springs

Manitou Springs – miasto w Stanach Zjednoczonych, w stanie Kolorado, w hrabstwie El Paso.

</doc>
<doc id="3475688" url="https://pl.wikipedia.org/wiki?curid=3475688" title="Rene Mlekuz">
Rene Mlekuz



</doc>
<doc id="3475691" url="https://pl.wikipedia.org/wiki?curid=3475691" title="Newcastle on Clun">
Newcastle on Clun



</doc>
<doc id="3475692" url="https://pl.wikipedia.org/wiki?curid=3475692" title="Newcastle-on-Clun">
Newcastle-on-Clun



</doc>
<doc id="3475695" url="https://pl.wikipedia.org/wiki?curid=3475695" title="Infrastruktura transportowa">
Infrastruktura transportowa

Infrastruktura transportowa, infrastruktura transportu – obejmuje sieci drogowe, kolejowe i żeglugi śródlądowej, autostrady morskie, porty żeglugi morskiej i śródlądowej, porty lotnicze oraz inne punkty wzajemnego połączenia między sieciami modalnymi. Są to także podstawowe urządzenia i instytucje wraz z niezbędnym wyposażeniem rzeczowym oraz osobowym, służące do zapewnienia materialnych i społecznych warunków działalności w ramach całej gospodarki narodowej lub jej poszczególnych działów.
Infrastruktura transportu charakteryzuje się zespołem cech, które mają istotny wpływ na politykę transportu. Jako materialna (fizyczna) strona tworzy podstawy funkcjonowania rynku transportowego, współokreśla jego stronę podażową (szczególnie tę o znaczeniu transeuropejskim). Odgrywa bardzo ważną rolę w procesie tworzenia wspólnej polityki transportowej.
Infrastruktura transportu rozpatrywana jest w trzech aspektach: organizacyjnym i technicznym i ekonomicznym.
Aspekty.
Techniczne.
Do technicznych aspektów infrastruktury transportu należy:
Ekonomiczne.
Do ekonomicznych aspektów infrastruktury transportu należy:
Organizacyjne.
Do organizacyjnych aspektów infrastruktury transportu należy:
Funkcje infrastruktury transportu.
Infrastruktura ma istotne znaczenie dla rozwoju społeczno-gospodarczego kraju i jego regionów. Przyczyniają się do tego funkcje, które pełni. Są to:
Głównym zadaniem infrastruktury gospodarczej, a tym samym infrastruktury transportu, jest umożliwienie przemieszczania się osób, energii, towarów i informacji. Infrastruktura transportu służy innym działom gospodarki przy tworzeniu wartości dodanej. Opóźniony rozwój takiej infrastruktury ma negatywne skutki dla całego systemu transportowego oraz całej gospodarki. Przejawia się to między innymi przez:
Współzależność infrastruktury i gospodarki sprawia, że wszelkie niepowodzenia w jej rozwoju mają wpływ na ogólną efektywność całej gospodarki narodowej.

</doc>
<doc id="3475696" url="https://pl.wikipedia.org/wiki?curid=3475696" title="Pini Balili">
Pini Balili

Pini Balili, właśc. Pinchas Feliks Balili (hebr. פנחס (פיני) פליקס בלילי, ur. 18 czerwca 1979 w Jerozolimie) – izraelski piłkarz grający na pozycji napastnika. Od 2012 jest piłkarzem klubu Makkabbi Ironi Bat Jam.
Kariera klubowa.
Swoją karierę piłkarską Balili rozpoczął w klubie Hapoel Tel Awiw. W 1996 roku został piłkarzem Szimszona Tel Awiw, w którym spędził jeden sezon. W 1997 roku wrócił do Hapoelu Tel Awiw i w sezonie 1997/1998 zadebiutował w jego barwach w rozgrywkach pierwszej ligi izraelskiej. W debiutanckim sezonie wywalczył z Hapoelem wicemistrzostwo Izraela. W sezonie 1998/1999 zdobył Puchar Izraela. W sezonie 1999/2000 sięgnął z Hapoelem po dublet - mistrzostwo oraz krajowy puchar. Z kolei w sezonach 2000/2001 i 2001/2002 dwukrotnie z rzędu został wicemistrzem Izraela.
Latem 2003 roku Balili został piłkarzem tureckiego klubu İstanbulspor. Zadebiutował w nim 10 sierpnia 2003 roku w wygranym 3:0 wyjazdowym meczu z Fenerbahçe SK. W İstanbulsporze grał przez rok. W kolejnym sezonie reprezentował Kayserispor. Swój debiut zaliczył 7 sierpnia 2004 w przegranym 0:3 domowym spotkaniu z Trabzonsporem. W Kayserisporze grał do końca sezonu 2004/2005. W 2005 roku Balili podpisał kontrakt z Sivassporem. W Sivassporze po raz pierwszy wystąpił 11 września 2005 w przegranym 0:2 wyjazdowym meczu z Galatasaray SK. W sezonie 2008/2009 wywalczył z Sivassporem pierwsze w historii klubu wicemistrzostwo Turcji. W 2009 roku został zawodnikiem Antalyasporu, w którym zadebiutował 8 sierpnia 2009 w wygranym 3:0 domowym meczu z Ankarasporem. W Antalyasporze występował przez sezon. W 2010 roku powrócił do Izraela i został piłkarzem klubu Bene Jehuda Tel Awiw. Swój debiut w nim zaliczył 14 maja 2011 w zwycięskim 4:0 wyjazdowym meczu z Makkabbi Netanja. W Bene Jehuda grał przez dwa sezony i zajął w nich 3. i 4. miejsce. W 2012 roku Balili przeszedł do trzecioligowego Makkabbi Ironi Bat Jam.
Kariera reprezentacyjna.
W reprezentacji Izraela Balili zadebiutował 3 czerwca 2000 roku w przegranym 1:2 towarzyskim meczu z Węgrami, rozegranym w Budapeszcie. W 90. minucie tego meczu zdobył gola, swojego pierwszego w kadrze narodowej. W swojej karierze grał też w eliminacjach do MŚ 2002, do Euro 2004, do MŚ 2006 i do Euro 2008. Od 2000 do 2007 roku rozegrał w reprezentacji 29 meczów, w których strzelił 7 goli.

</doc>
<doc id="3475699" url="https://pl.wikipedia.org/wiki?curid=3475699" title="Platforma wschodnioeuropejska">
Platforma wschodnioeuropejska

Platforma wschodnioeuropejska, kraton wschodnioeuropejski – wielka geologiczna jednostka strukturalna Europy, platforma prekambryjska, której fundament zbudowany jest ze skał krystalicznych. Stanowi część płyty eurazjatyckiej.
Obszar i granice.
Platforma wschodnioeuropejska zajmuje obszar 5,5 mln km². Od północnego zachodu ograniczona jest nasunięciem kaledonidów – Gór Skandynawskich na tarczę fennoskandzką, od zachodu jej granicę z platformą zachodnioeuropejską środkowej i zachodniej Europy tworzy szew transeuropejski (TESZ), od południa platforma graniczy z alpidami (Karpaty wraz z zapadliskiem przekarpackim), od południowego wschodu z dawną paleozoiczną platformą scytyjską (obecnie uznawaną za część platformy wschodnioeuropejskiej), a od wschodu z hercyńską strukturą Uralu.
Pod względem geograficznym obejmuje północno-wschodnią część Europy, a pod względem politycznym – część Norwegii, Szwecję, Finlandię, część Rosji, Estonię, Łotwę, Litwę, część Polski, Białoruś, część Ukrainy oraz większość dna Bałtyku.
Jednostki tektoniczne platformy.
Krystaliczny fundament platformy wschodnioeuropejskiej odsłania się na powierzchni na obszarze dwóch tarcz: bałtyckiej i ukraińskiej.
Na pozostałym obszarze jest przykryty skałami pokrywy osadowej o różnej miąższości. Fundament ten posiada urozmaiconą powierzchnię – z jego wyniesieniami są związane antykliny (białorusko-mazurską, woroneską, wołżańsko-uralską), a z obniżeniami – synkliny (perybałtycką, podlaską i moskiewską).
Część platformy zajmują zapadliska: nadkaspijskie, Peczory oraz rowy tektoniczne: aulakogen Prypeci, aulakogen dnieprowsko-doniecki.
W rozmieszczeniu struktur tektonicznych platformy obserwuje się pewną strefowość:
Platforma wschodnioeuropejska w Polsce.
Budowa wewnętrzna.
Platforma prekambryjska w Polsce składa się z dwóch pięter strukturalnych (tektonicznych): podłoża krystalicznego (fundamentu, cokołu) i pokrywy osadowej.
Podłoże proterozoiczne tworzą granitoidy oraz sfałdowane zmetamorfizowane skały krystaliczne (gnejsy, łupki krystaliczne, amfibolity), poprzebijane intruzjami skał głębinowych (gabra, sjenity) i wulkanicznych (bazaltoidów). Górna powierzchnia jest nierówna – występują jej wyniesienia i obniżenia.
Pokrywa osadowa, powstała w wyniku różnych procesów działających na powierzchni ziemi (erozyjnych i skałotwórczych) w okresach młodszych od kriogenu – od górnego neoproterozoiku po kenozoik. Jej miąższość wynosi od kilkuset do 5000 m. Osady leżą poziomo lub zapadają pod bardzo małym kątem. Obniżenia wypełnione są utworami starszego paleozoiku, miejscami występują również osady młodszego paleozoiku. Zarówno obniżenia jak i wyniesienia przykryte są osadami mezozoiku i kenozoiku.
Podział.
W obrębie platformy wschodnioeuropejskiej w Polsce rozróżnia się:

</doc>
<doc id="3475706" url="https://pl.wikipedia.org/wiki?curid=3475706" title="Gabriel Mälesskircher">
Gabriel Mälesskircher

Gabriel Mälesskircher, Gabriel Mäleßkircher (ur. ok. 1425–1430; zm. 5 lutego 1495) – malarz niemiecki aktywny w drugiej połowie XV wieku w południowej Bawarii i w Monachium. 
Życiorys.
Pierwsze wzmianki o malarzu pochodzą z 1461 roku, z Monachium, gdzie był przewodniczącym cechu malarzy tego miasta, gildii Świętego Łukasza. Od 1469 należał do Rady Miasta a od 1585 roku pełnił funkcje zastępcy burmistrza. W 1485 roku zakupił zamek Kempfenhausen nad jeziorem Starnberg. Prawdopodobnie był żonaty z siostrą opata z Tegernsee, Konrada Ayrenschmalza.
Działalność artystyczna.
Wraz z innym malarzem, Gabrielem Anglerem uważany był za przedstawiciela drugiej monachijskiej szkoły malarskiej. Posiadał własny duży warsztat artystyczny, który po jego śmieci prowadzony był przez jego syna Kacpra. W pracowni, jako starszy czeladnik pracował u Michaela Wolgemuta, tworząc miniaturę - portret cesarza Ludwika Bawarskiego. Dla benedyktyńskiego klasztoru św. Kwiryna w Tegernsee wykonał cykl trzynastu dużych obrazów ołtarzowych i dwa małe, poświęconych Madonnie oraz świętym i męczennikom. W Muzeum Thyssen-Bornemisza znajduje osiem zachowanych obrazów. Pierwsze cztery przedstawiają Ewangelistów z ich atrybutami; pozostałe cztery przedstawiają sceny z ich życia: Łukasz malujący Madonnę, Mateusz oswaja smoki, Jan powiązany jest z cudem Hostii, Marek ukazany został jako męczennik. W obrazach zauważyć można wpływ sztuki niderlandzkiej, zwłaszcza w sposobie ukazania szczegółów; postacie przedstawiał we wnętrzach wypełnionymi elementami martwej natury. Z jego prac i doświadczeń czerpali malarze bawarscy następnej generacji. Gabriel Mälesskircher pracował również dla klasztorów w Raitenhaslach i Rottenbuch. Zmarł w wyniku zarazy w 1495 roku. 

</doc>
<doc id="3475715" url="https://pl.wikipedia.org/wiki?curid=3475715" title="Maria Lesiecka">
Maria Lesiecka

Maria Józefa Lesiecka (ur. 9 maja 1918 w Zastawnej, zm. 2008 w Rumunii) – polska działaczka niepodległościowa, nauczycielka i pedagog.
Urodziła się w polskiej rodzinie zamieszkałej na Bukowinie. Po ukończeniu rumuńskiego liceum żeńskiego w Czerniowcach kontynuowała naukę w Seminarium Pedagogicznym Zgromadzenia Sióstr Franciszkanek Rodziny Maryi zwanych Mariankami. W 1938 złożyła egzamin dojrzałości i rozpoczęła pracę jako nauczycielka w szkole w Dawidenach, a następnie w Pojanie Mikuli. W 1940 zaangażowała się konspirację antyhitlerowską i antyradziecką, do sierpnia 1944 była kurierem i tłumaczką, wielokrotnie przekraczała granicę przenosząc meldunki i przeprowadzając innych działaczy konspiracyjnych. W 1947 została aresztowana przez NKWD i wielokrotnie przesłuchiwana, a ponieważ nikogo nie wydała, skazano ją na 15 lat pozbawienia wolności. Została wywieziona do łagru koło Workuty, gdzie pracowała przy wyrębie tajgi. Ciężka praca fizyczna, głód i zimno sprawiły, że zachorowała na gruźlicę. W listopadzie 1955 ze względu na bardzo zły stan zdrowia została warunkowo zwolniona, ale podczas przekraczania granicy rumuńskiej ponownie ją aresztowano i umieszczono w więzieniu w rumuńskiej Gherli, gdzie przebywała do 25 maja 1957. Następnie zamieszkała razem z matką i córką w Bukareszcie, jednak jako były więzień polityczny miała problem ze znalezieniem zatrudnienia i do emerytury pracowała poniżej posiadanych kwalifikacji. Dopiero zmiany ustrojowe w Rumunii sprawiły, że została zrehabilitowana, a jej udział w walce przeciwko komunizmowi uznano za bohaterstwo, zarówno w Polsce, jak i w Rumunii.
W 1997 Prezydent Polski Aleksander Kwaśniewski nadał Marii Józefie Lesieckiej Krzyż Kawalerski Orderu Zasługi Rzeczypospolitej Polskiej, a w 2000 została odznaczona Brązowym Medalem Wojska Polskiego. Również w 2000 Prezydent Rumunii Emil Constantinescu uhonorował ją krzyżem kawalerskim Orderu Wiernej Służby, w 2005 otrzymała od Urzędu Spraw Kombatantów i Osób Represjonowanych Medal „Pro Memoria”, a rok później Komisja działająca przy rumuńskim Ministerstwie Sprawiedliwości nadała Marii Lesieckiej status osoby walczącej z komunizmem.

</doc>
<doc id="3475717" url="https://pl.wikipedia.org/wiki?curid=3475717" title="Acanthophippium">
Acanthophippium



</doc>
<doc id="3475724" url="https://pl.wikipedia.org/wiki?curid=3475724" title="Židenice">
Židenice

Židenice (niem. "Schimitz") – miejska i katastralna części Brna, o powierzchni 6,45 km². Leży na terenie gmin katastralnych Brno-Židenice i Vinohrady.

</doc>
<doc id="3475725" url="https://pl.wikipedia.org/wiki?curid=3475725" title="Prekmurska gibanica">
Prekmurska gibanica

Prekmurska gibanica - słoweńskie ciasto warstwowe, wywodzące się z regionu Prekmurje, uważane za narodowe danie Słowenii. Podawane jest tradycyjnie podczas świąt (np. Boże Narodzenie czy Nowy Rok) oraz wesel i innych szczególnych okazji i uroczystości. Posiada status gwarantowanej tradycyjnej specjalności w Unii Europejskiej. Składa się z naprzemiennych warstw maku, słodkiego sera twarogowego, orzechów włoskich i kwaśnych jabłek.
Historia.
Ciasto wywodzi się z regionu Prekmurje, gdzie podawane było tradycyjnie podczas uroczystości weselnych, chrztów, imienin i innych przyjęć. Być może wywodzi się od Żydów zamieszkujących niegdyś obszary Prekmurje. W książkach i rozprawach pojawiły się wzmianki dotyczące ciasta, sposobów jego przygotowania i podawania. Najstarsza wzmianka pochodzi z 1828 roku od księdza Jožefa Košiča, który przygotował spis potraw popularnych w Prekmurje, na zlecenie etnografa Johanna Csaplovicsa E.V. Jeszenova. Opis potrawy pojawia się także w rozprawie etnograficznej "Zwyczaje żywieniowe w Prekmurje" (org. "Ljudska prehrana v Prekmurju"), napisanej przez Vilko Novaka w 1947 roku oraz w opracowaniu "Słoweńskie dania narodowe" (org. "Slovenske narodne jedi") Andreja Gruma i Ivana Vozelja, opublikowanej w 1964. Osiem lat później o potrawie pisał poeta słoweński Miško Kranjec, charakteryzując ją w swojej powieści "Opowieść o dobrych ludziach" jako danie, do którego tęskni się nawet w niebie. 
Opisy dania w różnych źródłach wskazują, że sposób jego przygotowania ewoluował wraz z upływem czasu. W opisie Jožefa Košiča ciasto ma 10 lub 11 warstw, a nadzienie może składać się też z rzepy lub drobno siekanej kapusty, u Novaka warstw jest 9, a wśród nadzienia nie występują jabłka, pojawiają się natomiast winogrona. Košič notuje także, że ciasto było ówcześnie podawane w formie wieży, złożonej z ułożonych na sobie trójkątnych kawałków gibanicy. 
Słowo "gibanica" pochodzi od słowa "gűba" oznaczającego zagięcie lub fałdę.
Przygotowanie.
Złożone jest z warstw ciasta filo, przekładanych naprzemiennie warstwami nadzienia z maku, słodkiego sera twarogowego, orzechów włoskich i kwaśnych jabłek. Każda warstwa nadzienia występuje dwukrotnie, w sumie więc ciasto ma osiem warstw. Na spodzie znajduje się ciasto kruche, natomiast na wierzchu - ostatnia warstwa ciasta filo, polana śmietaną wymieszaną z jajkiem lub polewą tłuszczową z margaryny, masła lub oleju. Ciasto można piec w okrągłych lub prostokątnych formach, dzięki czemu jego kawałki mogą mieć formę trójkątów lub prostokątów.
Ciasto jest zarejestrowane jako gwarantowana tradycyjna specjalność w Unii Europejskiej, co oznacza, że może być sprzedawane pod tą nazwą tylko pod warunkiem, że przy jego przygotowaniu postępowano ściśle w zgodzie z tradycyjnym przepisem (w tym zachowując konkretną kolejność warstw, składniki ciasta i nadzienia).

</doc>
<doc id="3475726" url="https://pl.wikipedia.org/wiki?curid=3475726" title="Dacia SupeRNova">
Dacia SupeRNova



</doc>
<doc id="3475728" url="https://pl.wikipedia.org/wiki?curid=3475728" title="Dacia Nova">
Dacia Nova

Dacia Nova – samochód osobowy typu liftback, produkowany przez rumuńskie przedsiębiorstwo Dacia w latach 1995–2000 jako Dacia Nova, a po modernizacji jako Dacia SupeRNova w latach 2000–2003.
Historia i opis modelu.
Samochód został zaprojektowany w całości przez rumuńskich inżynierów, jednak inspirowali się oni Peugeotem 309. Produkcja seryjna rozpoczęła się w 1995 roku a już w 1996 roku samochód przeszedł lifting w wyniku którego zmieniono przednie światła oraz atrapę. Do napędu używano silników OHV 1,4 i 1,6 l zaadaptowanych z Dacii 1310. W 1998 roku silnik 1,6 l został wyposażony we wtrysk paliwa marki Bosch, po czym otrzymał oznaczenie GTi.
W 2000 roku pojawiła się wersja SupeRNova, która w stosunku do Dacii Nova wyposażona została w silnik SOHC konstrukcji Renault typu E7J 260 o pojemności skokowej 1390 cm³ i mocy maksymalnej 74 KM. Jednostka napędowa zblokowana została z 5-biegową manualną skrzynią biegów. W zawieszeniu przednim pojazdu zastosowano kolumny MacPhersona, wahacze poprzeczne oraz stabilizator. Natomiast w zawieszeniu tylnym drążki skrętne oparte na sprężynach śrubowych dodatkowo wspartych przez stabilizator. W Dacii SupeRNova udoskonalony został układ hamulcowy poprzez zwiększenie wydajności pompy hamulcowej oraz układ kierowniczy poprzez zwiększenie siły wspomagania. Samochód ten sprzedawany był w 4 wersjach wyposażenia: Europa, Comfort, Rapsodie oraz Clima (z klimatyzacją). Był to pierwszy model marki Dacia dostępny z klimatyzacją. W 1998 roku na bazie Novy powstał prototyp 7-miejscowego minivana o nazwie Dacia Nova MPV. Powstało 38 063 egzemplarze Novy i 60 191 egzemplarzy SupeRNovy.

</doc>
<doc id="3475729" url="https://pl.wikipedia.org/wiki?curid=3475729" title="Leninski (obwód brzeski)">
Leninski (obwód brzeski)

Leninski (błr. Ленінскі; ros. Ленинский; hist. "Ateczyzna", "Atteczyzna") – agromiasteczko na Białorusi, w rejonie żabineckim obwodu brzeskiego, około 7 km na południowy wschód od Żabinki. Siedziba sielsowietu.
Znajduje się tu parafialna cerkiew prawosławna pw. Ikony Matki Bożej „Niewyczerpany Kielich”.
Historia.
Atteczyzna po raz pierwszy pojawia się w dokumentach w II połowie XVII wieku (jako własność niejakich Fiediuszków). W XVIII wieku dobra te zostały nabyte od rodziny Siekluckich przez rodzinę Bielskich i pozostawały w rękach męskich potomków tego rodu aż do 1939 roku. Ostatnim dziedzicem majątku był urodzony tu Edward Bielski (1878–1965), syn Ksawerego (1842–1919) i wnuk Józefa (1811–1866).
Po III rozbiorze Polski w 1795 roku Atteczyzna, wcześniej należąca do województwa brzeskolitewskiego Rzeczypospolitej, znalazła się na terenie guberni słonimskiej (1795–1796), później litewskiej (1797–1801) i grodzieńskiej (1801–1915) Imperium Rosyjskiego. 
Po ustabilizowaniu się granicy polsko-radzieckiej w 1921 roku Atteczyzna znalazła się na terenie Polski, w województwie poleskim, w powiecie kobryńskim, do 18 kwietnia 1928 w gminie Rohoźna, następnie w gminie Oziaty. Od 1945 roku – w ZSRR, od 1991 roku – na terenie Republiki Białorusi.
W 1845 roku we wsi mieszkało 461 osób z rodzin chłopskich, w 1862 roku – we dworze mieszkało 80 osób, 410 osób było uwłaszczonych. W 1897 roku prowadził tędy gościniec na trasie Warszawa-Moskwa, mieszkało tu wtedy 48 osób. W 1921 miejscowość liczyła 118 mieszkańców, zamieszkałych w 6 budynkach, w tym 54 Polaków, 53 Białorusinów i 11 Żydów. 54 mieszkańców było wyznania rzymskokatolickiego, 53 prawosławnego i 11 mojżeszowego.
W 1905 roku pracował tu browar należący do Bielskich. Browar istnieje do dziś. We wsi działa kilka zakładów rolniczych, w tym pszczelarski. Ponadto jest tu oddział banku (Biełarusbank), poczta, dom kultury, szkoła średnia, sklep, żłobek i ambulatorium.
Dziś przez Leninski przebiega droga magistralna M1. Wieś jest po południowej stronie autostrady, a pozostałości po majątku Bielskich – po jej północnej stronie. 
Dwór.
Bielscy wybudowali tu w XVIII wieku dwór. Był to długi, parterowy, drewniany dom, na wysokiej podmurówce, kryty wysokim, czterospadowym dachem gontowym. Od strony zajazdu posiadał ganek zwieńczony trójkątnym szczytem wspartym na czterech kolumnach. Ksawery Bielski w II połowie XIX wieku rozbudował lewe skrzydło, dodając 4 pokoje. Wnętrze mieściło obszerny korytarz i 14 pokoi. Całą szerokość domu zajmował też ogród zimowy, do którego przylegał duży salon, który, podobnie jak biblioteka, był umeblowany intarsjowanymi meblami mahoniowymi. Na ścianach wisiało wiele cennych obrazów, m.in.: "Święta Rodzina", uważana za oryginał Rubensa, dwa obrazy Greuze'a. Wszystkie obrazy zostały zrabowane przez wojska niemieckie w 1915 roku. W czasie II wojny światowej zrabowano pozostałe ruchome resztki. W czasie wojny dwór spłonął.
Dwór stał wśród wielkiego parku, którego powierzchnia początkowo miała 15 ha, ale na początku XX wieku dodano kolejne 12 ha. W 1910 roku park przeprojektował Franciszek Szanior. Przed domem rozciągał się ogromny trawnik. W pobliżu rósł dąb, którego wiek oceniano na 700–800 lat. Leciwy dąb uratował się. Obecnie jest pomnikiem przyrody, ma średnicę pnia 2,6 m i wysokość 25 m. Na terenie majątku istnieją obecnie tylko: browar i dom jego pracowników, jedna z oficyn, resztki parku z alejkami i mostkami.
Majątek w Atteczyźnie jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3475732" url="https://pl.wikipedia.org/wiki?curid=3475732" title="Parmen (Szczipielew)">
Parmen (Szczipielew)

Parmen, imię świeckie Wiktor Iwanowicz Szczipielew (ur. 1 maja 1956 w Głubokim) – rosyjski biskup prawosławny.
Życiorys.
Pochodzi z rodziny robotniczej z obwodu rostowskiego. Wykształcenie średnie uzyskał w Taganrogu. W 1979 ukończył seminarium duchowne w Odessie. Święcenia diakońskie przyjął 17 września roku następnego z rąk arcybiskupa rostowskiego Joazafa w soborze Narodzenia Matki Bożej w Rostowie nad Donem. Ten sam hierarcha 21 września 1980 udzielił mu święceń kapłańskich. Ks. Szczipielew przez kolejne lata związany był z eparchią rostowską i nowoczerkaską, służąc kolejno w soborze katedralnym, cerkwiach św. Jana Teologa w Leninie (październik 1980), św. Mikołaja w Bagajewskim (październik 1980 – wrzesień 1982), św. Jerzego w Riażenym (wrzesień 1982 – grudzień 1984), Opieki Matki Bożej w Batajsku (grudzień 1984 – kwiecień 1987), Świętych Konstantyna i Heleny w Nowoczerkasku (kwiecień 1987 – kwiecień 1988), św. Michała Archanioła w Kamienołomi (kwiecień 1988 – marzec 1994), św. Mikołaja w Rostowie nad Donem (marzec 1994 – 2002). Od 1984 do 1987 był ponadto eparchialnym ekonomem, zaś od grudnia 1998 do 2012 – dziekanem dekanatu rostowskiego. W 1993 ukończył wyższe studia teologiczne na Moskiewskiej Akademii Duchownej. W 1988 otrzymał godność protoprezbitera. W 1995 obronił dysertację kandydacką.
Od 1999 do 2005 służył również jako kapelan Wojska Dońskiego, od 2003 do 2005 – kapelan szkoły morskiej im. Siedowa. W 2002 złożył w cerkwi św. Marii Magdaleny w Krasnym Diesancie wieczyste śluby mnisze przed ihumenem Hiobem (Tołstopiatowem), przyjmując imię zakonne Parmen. Od 2014 kierował skitem Zaśnięcia Matki Bożej, filii monasteru Dońskiej Ikony Matki Bożej w stanicy Staroczerkaskiej.
5 maja 2015 Święty Synod nominował go na biskupa czystopolskiego i niżniekamskiego. 10 maja w związku z tą nominacją otrzymał godność archimandryty. Wyświęcony na biskupa został 18 maja 2015 w Monasterze Wysockim przez patriarchę moskiewskiego i całej Rusi Cyryla w asyście innych hierarchów.
W kwietniu 2019 r. został przeniesiony na katedrę troicką i w grudniu tego samego roku z niej odwołany. Święty Synod skierował go do eparchii czelabińskiej jako jej biskupa pomocniczego z tytułem biskupa kopiejskiego. W 2021 r. na jednym z kolejnych posiedzeń Synodu zdecydowano o przeniesieniu biskupa Parmena do eparchii kurgańskiej, w charakterze wikariusza noszącego tytuł biskupa wargaszyńskiego. 

</doc>
<doc id="3475734" url="https://pl.wikipedia.org/wiki?curid=3475734" title="Eli Ochanna">
Eli Ochanna

Eli Ochanna, właśc. Elijjahu Ochanna (hebr. אלי אוחנה, ur. 1 lutego 1964 w Jerozolimie) – izraelski piłkarz grający na pozycji napastnika. W reprezentacji Izraela rozegrał 50 meczów i strzelił 17 bramek.
Kariera klubowa.
Swoją karierę piłkarską Ochanna rozpoczął w klubie Beitar Jerozolima. W 1980 roku awansował do pierwszego zespołu Beitaru i w sezonie 1980/1981 zadebiutował w nim w rozgrywkach drugiej ligi izraelskiej. Na koniec debiutanckiego sezonu awansował z Beitarem do pierwszej ligi. W sezonie 1983/1984 wywalczył z Beitarem wicemistrzostwo kraju. W sezonie 1984/1985 ponownie został wicemistrzem kraju, a także zdobył Puchar Izraela. Z kolei w sezonie 1986/1987 wywalczył mistrzostwo Izraela. W 1984 roku został wybrany Piłkarzem Roku w Izraelu.
Latem 1987 roku Ochanna przeszedł do belgijskiego KV Mechelen. W sezonie 1987/1988 wywalczył wicemistrzostwo Belgii. W maju 1988 wystąpił w wygranym 1:0 przez Mechelen finale Pucharu Zdobywców Pucharów z Ajaksem Amsterdam. Następnie w sezonie 1988/1989 został mistrzem Belgii, a także wygrał Superpuchar Europy. W 1988 roku jako gracz Mechelen został nagrodzony Bravo Award dla najlepszego młodego piłkarza w Europie.
W 1990 roku Ochanna odszedł z Mechelen do portugalskiego zespołu SC Braga. Spędził w nim sezon, w którym rozegrał 25 meczów w portugalskiej lidze i strzelił 3 gole.
W 1991 roku Ochanna wrócił do Beitaru Jerozolima. W sezonie 1991/1992 awansował z nim z drugiej do pierwszej ligi. W sezonie 1992/1993 zespół Beitaru jako beniaminek wywalczył tytuł mistrza Izraela. Mistrzem kraju Ochanna został również w sezonach 1996/1997 i 1997/1998. W 1997 roku po raz drugi wybrano go Piłkarzem Roku w Izraelu. W 1999 roku jako gracz Beitaru zakończył swoją karierę.
Kariera reprezentacyjna.
W reprezentacji Izraela Ochanna zadebiutował 4 kwietnia 1984 roku w wygranym 3:0 towarzyskim meczu z Irlandią, rozegranym w Tel Awiwie. W 3. minucie tego meczu zdobył gola, swojego pierwszego w kadrze narodowej. W swojej karierze grał w eliminacjach do MŚ 1986, do MŚ 1990, do MŚ 1994 i do MŚ 1998. Od 1984 do 1997 roku rozegrał w reprezentacji 50 meczów, w których strzelił 17 goli.
Kariera trenerska.
Po zakończeniu kariery piłkarskiej Ochanna został trenerem. W sezonie 1999/2000 prowadził Beitar Jerozolima. W latach 2000–2001 był trenerem Bene Jehuda Tel Awiw. Następnie prowadził Maccabi Petach Tikwa, ponownie Bene Jehuda, ponownie Beitar Jerozolima i Hapoel Kefar Sawa. W 2008 roku został selekcjonerem reprezentacji Izraela U-19. W 2010 roku tymczasowo prowadził dorosłą kadrę Izraela.

</doc>
<doc id="3475735" url="https://pl.wikipedia.org/wiki?curid=3475735" title="Škoda Pickup">
Škoda Pickup



</doc>
<doc id="3475736" url="https://pl.wikipedia.org/wiki?curid=3475736" title="Škoda Pick-up">
Škoda Pick-up

Škoda Pick-up/Pickup – odmiana pick-up modelu Škoda Favorit oraz Škoda Felicia, produkowana w latach 1991–2001 w dwóch generacjach przez czeskie zakłady Škoda Auto.
Škoda Pick-up.
Opis modelu.
Škoda Pick-up (typ 787) była dwuosobowym pojazdem dostawczym produkowanym przez firmę Škoda na bazie osobowego modelu Favorit w latach 1991–1995, tj. do wprowadzenia na rynek następcy na bazie Škody Felicii. 
W Škodzie Pick-up montowane były silniki o mocy 43 kW (58 KM). Podzespoły takie jak silnik, skrzynia biegów, zawieszenie oraz hamulce pochodziły z modelu osobowego Favorit.
Pick-up dostępny był tylko w standardowej wersji wyposażenia – L.
Samochód można było nabyć z odsłoniętą powierzchnią ładunkową, plastikową nadbudówką lub z plandeką.
W 1993 r. model Pick-up poddano face liftingowi zmieniając wlot powietrza, klamki, kołpaki, kształt koła kierownicy, wygląd zestawu wskaźników, oraz kształt zagłówków. Dodano także kilka nowych kolorów lakieru, a we wnętrzu zastosowano materiały lepszej jakości. 
Pojemność bagażnika wynosi od 820 do 2380 litrów. Powstało 70 900 egzemplarzy.
Škoda Pickup.
Opis modelu.
Škoda Pickup (typ 797) była następcą modelu Pick-up (wytwarzanego na bazie Škody Favorit) i bazowała na osobowej Felicii.
Była wytwarzana jako 2–drzwiowy pick-up w czterech odmianach: z otwartą skrzynią, Midi, Hardtop-standard i Hardtop-plus.
Na bazie seryjnego Pickupa stworzono także rekreacyjny model nazwany Škoda Felicia Fun.
W latach 1995–2001 wyprodukowano łącznie 128 581 egzemplarzy (w tym 4016 Fun) Škody Pickup. Samochód sprzedawano także pod nazwą Volkswagen Caddy typ 9U. W latach 1998–2001 Pickup montowany był w zakładach spółki Volkswagen Poznań w Poznaniu.
Škoda Felicia Fun.
Škoda Felicia Fun (typ 796) powstała na bazie seryjnego Pickupa. Był to samochód rekreacyjny przeznaczony głównie dla młodych aktywnych ludzi.
Innowacją w Felicii Fun było wprowadzenie ruchomej tylnej ściany kabiny oraz drugiego rzędu siedzeń. Dzięki temu ten model Felicii z dwumiejscowego pickupa mógł przeistaczać się w półotwarte auto rekreacyjne. W aucie zastosowano czterocylindrowe silniki benzynowe o pojemności 1.3 dm³ / 50 kW i 1.6 dm³ / 55 kW oraz silnik Diesla 1.9 dm³/47 kW.
Od 1996 do 2000 roku wyprodukowano 4016 egzemplarzy Škody Felicii Fun.

</doc>
<doc id="3475738" url="https://pl.wikipedia.org/wiki?curid=3475738" title="Nikołaj Szkatułow">
Nikołaj Szkatułow

Nikołaj Gierasimowicz Szkatułow, ros. Николай Герасимович Шкатулов (ur. w 1918, Rosyjska FSRR, zm. 2000) – rosyjski piłkarz, grający na pozycji napastnika, trener piłkarski.
Kariera piłkarska.
W 1940 rozpoczął karierę piłkarską w drużynie CDKA Moskwa. W 1941 został zaproszony do Spartaka Charków. W 1945 występował w WWS Moskwa. Na początku 1946 powrócił do CDKA Moskwa, również bronił barw podrzędnej jemu drużynie MWO Moskwa. W 1950 przeszedł do WMS Moskwa, w którym zakończył karierę piłkarza w roku 1951.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw pomagał trenować, a od 1955 do 1956 prowadził OBO Kijów. W latach 1958-1959 pracował w sztabie szkoleniowym SKWO Odessa . W 1960 stał na czele Cemientnik Biełgorod. Wiele lat z przerwami pracował w Szkole Sportowej CSKA Moskwa.

</doc>
<doc id="3475744" url="https://pl.wikipedia.org/wiki?curid=3475744" title="Eli Ohana">
Eli Ohana



</doc>
<doc id="3475746" url="https://pl.wikipedia.org/wiki?curid=3475746" title="Testimonia najdawniejszych dziejów Słowian">
Testimonia najdawniejszych dziejów Słowian

Testimonia najdawniejszych dziejów Słowian – seria źródłowa tekstów rzymskich i bizantyńskich dotyczących Słowian wydawana przez Instytut Slawistyki Polskiej Akademii Nauk. Zawiera wypisy w języku łacińskim i greckim z tłumaczeniem w języku polskim z komentarzem. 

</doc>
<doc id="3475748" url="https://pl.wikipedia.org/wiki?curid=3475748" title="Škoda Forman">
Škoda Forman



</doc>
<doc id="3475749" url="https://pl.wikipedia.org/wiki?curid=3475749" title="Škoda Favorit">
Škoda Favorit

Škoda Favorit – samochód osobowy klasy samochodów miejskich produkowanych przez firmę Škoda Auto na przełomie lat 80. i 90. XX wieku (typ 781). Pierwszy model o tej nazwie produkowany był jeszcze przed wojną (typ 904/923).
Historia i opis modelu.
Favorit (typ 781) była produkowana w latach 1988–1995, także montowana w Polsce. Prace badawczo-konstrukcyjne nad nowym samochodem osobowym, który zastąpiłby przestarzały model 120, rozpoczęto w Mladá Boleslav już w 1982 roku. W poszukiwaniu projektanta nadwozia, czeska firma nawiązała kontakty z kilkoma włoskimi stylistami. Ostatecznie karoserię samochodu zaprojektowało znane włoskie biuro projektowe Bertone. Umowę podpisano 1 czerwca 1983 roku, a pierwszy prototyp ("typ 780") był gotowy już w sylwestra 1984 roku. Przez trzy lata prowadzono pracę nad podzespołami użytymi w pojeździe. 1 lipca 1987 roku ruszyła produkcja preserii. Premierowy pokaz nowego samochodu odbył się w roku 1987 na wrześniowych Targach Technicznych w Brnie. Seryjną produkcję rozpoczęto na wiosnę 1988 roku. W Škodzie Favorit zastosowano silniki o pojemności skokowej 1289 cm³ występujące w kilku wariantach. 16 kwietnia 1991 Škoda dołączyła do grupy Volkswagena - planowano już rozpoczęcie produkcji Felicii, dlatego produkcję modelu Favorit zrestrukturyzowano. Do sprzedaży wprowadzono model 135 Le/LSe – oprócz elektrycznie sterowanego gaźnika Pierburg Ecotronic, wyposażony był w katalizator, który rok później zaczęto także montować w wersji podstawowej z 57-konnym silnikiem. W roku 1991 model Favorit przeszedł także pierwszy "face lifting" (wprowadzono kosmetyczne zmiany, zmodernizowano atrapę chłodnicy). Zaprzestano montażu silnika 136, który, zmodernizowany, po roku trafił ponownie do produkcji. Škody do 1993 roku produkowano w dwóch wersjach wyposażenia L (lux) i LS (super lux).
Wyposażenie dodatkowe w wersji LS:
W roku 1993 w wyniku współpracy z Volkswagenem w modelu Favorit zmodernizowano pierwotnie stosowane silniki. Wprowadzono jednopunktowy wtrysk paliwa firmy Bosch. Modele z tym silnikiem miały w nazwie wersji wyróżnik "i". Znów pojawił się silnik 136. Tych jednostek napędowych używano później w produkcji Škoda Felicii. Aut napędzanych tymi silnikami nie importowano oficjalnie do Polski. W tym roku Škodę Favorit poddano kolejnemu, ostatniemu już, face liftingowi (zmodernizowano m.in. tablicę przyrządów, i po raz kolejny atrapę chłodnicy, zmieniono kolor deski rozdzielczej, zegary, obicia tapicerskie drzwi, piasty kół). Zmieniono także dotychczasowe oznaczenia wersji wyposażenia L i LS na LX i GLX.
Na bazie modelu Favorit powstały dwie pokrewne wersje nadwoziowe: kombi o nazwie Forman i pick up – Škoda Pick-up.
W latach 1988–1995 wyprodukowano 783 167 egzemplarzy. W roku 1994 w miejsce modelu Favorit wprowadzono auto o podobnych parametrach – Škodę Felicię.
Forman i Forman Plus.
Škoda Forman (typ 785) była produkowana od 1990 roku z tymi samymi silnikami, co model Favorit. Także wersje wyposażenia przeniesiono z modelu podstawowego. Pojemność bagażnika Škody Forman wynosiła 400 litrów, a po złożeniu kanapy 1300 l.
Firma Škoda wyprodukowała także serię samochodów Forman w wersji Praktik. Były to auta dwuosobowe, pięciodrzwiowe, z blachą zamiast szyb wstawioną w tylnych drzwiach, nie miały one tylnej kanapy oraz charakteryzowały się uboższym wyposażeniem. Ta seria aut produkowana była głównie na potrzeby firm potrzebujących taniego, oszczędnego samochodu. Inną wersją nadwoziową był model Plus, który także miał zasłonięte szyby tylnych drzwi, a dodatkowo posiadał nadstawkę z tworzywa sztucznego nadającą samochodowi wygląd furgonetki.
W latach 1991 i 1993 Škoda Forman podobnie jak Favorit przeszła face lifting. Zmieniono wlot powietrza, klamki, kołpaki, kształt koła kierownicy, wygląd zestawu wskaźników, kształt zagłówków. Dodano także kilka nowych kolorów lakieru, we wnętrzu zastosowano materiały lepszej jakości.
Łącznie wyprodukowano 223 059 egzemplarze tego modelu.
Dane techniczne.
Podwozie
Nadwozie
Szczegółowe dane techniczne
Wersje sportowe.
Škoda Favorit 136 L/A (1989–1990)
Pierwszy sportowy pojazd na bazie modelu Favorit powstał w 1989 roku. Przystosowany był do zawodów rajdowych w grupie A. Montowano w nim nieco zmodernizowany standardowy rzędowy czterocylindrowy silnik o pojemności 1299 cm³ z rozrządem OHV o średnicy cylindra 75,8 mm i skoku tłoka 72,0 mm. W ten sposób uzyskiwano stopień kompresji 11,7:1. W pojeździe zastosowano gaźnik Pierburg. Maksymalna moc, jaką można było uzyskać, wynosiła 77 kW (105 KM) przy 6500 obr./min. Z kolei maksymalny moment obrotowy kształtował się na poziomie 117 Nm przy 4750 obr./min. Niezmieniony pozostał wynoszący 2450 mm rozstaw osi oraz pięciostopniowa skrzynia biegów. Masę własną zmniejszono do 830 kg. Wszystkie te zabiegi pozwoliły osiągnąć maksymalną prędkość 170 km/h i przyśpieszenie od 0 do 100 km/h w 10 s.
Škoda Favorit 136 L/A (1993)
W roku 1993 zaprezentowano kolejny model przeznaczony do rajdów w grupie A. W stosunku do swojego poprzednika, przeszedł niewielkie modernizacje. W znanym już silniku zastosowano tym razem podwójny gaźnik Pierburga. To zwiększyło jego moc do 88 kW (120 KM) przy 7000 obr./min. Stopień sprężania wzrósł do 12,5:1. Maksymalny moment obrotowy pozostał niezmieniony. Wprowadzono za to nową sześciostopniową skrzynię biegów. masa własna zmalała jeszcze do 750 kg. Dzięki temu maksymalna prędkość wynosiła dla tego modelu 210 km/h.
Škoda Favorit 136 L/A (1993)
Także w 1993 roku wprowadzono specjalną wersję przystosowaną do wyścigów samochodowych w grupie A. Silnik pochodził z modelu rajdowego, jednak pojedynczy gaźnik Pierburg pozwalał na osiągnięcie mocy maksymalnej 91 kW (124) przy 7000 obr./min. Skrzynia biegowa pozostała sześciostopniowa, nie zmieniono także rozstawu osi i masy pojazdu. Podobnie jak wersja rajdowa, także model wyścigowy osiągał prędkość maksymalną 210 km/h.
Škoda Favorit H (1991)
Już w 1991 roku stworzono specjalną wersję modelu do udziału w wyścigach torowych w grupie H. Zastosowano w niej pochodzący z Volkswagena rzędowy czterocylindrowy silnik z rozrządem OHC o pojemności 1596 cm³ (średnica cylindra 78,0 mm; skok tłoka 83,5 mm; stopień sprężania 11,8:1). Moc maksymalna tego silnika z dwoma podwójnymi gaźnikami Webera wynosiła 123 kW (167 KM) przy 6500 obr./min, a maksymalny moment obrotowy 176 Nm przy 5500 obr./min. Do przenoszenia napędu użyto sześciostopniowej skrzyni biegów. Rozstaw osi pozostał niezmieniony, natomiast masa własna spadła do 720 kg. To pozwalało rozpędzić auto do 100 km/h w 6 s oraz uzyskać maksymalną prędkość 240 km/h.
Škoda Favorit H (1992)
W roku 1992 wersja H doczekała się modernizacji. Moc silnika wzrosła do 129 kW (175 KM) przy 8000 obr./min, stopień kompresji wynosił teraz 12:1. Niezmienione pozostały gaźnik, skrzynia biegów i rozstaw osi. Prędkość maksymalna tego modelu spadła jednak do 210 km/h.

</doc>
<doc id="3475756" url="https://pl.wikipedia.org/wiki?curid=3475756" title="Zastava 125pz">
Zastava 125pz



</doc>
<doc id="3475759" url="https://pl.wikipedia.org/wiki?curid=3475759" title="Polski Fiat 125p">
Polski Fiat 125p

Polski Fiat 125p – samochód osobowy klasy średniej, produkowany w Polsce w FSO w Warszawie od 1967 do 1991 roku na podstawie licencji włoskiej firmy FIAT. Po wygaśnięciu licencji w 1983 roku nazwę zmieniono na FSO 125p. Spotykane są też oznaczenia FSO 1300/1500. Potocznie nazywany Dużym Fiatem.
Samochód został wprowadzony jako następca dla Warszawy 223/224. Konstrukcyjnie był połączeniem włoskich modeli: Fiat 125 i starszego 1300/1500. Produkcję rozpoczęto 28 listopada 1967. Napęd stanowiły benzynowe silniki R4 OHV o pojemności 1,3 i 1,5 litra, w późniejszym czasie dodatkowo przejęto gamę jednostek napędowych z Poloneza. Powstały także krótkie serie z silnikami wysokoprężnymi i benzynowymi DOHC. Moment obrotowy przenoszony był przez: suche jednotarczowe sprzęgło, 4-biegową manualną (od 1985 5-biegową) skrzynię biegów, dwuczęściowy wał napędowy i tylny most na koła tylne. Samochód dostępny był początkowo jako 4-drzwiowy sedan, w 1972 roku do oferty dołączyła wersja kombi, trzy lata później pick-up. Przez cały okres polskiej produkcji przeprowadzane były liczne modernizacje modelu, najbardziej widoczna z nich przygotowana została dla rocznika 1975, zmieniono wówczas znacznie wygląd nadwozia i kabiny pasażerskiej. W roku 1978 pojawił się jego następca – Polonez, oba modele produkowane były jednak równocześnie aż do zakończenia produkcji modelu 125p 29 czerwca 1991 roku. Łącznie powstało 1 445 699 egzemplarzy modelu, z czego 586 376 trafiło na eksport. Logotyp opracował ok. 1975 Roman Duszek.
Historia modelu.
Powrót marki Polski Fiat nastąpił po 26-letniej przerwie, po przedwojennym Polskim Fiacie 508. W połowie 1965 roku ówczesny dyrektor naczelny Zjednoczenia Przemysłu Motoryzacyjnego, Tadeusz Wrzaszczyk, wraz z najbliższymi współpracownikami – zastępcą do spraw technicznych Andrzejem Jedynakiem, zastępcą do spraw eksportu Andrzejem Góreckim oraz ówczesnym dyrektorem FSO, Witoldem Drylem – przystąpili do działań mających na celu rozbudowanie Fabryki Samochodów Osobowych na Żeraniu i uruchomienie w niej produkcji nowego samochodu. Produkowana od 1951 roku Warszawa stała się, mimo przeprowadzonych modernizacji, pojazdem przestarzałym. Rozważane były dwie opcje: rozwój nowych, własnych produktów FSO, ewentualnie wykupienie licencji na samochód zagraniczny. Mimo stworzenia prototypów Warszawy 210 i Syreny 110, zdecydowano się na drugi wariant. Wiązało się to z m.in. możliwością pozyskania nowych technologii produkcji. Negocjacje prowadzono z Renault i Fiatem. W tym czasie obydwie firmy rozpoczęły ekspansję na obszar państw socjalistycznych, co doprowadziło do powstania marek Dacia i Łada. Oferta Francuzów została odrzucona ze względu na niekorzystne warunki. 
W dniu 22 grudnia 1965 roku zawarta została między Fiatem a Motoimportem – centralą handlu zagranicznego reprezentującą wówczas polski przemysł motoryzacyjny (której działalność przejął następnie utworzony w 1968 roku POL-MOT) – umowa licencyjna na uruchomienie w Fabryce Samochodów Osobowych na Żeraniu produkcji nowego samochodu osobowego. Wybór padł na samochód, którego część mechaniczna wywodziła się z produkowanego w Turynie Fiata 1300/1500. Umowa zawarta z Fiatem weszła w życie w lutym 1966 roku, a jej zatwierdzenie przez Radę Ministrów nastąpiło dwa miesiące później. Łączny koszt zakupu licencji i maszyn wyniósł 2,764 mld złotych oraz 32,450 mln dolarów. Początkowo planowano wprowadzenie pojazdu w całości opartego na Fiacie 1300, jednakże 21 maja 1966 roku podpisano aneks do umowy, na mocy którego strona włoska przekazała licencję na produkcję samochodu z nadwoziem oraz układem hamulcowym z najnowszego wówczas Fiata 125, który na rynku miał zadebiutować w 1967 roku. Polski pojazd nie miał więc odpowiednika wśród produkowanych w Turynie, co ułatwiło uzyskanie ważnych dla strony polskiej uprawnień eksportowych na rynki zachodnie oraz uprawniało do używania marki Fiat w nazwie modelu.
Licencyjny samochód z Żerania został wypuszczony tylko kilka miesięcy później od włoskiego 125. Towarzyszyła temu poważna reorganizacja polskiego przemysłu motoryzacyjnego, polegająca głównie na specjalizacji zakładów kooperujących z FSO. Wzorem producentów zachodnioeuropejskich zrezygnowano z produkcji całego samochodu w jednym zakładzie, poszczególne podzespoły wytwarzane były przez osobnych podwykonawców. W kwietniu 1966 roku rozpoczęło pracę biuro Motoimportu w Turynie, miało ono za zadanie koordynację współpracy technicznej i handlowej między zainteresowanymi przedsiębiorstwami polskimi, a biurami Fiata. W drugiej połowie 1966 roku rozpoczęła się przeprowadzana na szeroką skalę akcja szkoleniowa polskich techników w zakładach Fiata i jego kooperantów.
PF 125p (1967-1973).
Wkrótce rozpoczęto proces modernizacji warszawskiej fabryki. Do produkcji nowego samochodu potrzebne były nowoczesne i precyzyjne maszyny. Zostały one zakupione od renomowanych europejskich i amerykańskich producentów. Przy realizacji licencji brało udział ponad 150 przedsiębiorstw z branży elektronicznej, hutniczej, motoryzacyjnej czy też chemicznej.
Na podstawie zawartej umowy, Fiat przygotował dla Polski model 125p. Był to średniej klasy sedan wyposażony w klasyczny układ napędowy – wzdłużnie zamontowany z przodu silnik napędzał koła tylne. Nadwozie 125p przejęto z Fiata 125 – z drobnymi zmianami w przetłoczeniach, elementach ozdobnych czy wykończenia wnętrza (m.in. deska rozdzielcza wywodziła się z modelu 1300/1500). Polski 125p różnił się od włoskiego zewnętrznie okrągłymi kloszami reflektorów zamiast kwadratowych, inną atrapą chłodnicy z nierdzewnej stali w pasie przednim, brakiem chromowanych listew bocznych nadwozia, okrągłymi kierunkowskazami po bokach błotników przednich zamiast w formie strzałek i innym przetłoczeniem na masce silnika i klapie bagażnika. Zastosowano też początkowo wystające klamki z Fiata 124 zamiast kasetowych, jak we włoskim Fiacie (zamieniono je na kasetowe w 1973 roku). Jednostki napędowe, skrzynię biegów oraz układ przeniesienia napędu zaadaptowano z poprzednika Fiata 125, czyli modelu Fiat 1300/1500. Drążek zmiany biegów we włoskim Fiacie od początku znajdował się w podłodze. Polski samochód różnił się od włoskiego także zbiornikiem paliwa umieszczonym pod bagażnikiem zamiast po prawej stronie bagażnika, przez co bagażnik był szerszy, ale płytszy, o nieco mniejszej pojemności 360 l wobec 380 l (w obu wersjach koło zapasowe umieszczono pod podłogą bagażnika). W konsekwencji, polski samochód różnił się usytuowaniem wlewu paliwa, zasłoniętego klapką (po lewej stronie tyłu nadwozia zamiast po prawej). W polskim Fiacie zastosowano w tylnym zawieszeniu początkowo resory czteropiórowe zamiast dwupiórowych (zmienione w 1973 roku); włoski samochód miał w zawieszeniu także drążki reakcyjne poprawiające prowadzenie, oraz inne mocowanie tylnego mostu. Samochód w porównaniu w produkowanymi wówczas Warszawami i Syrenami cechował się nowoczesną konstrukcją.
Montaż rozpoczęto 28 listopada 1967 roku. Seryjną produkcję podjęto początkiem następnego roku.
Do napędu użyto czterosuwowego, czterocylindrowego, chłodzonego cieczą silnika rzędowego o pojemności 1,3 litra opracowanego przez Aurelio Lamprediego. Wyposażony był on w rozrząd typu OHV napędzany łańcuchem. Blok silnika odlany został z żeliwa, głowica zaś ze stopów lekkich. Kuty wał korbowy podparto na trzech łożyskach. Samochód wyposażono w instalację elektryczną o napięciu 12 V, ładowanie zapewniał alternator o mocy 580 W. Silnik zblokowany był z w pełni zsynchronizowaną, czterobiegową, manualną skrzynią biegów. Użyto sterowanego hydraulicznie jednotarczowego sprzęgła suchego. Wybór biegu odbywał się poprzez dźwignię umieszczoną w kolumnie kierownicy. Moment obrotowy przenoszony był na koła tylne poprzez dzielony wał napędowy na most tylny. 
W modelu zastosowano nowoczesne hamulce tarczowe na obydwu osiach. Jednoobwodowy układ sterowany był hydraulicznie, wyposażono go dodatkowo w mechanizm wspomagający. W przedniej osi zastosowano niezależnie zawieszenie oparte na podwójnych wahaczach poprzecznych, dodatkowo użyto stabilizatora skrętnego. Zawieszenie tylne było układem zależnym, wykorzystano w nim resory piórowe i amortyzatory teleskopowe.
Wewnątrz kabiny pasażerskiej zastosowano obite sztuczną skórą fotele. Na desce rozdzielczej znajdowało się osiem prostokątnych kontrolek oraz poziomy prędkościomierz z charakterystycznym wyświetlaczem.
W drugim roku po rozpoczęciu seryjnej produkcji, do gamy jednostek napędowych dołączono motor o pojemności 1,5 litra. Była to w zasadzie jednostka 1.3 o powiększonej z 72 do 77 mm średnicy cylindra. Zmodyfikowano także konstrukcję gaźnika oraz wentylatora chłodnicy. Wprowadzone zmiany zaowocowały wzrostem mocy maksymalnej o 10 koni mechanicznych, samochód mógł rozpędzić się do prędkości ponad 150 km/h.
Samochód był wciąż udoskonalany. Już od października 1968 wąskie poziome kratki wentylacyjne na tylnych słupkach zamieniono na szersze. W 1969 roku zastosowano płaskowniki osłaniające miskę olejową silnika, w tym okresie wprowadzono też osłony tylnych tarcz hamulcowych przed zanieczyszczeniami. W 1971 roku wprowadzono bezobsługowy wał napędowy i wzmocniony tylny most (MR 71). Od tego czasu wprowadzono system nazewnictwa poszczególnych roczników Fiata oparty na oznaczeniu MR (model roku). We wrześniu 1971 roku przeniesiono umiejscowienie dźwigni zmiany biegów z kolumny kierowniczej na podłogę (MR 72). Wraz z modelem MR 72 zastosowano w 1972 roku zamknięty układ chłodzenia, dwuobwodowy układ hamulcowy na miejsce jednoobwodowego, wyposażony w korektor dostosowujący siłę hamowania osi tylnej do jej obciążenia, oraz pasy bezpieczeństwa z przodu. Do gamy jednostek napędowych planowano dołączenie nowych odmian dotychczasowo stosowanych silników. Pojazd dostępny był w wersjach: z dachem rozsuwanym, z silnikiem przystosowanym do benzyny o LO 78, z radioodbiornikiem, z dźwignią zmiany biegów w podłodze, z blokadą kierownicy, z ogrzewaną tylną szybą i przystosowanej do strefy zimnej, gorącej bądź o dużym zapyleniu powietrza.
PF 125p MR 73/MR 74 (1973-1975).
W 1972 roku produkcję samochodu FSO Syrena przeniesiono z Żerania na Śląsk, do Bielska-Białej. W ten sposób zwolniono powierzchnię Zakładu nr 1. Została ona przeznaczona na produkcję pochodnych od PF 125p: pickupa, kombi i sanitarki. Zmodernizowano także część istniejących już zakładów zajmujących się produkcją modelu. Zaowocowało to wzrostem wydajności fabryki. W tym samym czasie rozpoczęto produkcję wersji kombi. Wzrastać zaczęła liczba samochodów eksportowanych, Polski Fiat 125p został zaprezentowany na wystawie w Nowym Jorku, w 1974 roku rozpoczęto eksport na rynek brytyjski.
W 1973 roku Fiat 125p doczekał się poważniejszych zmian konstrukcyjnych, oznaczonych jako MR 73. Ze względu na obowiązujące wówczas normy bezpieczeństwa zmieniono klamki drzwi na kasetowe, bezpieczniejsze dla pieszych, oraz zastosowano bezpieczne lusterko wewnętrzne. Na zewnątrz, zgodnie ze zmieniającą się modą, chromowaną atrapę chłodnicy zamieniono na czarną, wykonaną z tworzyw sztucznych. Nadwozie częściowo dostosowano do wymagań prób zderzeniowych, a przednie fotele przystosowano do montażu zagłówków. W układzie zawieszenia pojazdu, w ślad za oryginalnym Fiatem 125, czteropiórowe resory z tyłu zastąpiono dłuższymi dwupiórowymi, zastosowano nowe tylne amortyzatory, a tylny most podparto na drążkach reakcyjnych.
Od 1974 roku samochody wyposażano w nowy typ kolumny kierowniczej. Zmniejszono średnicę koła kierownicy i wprowadzono dzieloną kolumnę kierownicy dla zwiększenia bezpieczeństwa kierowcy w razie wypadku. Zastosowano także nowe dźwigniowe przełączniki świateł, kierunkowskazów i wycieraczek (z programatorem). Od grudnia 1973 montowano elektryczny spryskiwacz szyby. Oprócz tego zaczęto montować nowy typ stacyjki z blokadą kierownicy. Prędkościomierz został wyskalowany do 180 km/h.
W tym samym okresie przygotowano dwie limitowane serie 125p, 1600 Monte Carlo i 1800 Akropolis. Zastosowano w nich silniki DOHC przejęte z PF 132p. Motor 1600 generował moc 98 KM co pozwalało na osiągnięcie 165 km/h, 1800 zaś 105 KM co owocowało prędkością rzędu 170 km/h. Samochód wyróżniał się: czarnymi pasami po bokach nadwozia, sportowym kołem kierownicy, obręczami kół ze stopów lekkich, lusterkami bocznymi na przednich błotnikach oraz bogatszym wyposażeniem. Na wersjach tych startowano w rajdach w kraju i za granicą. Produkcję edycji limitowanych zakończono nie wcześniej niż w 1976 roku.
PF 125p (1975-1982).
W roku 1975 przeprowadzono największą zmianę w historii modelu, nowa wersja została nazwana MR'75. Charakteryzowała się ona zmodernizowaną ścianą przednią nadwozia (nowa atrapa chłodnicy, inne ramki reflektorów, szerokie klosze kierunkowskazów i lamp pozycyjnych) jak i ścianę tylną (w miejsce wąskich pionowych kloszy zastosowano szerokie umieszczone poziomo, nieco zmieniono kształt klapy bagażnika i jej zamek). Samochód wyposażono także w ozdobne listwy po bokach nadwozia i nowe kołpaki oraz ogumowane zderzaki bez kłów. Usunięto boczne lampy kierunkowskazów. Modyfikacjom poddano także wnętrze, zastosowano nowy typ deski rozdzielczej z czarnego tworzywa sztucznego przystosowanej do ewentualnego montażu obrotomierza i radioodbiornika (w większości aut obrotomierz był montowany fabrycznie za dopłatą, także była możliwość nabycia auta z zamontowanym radioodbiornikiem – za dopłatą). Pod deską ulokowano dwie półki na małe przedmioty oraz zamykany schowek. W samochodzie zastosowano także nowy typ urządzenia grzewczego o większej wydajności, wraz z nim zdecydowanie poprawiono system wentylacji wnętrza – dodano nowe dysze nadmuchu powietrza na desce rozdzielczej i zmodernizowano system odprowadzania zużytego powietrza na słupkach tylnych (wysokie chromowane wywietrzniki). Oprócz tego w fotelach przednich zaczęto montować zagłówki regulowane. Pojawiła się opcja montażu podgrzewania szyby tylnej.
Jednostki napędowe otrzymały nowy wałek rozrządu i zmienione nastawy gaźnika co zaowocowało wzrostem mocy maksymalnej o 3,7 kW, silnik 1300 osiągał teraz 65 KM, a wersja 1500 – 75 KM. Dzięki zastosowaniu w konstrukcji m.in. akumulatora w szczelnej obudowie czy opon promieniowych, samochód spełniał ówczesne europejskie wymagania homologacyjne. Także w roku 1975 wprowadzona została do produkcji odmiana dostawcza – pick-up.
Pod koniec roku 1976 przygotowano kolejny zestaw modyfikacji dla samochodu. W jego skład wchodziły między innymi: nowy tylny most napędowy polskiej konstrukcji, drobne zmiany w konstrukcji gaźnika, skuteczniejszy hamulec postojowy oraz układ wydechowy charakteryzujący się cichszą pracą. Uchylne szybki w drzwiach przednich zastąpiono stałymi, usunięto rozkładany podłokietnik tylnej kanapy. W 1976 roku wyprodukowano 101 050 sztuk modelu, co łącznie dawało wynik około 568 000 wyprodukowanych PF 125p. W roku 1977 powstała niewielka seria egzemplarzy ze zmodyfikowaną ścianą przednią wyposażoną w prostokątne reflektory sprowadzane z NRD (oznaczenie LUX). Od roku 1977 rozpoczęło się stopniowe zubażanie samochodów opuszczających fabrykę i spadek ich jakości. Dla wersji kombi przygotowano wycieraczkę szyby tylnej wraz ze spryskiwaczem.
W roku 1978 wprowadzono do produkcji Poloneza, następcę modelu 125p. Początkowo planowano zakończenie produkcji przestarzałego już PF 125p maksymalnie do roku 1982, jednakże oba samochody produkowane były jednocześnie przez prawie 13 kolejnych lat (do 1991). Rozpoczął się proces ujednolicania konstrukcji obydwu samochodów. Do Polskiego Fiata 125p adaptowano nowocześniejsze elementy konstrukcyjne z Poloneza. W 1978 wprowadzono nowy system otwierania bagażnika – usunięto zamek z klapy na której pozostała wnęka, dźwignię umieszczono wewnątrz nadwozia, kierownicę wraz z osłoną zaadaptowano z nowego pojazdu. W 1980 chromowane ramki świateł pozycyjnych z przodu zastąpiono czarnymi plastikowymi (w wersjach eksportowych chromowane montowane do 1989), podobnie postąpiono z wywietrznikami na słupkach tylnych. Dostępne były wówczas trzy wersje modelu: popularna, standardowa oraz luksusowa. Wariant popularny został pozbawiony: obrotomierza, zapalniczki, kołpaków kół, listew bocznych na drzwiach, podłokietników, zagłówków, programatora pracy wycieraczek, listew ozdobnych na progach, same progi malowano na kolor czarny. Wersja luksusowa w stosunku do standardowej była bogatsza o: wzmocniony silnik 1.5, ogrzewaną tylną szybę, przednie lampy przeciwmgłowe halogenowe, bezwładnościowe pasy bezpieczeństwa z Poloneza, radioodbiornik Skald, sprzęgło z centralną sprężyną, przednie fotele z Poloneza, tylna kanapa z tekstylnym obiciem, opony D-124 oraz oznaczenie Lux. Od 1982 montowano tylną klapę bez wnęki na zamek. W zależności od rocznika i wersji nadwozia pojazd wyposażony mógł być w: wycieraczki reflektorów przednich, obręcze kół ze stopów lekkich, silnik wzmocniony do 82 KM (60,4 kW) lub przystosowany do benzyny LO 78, szyby przeciwsłoneczne, prostokątne reflektory przednie, światła przeciwmgłowe przednie, sygnalizator uszkodzenia układu hamulcowego, wyłącznik świateł awaryjnych oraz wycieraczkę tylnej szyby (kombi), oprócz tego wyróżniano odmianę dla strefy gorącej, zimnej oraz o zwiększonym zapyleniu powietrza.
FSO 125p (1983-1991).
1 stycznia 1983 roku wygasła umowa licencyjna między Fiatem a FSO, w związku z tym musiano zmienić nazwę auta na FSO 125p. Wiązało się to z wprowadzeniem nowego znaczka na kracie wlotu powietrza oraz usunięciem tabliczki "Licencja Fiat" z prawego przedniego nadkola. Zmieniono także sposób oznaczania wersji, litery L, C, M, E i S oznaczały poziom wyposażenia samochodu. FSO 125p w odmianie C był pojazdem bazowym maksymalnie zubożonym, w przypadku wariantu L samochód wyposażony był między innymi w: ogrzewanie tylnej szyby, zapalniczkę, uchwyty dla pasażerów, boczne listwy, duże podłokietniki z przodu i obrotomierz, S stosowano dla silnika wzmocnionego, M dla pojazdów z jednostkami napędowymi z Poloneza, E zaś dla silników z zapłonem elektronicznym. W tym samym roku wprowadzono alternator oraz wskaźniki temperatury wody i poziomu paliwa z FSO Poloneza MR'83 oraz bezobsługowe sprzęgło sterowane mechanicznie. W kwietniu 1983 roku zubożono nadwozie. Wprowadzono lampy boczne kierunkowskazów i małe czarne kołpaki, usunięto lampki oświetlenia bagażnika, zapalniczki, oświetlenie schowka, usunięto programator wycieraczek, listwy zewnętrzne z drzwi, odblaski drzwiowe oraz wewnątrz małe podłokietniki. Od roku 1984 w 125p zaczęto montować silniki pochodzące z Poloneza, rok później wprowadzono skrzynie 5-biegowe, a od 1986 światło przeciwmgłowe tylne. W zależności od rocznika i wersji nadwozia pojazd wyposażony mógł być w: ogrzewaną tylną szybę, obrotomierz, wzmocniony silnik 1500, zapłon elektroniczny, prędkościomierz w milach, układ zubażający mieszankę paliwową, reflektory przeciwmgłowe przednie, reflektory z żółtym światłem, koła ze stopów lekkich, elektroniczny regulator pracy wycieraczek, zapalniczkę czy też osłony wnęk kół przednich.
W 1986 roku powstała krótka seria FSO 125p z silnikami wysokoprężnymi 1.6 konstrukcji Volkswagena. Była to niewysilona jednostka o mocy maksymalnej 54 KM co zapewniało gorsze niż w przypadku bazowych silników osiągi. FSO 125p 1.6 D był w stanie osiągnąć prędkość maksymalną rzędu 125 km/h przy średnim zużyciu paliwa 7,5 l na 100 km. Samochód dostępny był w eksporcie wewnętrznym w cenie 4500 dolarów, będąc najtańszym dostępnym w Polsce samochodem z silnikiem wysokoprężnym. Od 1987 roku pojazdy montowano bez srebrnych klinów szyb oraz listew drzwi ze stali nierdzewnej. Ostatnią modernizacją była zmiana prędkościomierza w czerwcu 1988 roku – zamiast charakterystycznego poziomego z ruchomym paskiem zastosowano okrągłe tarcze. W ostatnich latach stosowano również nowy (trzeci) typ tapicerki materiałowej zwanej "diagonalną". Obejmował on dwa wzory w odcieniu szaro-czarnym oraz brązowo-czarnym.
Rozpoczęta w 1989 roku transformacja ustrojowa przypieczętowała los przestarzałego już 125p. Ze względu na niski popyt (wynikający ze zbyt wysokiej ceny samochodu, a przede wszystkim z dostępności nowocześniejszych i lepiej wykonanych aut importowanych z Zachodu), na początku lutego 1991 roku produkcję 125p przerwano na dwa miesiące. Ostatni egzemplarz wyprodukowano 29 czerwca 1991 roku, było to kombi w kolorze wiśniowym (kod lakieru L46), o numerze nadwozia SUP115DF201067948. Ogółem w FSO na przestrzeni lat 1967-1991 powstało 1 445 699 egzemplarzy. Eksport i eksport wewnętrzny objęły 874 966 egzemplarzy, w tym eksport – 586 376 sztuk, wysyłanych do około 80 krajów.
Wersje użytkowe.
Polski Fiat 125p kombi i sanitarka.
Wersja kombi wprowadzona została w roku 1972 jako następca FSO Warszawy 223 K/224 K. Główne różnice w porównaniu z wersją sedan zauważalne były w tylnej części nadwozia. W kombi zastosowano piąte drzwi otwierane do góry, samo nadwozie było o 80 mm dłuższe niż w standardowym 125p. Wewnątrz zastosowano składaną tylną kanapę bez podłokietnika, zwiększyło to wartość użytkową samochodu. Kombi przystosowane cechowało się ładownością 450 kg, z tego względu wzmocniona została konstrukcja tylnej osi. Samochód był cięższy od sedana o 65 kg, z tego powodu czas przyspieszenia 0-100 km/h był dłuższy o 2 s (22 s dla silnika 1500). W 1983 roku nazwa została zmieniona na FSO 125p Kombi i przechodziła te same modernizacje i zmiany co FSO 125p. Początkowo odmiana ta trafiała do oddziałów Milicji Obywatelskiej i pogotowia ratunkowego, w późniejszym czasie dostępna była także dla prywatnych odbiorców. Poziom produkcji kombi nie przekraczał 20% produkcji łącznej.
W oparciu o kombi stworzono sanitarkę przeznaczoną dla służby zdrowia. W pojeździe zamontowano wysuwane nosze, obok fotel dla lekarza, na dachu znalazł się dodatkowy wywietrznik oraz sygnalizator świetlny. Sanitarka wyróżniała się dodatkowo matowymi szybami tylnymi. W tylnej części zastosowano dodatkowe krzesło dla sanitariusza lub pielęgniarki, wnętrze pojazdu wykończone było błękitną tapicerką ze skaju.
Polski Fiat 125p Pick-up.
Wersja pickup będąca połączeniem części mechanicznej Polskiego Fiat 125p i nadwozia stworzonego przez FSO na podstawie nadwozia Polskiego Fiata 125p Kombi została po raz pierwszy zaprezentowana w roku 1972, trafiła zaś do produkcji trzy lata później. Poziom produkcji wersji pick-up stanowił niewielki procent ogółu. Przednia część pojazdu nie różniła się od wersji osobowej, zmiany widoczne były od środkowego słupka nadwozia, za przednimi fotelami znajduje się ściana odgradzająca część pasażerską od towarowej, zamontowano w niej okno osłonięte stalowymi prętami. Po prawej stronie skrzyni ładunkowej o powierzchni 2,5 m² ulokowano koło zapasowe. Podwozie pick-up charakteryzowało się wzmocnioną konstrukcją, wytrzymalsza była tylna oś z grubszymi piórami resorów, zastosowano inny typ tylnego mostu oraz ogumienia. Pick-up dostępny był zarówno z silnikiem 1300 jak i 1500. Produkowana od 1975 do zakończenia produkcji FSO 125p. Wersja ta przechodziła te same modernizacje i zmiany co wersja sedan. W 1983 roku nazwa została zmieniona na FSO 125p Pick-up i przechodziła te same modernizacje i zmiany co FSO 125p. Następcą tego samochodu został FSO Polonez Truck wprowadzony do produkcji w 1988 roku.
W połowie lat 70. rozważano wprowadzenie odmiany pick-up przygotowanej z myślą o rynku północnoamerykańskim. Nowy samochód miał być wyposażony w zderzaki podobne do tych z Volvo 164, silnik V4 i skrzynię biegów z Forda spełniający ostrzejsze normy spalin oraz inną konstrukcję układu zawieszenia. Powstał tylko jeden egzemplarz prototypu, testowano go na terenie Falenicy. W 1975 roku testowano w USA trzy pojazdy 125p, tylko pick-up po odpowiednich modernizacjach (m.in.: szyby klejone, układ recyrkulacji spalin, gaźnik, obrysowe kierunkowskazy boczne) spełnił wymogi DOT/EPA. Sprawa eksportu 125p na rynek północnoamerykański upadła ostatecznie w 1980 roku.
Radiowóz.
Na bazie Polskiego Fiata 125p konstruowano radiowozy dla Milicji Obywatelskiej. Od wersji cywilnej pojazd różnił się: radiostacją i szybą odgradzającą przednie i tylne siedzenia wewnątrz, syreną alarmową i sygnałem świetlnym, specjalnym malowaniem oraz przednimi światłami przeciwmgielnymi w standardzie.
Prototypy i wersje specjalne.
Polski Fiat 125p Coupé
W roku 1971 opracowano prototyp wersji z nadwoziem typu coupé, które zaprojektował Zdzisław Wattson. Pojazdem miały podróżować cztery osoby na dwóch rzędach siedzeń. W porównaniu z wersją sedan, powiększono szerokość ogumienia oraz zastosowano wzmocniony silnik 1500 (90 KM) pozwalający na osiągnięcie prędkości maksymalnej w granicach 170 km/h. Projekt nie został wdrożony do produkcji.
Polski Fiat 125p Kombi z napędem na 4 koła
Był to samochód terenowy zbudowany w 1977 na podstawie Polskiego Fiata 125p Kombi. Wyposażony został w silnik 1500 o mocy 75 KM oraz układ przeniesienia napędu i przedni most z Łady Nivy, zastosowano także szersze przednie nadkola i terenowe opony. Powstało kilka prototypów, a do dziś zachował się przynajmniej jeden, eksponat Muzeum Motoryzacji w Warszawie. Fiat 4x4 zebrał bardzo pozytywne opinie, jednak projekt został zawieszony z powodu braku podzespołów (zakłady Łady nie były w stanie zrealizować polskich zamówień).
Polski Fiat 125p pickup (campingowy)
W roku 1973 stworzono turystyczną odmianę PF 125p. Opierała się ona na podwoziu wersji pick-up, miejsce paki ładunkowej zajęła kabina campingowa. Jako źródło napędu wybrano silnik 1500 o mocy 70 KM, połączony był on z 4-biegową skrzynią manualną. Prezentacja odbyła się w 1974 roku podczas wystawy Warszawa XXX. Sześć lat później przedstawiono wersję N249, wyposażona była ona w zdejmowane nadwozie mieszkaniowe.
Polski Fiat 125p cabrio
Na wystawie Warszawa XXX w 1974 roku zaprezentowano Polskiego Fiata 125p w wersji ze zdejmowanym brezentowym dachem. Wersja ta cechowała się dłuższymi drzwiami, wzmocnioną podłogą oraz nową deską rozdzielczą i pasem tylnym nadwozia (zaadaptowano do niego tylne lampy od Łady 2101).
Polski Fiat 125p Jamnik
W roku 1974 powstała krótka seria przedłużanych 125p. Cechowały się one rozstawem osi równym 340 cm, 6-drzwiowym nadwoziem i 7-osobowym wnętrzem. Powstawały one poprzez zespawanie dwóch karoserii, wzmocnienie podłogi i zaadaptowanie zawieszenia z wersji kombi. Samochód występował jako kabriolet, sedan i kombi, jednostkę 1500 przejęto bez większych zmian ze standardowej wersji. Powstało tylko kilkadziesiąt egzemplarzy. Przedłużane pojazdy trafiały głównie do biur turystycznych. Jako efekt uboczny rozcięcia dwóch pojazdów i pozbawienia ich podłogi powstał także skrócony wariant modelu (kaczorek), nie jest jednak pewne czy był on w stanie jeździć.
FSO 1300 Coupé
W latach 1973–1974 opracowano prototyp sportowego coupé wykorzystującego niektóre rozwiązania techniczne Polskiego Fiata 125p. Klinowate nadwozie zaprojektowane przez Zbigniewa Wattsona wyposażono w chowane przednie reflektory. Do napędu użyto silnika R4 1.3 o mocy 75 KM pochodzącego z Fiata 128 Rally. Pozwalał on na osiągnięcie prędkości 140 km/h. Samochód nie został wdrożony do produkcji seryjnej, a jedyny powstały prototyp zniszczono.
125p GTJ
W Ośrodku Sportu Samochodowego przy FSO planowano wprowadzenie kolejnej po Akropolis i Monte Carlo odmiany samochodu charakteryzującej się jeszcze lepszymi osiągami. Powstały dwa modele wyposażone w silnik 2000 DOHC z Fiata 132p o mocy 112 KM. Pozwalał on na osiągnięcie prędkości maksymalnej 185 km/h. Jeden z prototypów w późniejszym czasie wyposażono w silnik 1.8 o mocy 198 KM co sprawiało, że 125p mógł rozpędzić się w zależności od ustawień od 220 do 240 km/h.
FSO Ogar
W roku 1977 zaprezentowano pojazd z nadwoziem stworzonym przez Cezarego Nawrota oparty na płycie podłogowej i podzespołach Polskiego Fiata 125p. Jako źródło napędu użyto silnika 1500 o mocy 82 KM, co pozwalało na rozpędzenie samochodu do około 155 km/h. Powstał tylko jeden egzemplarz prototypu, w ramach testów przejechał ponad 70 000 km. Samochód był bliski wprowadzenia do produkcji, planowano roczną produkcję na poziomie 10 000 egzemplarzy. Nie doszło to jednak do skutku, głównie ze względu na plany wprowadzenia na rynek Poloneza i brak zapotrzebowania w Polsce na samochód sportowy.
Zelektryfikowany Polski Fiat 125p
Elektryczny Polski Fiat 125p został zbudowany w 1977 roku w Instytucie Elektrotechniki w Warszawie. Zespołem kierował prof. dr hab. inż. Eugeniusz Popławski, a w jego skład wchodzili: technik-elektryk Tadeusz Wojtkowiak oraz mechanik Władysław Podgórski. Od 1991 roku dalsze prace rozwojowe nad samochodem były prowadzone w Politechnice Świętokrzyskiej w Kielcach. Samochód mógł rozwinąć prędkość 80 km/h. Auto posiadało baterię trakcyjną o napięciu znamionowym 96V, złożoną z 8 akumulatorów ołowiowo-kwasowych 12V i pojemności 120Ah.
Poziom produkcji.
"Źródło:"
Pierwsza seria 75 Polskich Fiatów 125p opuściła żerańską fabrykę w roku 1967. Poziom produkcji wzrastał z roku na rok, 50 000 egzemplarzy rocznie przekroczono w 1971 roku, 100 000 zaś w 1974. Szczytowy był rok 1976, kiedy powstało 116 940 sztuk modelu (spośród których 83 413 sztuk wyeksportowano). Od tego momentu poziom produkcji zaczął spadać, ponowny wzrost nastąpił w latach 1983-85. Ostatnie 4709 egzemplarzy powstało w 1991 roku.
Eksport.
Polski Fiat 125p/FSO 125p eksportowany był do 80 krajów na całym świecie. Początkowo model sprzedawano w Czechosłowacji, NRD i na Węgrzech. W późniejszym czasie do odbiorców dołączyły kraje takie jak: Australia, Holandia, Finlandia, Liban, Francja, Szwajcaria, RFN, Islandia, Irak, Kolumbia, Indonezja czy Wielka Brytania. Na eksport przeznaczono łącznie 586 376 egzemplarzy, dodatkowo 288 590 sztuk sprzedano w kraju w ramach eksportu wewnętrznego. Najwięcej samochodów trafiło do Jugosławii, Czechosłowacji i Węgier.
Wkrótce po uruchomieniu produkcji modelu w Polsce podjęto się utworzenia europejskiej sieci sprzedaży. Po podpisaniu pierwszego kontraktu (Finlandia) doszło do konfliktu z fińskim importerem Fiata, kontrakt licencyjny zezwalał jednak Polakom na eksport 125p na rynki zachodnie.
Eksport w poszczególnych latach.
"Źródło:"
Pierwsze samochody zaczęły trafiać za granicę w roku 1968. Poziom 50 000 egzemplarzy rocznie przekroczono w 1972 roku, szczytowe były lata 1974-78 (najlepszy rok 1976, 83 413 sztuk). W późniejszym czasie poziom stopniowo spadał, krótkie odbicie miało miejsce w latach 1985-87. Ostatnie 26 egzemplarzy wyeksportowano w 1991 roku.
Eksport według kraju.
"Źródło:"
Nazwy eksportowe.
"Źródło:"
Nasr.
Polski Fiat 125p był w latach 70. montowany (system CKD) przez egipską firmę Nasr. W ten sposób do Egiptu trafiło niecałe 22 tysiące egzemplarzy pojazdu.
Zastava 125pz.
Polski Fiat 125p montowany był także w latach 1970–1983 w zakładach Zastava z dostarczanych z Polski standardów montażowych. Do napędu pojazdu zastosowano 4-cylindrowe silniki benzynowe o pojemności skokowej 1295 cm³ i mocy 60 KM lub 1481 cm³ i mocy 75 KM. Jednostki napędowe zblokowane były początkowo z 4-biegowymi manualnymi skrzyniami biegów, a w późniejszym okresie z przekładniami 5-biegowymi. W krajach byłej Jugosławii model ten zwany jest popularnie "Pezejac".
Dane techniczne.
Silniki.
Dane dla jednostek OHV:
Skrzynia biegów i przeniesienie napędu.
"Źródło:"
Układ kierowniczy i zawieszenie.
"Źródło":
Pozostałe.
"Źródło:"
Polski Fiat 125p w sporcie.
W roku 1968 po raz pierwszy Polski Fiat 125p wystartował w Rajdzie Polski z załogą Robert Mucha i Zbigniew Dziadura. W 1969 ta sama załoga zajęła pierwsze miejsce w klasie IV i trzecie w klasyfikacji generalnej w Rajdzie Węgierskim.
Rajd Monte Carlo.
W celu wdrożenia nowego modelu do sportu samochodowego utworzono w roku 1971 przy FSO Ośrodek Sportu Samochodowego. Pierwszy start 125p w Rajdzie Monte Carlo miał miejsce w 1971 roku, z dwóch polskich załóg żadna nie ukończyła zmagań. Rok później zespół fabryczny wziął udział w Rajdzie Monte Carlo. Załoga złożona z Roberta Muchy i Lecha Jaworowicza zajęła w klasyfikacji generalnej 24. pozycję, Sobiesław i Ewa Zasada nie ukończyli rajdu z powodu awarii tylnej osi.
W Monte Carlo 1973 kierujący 125p Robert Mucha zajął 35. miejsce w klasyfikacji generalnej, oprócz niego startowały także załogi: Marian Bień i Janusz Wojtyna (41. w klasyfikacji generalnej), Andrzej Jaroszewicz i Andrzej Szulc oraz Maciej Stawowiak i Lech Jaworowicz (nie ukończyli rajdu – awaria silnika).
Na Rajd Monte Carlo 1975 przybyło sześć załóg kierujących Polskimi Fiatami 125p. Maciej Stawowiak z Janem Czyżykiem zajęli 12. pozycję w klasyfikacji generalnej, Marian Bień z Andrzejem Turczyńskim zaś 16. Pozostałe cztery załogi nie ukończyły rajdu. Dwa lata później udział w zawodach wzięły trzy polskie drużyny, żadna z nich nie ukończyła rajdu.
Rajd Akropolis.
Polska załoga w składzie Andrzej Jaroszewicz i Andrzej Szulc wzięła udział w 20. Rajdzie Akropolis (1972). Samochodem Polski Fiat 125p z numerem startowym 25. ukończyli rywalizację na 11 miejscu.
Press on Regardless.
W roku 1973 zespół FSO wystartował w amerykańskim rajdzie Press on Regardless będącym jednocześnie eliminacją do mistrzostw świata. Wystartowały trzy załogi, najlepiej spisali się Robert Mucha i Ryszard Żyszkowski zajmując 1. pozycję w swojej klasie i 6. w klasyfikacji generalnej, Andrzej Jaroszewicz ze Zbigniewem Dziadurą uplasowali się na 12. pozycji, zaś Marek Varisella i Janina Jedynak na 15. W rankingu producentów Polski Fiat z 18 punktami zajął 11. pozycję.
Rajd Polski.
W roku 1973 Rajd Polski był 7. rundą Rajdowych Mistrzostw Świata. Zmagania ukończyły tylko 3 z 62 drużyn, Maciej Stawowiak i Jan Czyżyk zajęli Polskim Fiatem 125p trzecią pozycję. W Rajdzie Polski 1974 5. i 6. pozycja w klasyfikacji generalnej przypadła odpowiednio Krzysztofowi Komornickiemu i Jackowi Różańskiemu oraz Maciejowi Stawowiakowi i Janowi Czyżykowi, obie załogi prowadziły 125p 1600 Monte Carlo.
W 35. Rajdzie Polski 6. lokatę zdobyła drużyna Komornicki i Wojtyna (PF 125p 1600 Monte Carlo), 11. zaś Dobrzański i Ryniak (125p). Rok później Polskie Fiaty 125p 1600 MC zajęły w klasyfikacji generalnej miejsca: trzecie (Komornicki i Wojtyna), piąte (Ciecierzyński i Brzozowski) i siódme (Bień i Jedynak). Sezon 1977 to dla 125p 1600 MC pozycje 11. (Stawowiak i Lewandowski) i 12. (Ciecierzyński i Różański).
Rekord średniej prędkości na długim dystansie.
W roku 1973 ośmiu kierowców (Sobiesław Zasada, Marek Varisella, Andrzej Jaroszewicz, Robert Mucha, Andrzej Aromiński, Jerzy Dobrzański, Ryszard Nowicki i Franciszek Postawka) pobiło Polskim Fiatem 125p trzy rekordy długodystansowe samochodów turystycznych w klasie do 1500 cm³. Wydarzenie miało miejsce na jednym z odcinków podwrocławskiej autostrady (Legnica-Wrocław), rozpoczęto je 15 czerwca. Poprzedni rekord ustanowiony został w roku 1952 przez samochód Simca Aronde. Uzyskana średnia prędkość przejazdu równa 138 km/h pozwoliła na pobicie rekordu na dystansach: 25 000 (23 czerwca) i 50 000 km (30 czerwca) oraz 25 000 mil należący wcześniej do Forda Cortiny (27 czerwca). Przebieg zmagań był na bieżąco relacjonowany przez TVP i prasę.
Samochód przygotowany do bicia rekordu różnił się nieco od wersji fabrycznej. Była to najnowsza wówczas wersja 125p wyposażona w kasetowe klamki i 2-piórowe resory na tylnej osi. Zastosowano silnik 1500 o mocy 85 KM, osprzęt pochodził od zachodnich producentów. Pojemność zbiornika paliwa wynosiła 70 litrów, o 25 l więcej niż w wersji drogowej. Najpoważniejszą modyfikacją było zastosowanie 5-biegowej skrzyni biegów z nadbiegiem co pozwalało na podróż z wysoką prędkością przy dopuszczalnych obrotach silnika. Tak przygotowany samochód był w stanie rozpędzić się do około 175 km/h.
Polski Fiat 125p w kulturze masowej.
Polski Fiat 125p występował w większości polskich filmów i seriali z lat 1970-1990. Akcja polskiego serialu Zmiennicy Stanisława Barei z 1986 roku skupiona jest wokół żółtego Polskiego Fiata 125p z roku 1979/80 o numerach rejestracyjnych WAE 606B. Pojazd używany jest jako taksówka z numerem bocznym 1313. Prywatnym wozem redaktora Maja (Leszek Teleszyński) w serialu "Życie na gorąco" jest Polski Fiat 125p „Sport”.
Jednym z ostatnich filmów, w którym występował duży Fiat jako milicyjny radiowóz, była czarna komedia Macieja Cuske i Marcina Sautera „I co wy na to, Gałuszko?” (2001), a także w filmie "Dom Zły" Smarzowskiego z 2009 roku. Fiat 125p występuje również w serialu animowanym "Bogdan Boner: Egzorcysta" reżyserowanym przez Bartosza Walaszka jako "Metalomobil" - samochód, którym przemieszczają się członkowie grupy muzycznej "Ajronwejder".
Mimo oficjalnej nazwy, 125p znany był potocznie jako "duży Fiat", w odróżnieniu od Polskiego Fiata 126p, znanego jako "mały Fiat" lub "maluch". Inne potoczne późniejsze określenia dla modelu 125p to: "kanciak", "kant" czy też "kredens".
Krytyka i odbiór.
Najmniej awaryjną i najtrwalszą jednostką napędową montowaną w modelu był silnik 1300 o mocy 60 KM. Wraz z przebiegiem wzrastał poziom hałasu generowanego przez układ rozrządu, głośna stawała się także praca panewek wału korbowego, który podparty był tylko w trzech miejscach. Rozwiązanie to negatywnie wpływało na żywotność jednostki napędowej. Często zawodził hamulec postojowy.
W roku 1977 Polski Fiat 125p w wersji kombi zajął pierwsze miejsce w rankingu brytyjskiego magazynu motoryzacyjnego What Car? na najlepszy samochód kombi w cenie do 3000 funtów. Wybrany został spośród 24 pojazdów, wygrał przez najlepszy stosunek ceny do jakości, pokonując przy tym samochody takie jak Mazda 818, Datsun 120Y czy Toyota Corolla.
W roku 1987 przeprowadzono test drogowy eksportowej wersji FSO 125p kombi – FSO Montany. Skrytykowana została archaiczna konstrukcja pojazdu, zła jakość wykonania oraz nieergonomiczne rozmieszczenie włączników. Źle oceniono także przestarzały silnik zużywający za dużo paliwa i układ zawieszenia. Pozytywnie oceniono układ hamulcowy oraz łatwość załadunku i dobrą funkcjonalność nadwozia. Testowany egzemplarz wyposażony był w silnik 1500 o mocy 82 KM i 5-biegową skrzynię biegów. Sprawdzona prędkość maksymalna na 5-biegu wyniosła 144 km/h przy 4800 obr./min, czas przyspieszenia 0-100 km/h zaś 15,8 s. Zmierzono także średnie zużycie paliwa na trasie, przy prędkości 125 km/h wynosiło ono 12,7 l / 100 km, przy 75 km/h – 9,0 l / 100 km a w cyklu miejskim 12,6 l / 100 km.
Koniec produkcji i współczesność.
Produkcję FSO 125p zakończono 29 czerwca 1991 roku. Z racji długiego okresu produkcji część egzemplarzy rejestrowana jest jako pojazdy zabytkowe. Największą wartość kolekcjonerską mają egzemplarze wyprodukowane przed 1975 rokiem oraz te z ostatniego 1991 roku, mniejszą zaś z lat 1975-1983. Polskie Fiaty 125p używane są także jako eksponaty w niektórych muzeach oraz limuzyny wykorzystywane przy ceremoniach ślubnych.

</doc>
<doc id="3475767" url="https://pl.wikipedia.org/wiki?curid=3475767" title="Jekutiel Portnoj">
Jekutiel Portnoj

Jekutiel Portnoj, pseud. Noah, Józef (ur. 1872 w Podbrzeziu, zm. 1941 w Nowym Jorku) - przedstawiciel żydowskiego socjalizmu, jeden z przywódców i czołowych działaczy Bundu.
Życiorys.
Pochodził ze średniej klasy robotniczej. Po ukończeniu szkoły średniej, w latach 1888-1892 kontynuował naukę w Żydowskim Instytucie Nauczycielskim w Wilnie. Po jego ukończeniu przez trzy lata pracował jako nauczyciel w Wilnie, następnie przeniósł się do Kowna i rozpoczął pracę w szkole ludowej. 
Zaczął działalność w kółkach socjalistycznych pod pseudonimem Noah. Zaangażowanie Portnoja doprowadziło do jego zatrzymania w roku 1895 pod zarzutem działalności agitacyjnej, a później do zesłania na Syberię (Tunka w guberni irkuckiej). Tam poznał swoją przyszłą żonę, Felicję z domu Barnabel. W 1899 roku podjął udaną próbę ucieczki i zamieszkał w Białymstoku. 
Wiosną 1900 roku przyłączył się do partii; razem z Pavlem Rosenthalem i Alfredem Katzem wszedł w skład Komitetu Centralnego Bundu. W 1901 roku uczestniczył w kongresie partii w Białymstoku. Przywódcy partii byli wówczas podzieleni na dwie grupy. Do pierwszej z nich należeli działacze tacy jak: Henryk Ehrlich, Wiktor Alter i Emanuel Nowogrodzki, do drugiej zaś przedstawiciele tak zwanej „dynastii wileńskiej”, do której obok Jekutiela Portnoja należeli jeszcze Arkady Kremer i Władimir Kossowski. Głównym powodem tego podziału był pogląd na kwestię nacjonalizmu żydowskiego; Portnoj uważał, że żądanie narodowo-kulturalnej autonomii jest przedwczesne. 
W 1903 roku brał udział w zjeździe Socjaldemokratycznej Partii Robotniczej Rosji. Podczas rewolucji w 1905 r. był ponownie aresztowany. Od 1908 roku mieszkał w Warszawie. 
Po zalegalizowaniu działalności Bundu zaczęły powstawać instytucje o charakterze kulturalno-oświatowym; w 1916 r. zaczęto wydawać pierwszą legalną gazetę – „Lebnsfragn”; organizowano stołówki pracownicze. Portnoj jako nauczyciel kładł nacisk na pracę z dziećmi i młodymi ludźmi. Bund wspierał też prowadzenie Medem Sanatorium – instytucji łączącej w sobie edukację oraz profilaktykę dzieci będących w grupie ryzyka zachorowania na gruźlicę. Portnoj brał udział w IX konferencji Bundu w Wiedniu w roku 1912. W 1917 wraz z dużą grupą działaczy partyjnych był internowany w Havelbergu. Zwolniony po kilku miesiącach powrócił do Warszawy i kontynuował swoją działalność. W latach 1920-1939 zajmował stanowisko przewodniczącego partii. W 1925 i 1930 reprezentował Bund na konferencji w Stanach Zjednoczonych. 
Po wybuchu II wojny światowej wyjechał do Nowego Jorku, gdzie zmarł w roku 1941.

</doc>
<doc id="3475768" url="https://pl.wikipedia.org/wiki?curid=3475768" title="Mordechai Nurock">
Mordechai Nurock



</doc>
<doc id="3475771" url="https://pl.wikipedia.org/wiki?curid=3475771" title="Mysz (album)">
Mysz (album)

Mysz – trzeci autorski album Adama Struga, wydany 15 maja 2015 nakładem Universal Music Polska. Producentem muzycznym płyty jest Wojciech Waglewski, który zagrał również we wszystkich utworach na gitarze oraz zaśpiewał w utworze „Ostatni raz”. 
Lista utworów.
Autorem muzyki do wszystkich utworów na płycie jest Adam Strug. Jest również autorem słów - tam, gdzie nie podano inaczej.
Dodatkowe informacje.
Mecenasem płyty jest PKN ORLEN.

</doc>
<doc id="3475779" url="https://pl.wikipedia.org/wiki?curid=3475779" title="Agnieszka brandenburska">
Agnieszka brandenburska



</doc>
<doc id="3475793" url="https://pl.wikipedia.org/wiki?curid=3475793" title="Jahadut Ha-Tora">
Jahadut Ha-Tora



</doc>
<doc id="3475839" url="https://pl.wikipedia.org/wiki?curid=3475839" title="Wels (ujednoznacznienie)">
Wels (ujednoznacznienie)



</doc>
<doc id="3475840" url="https://pl.wikipedia.org/wiki?curid=3475840" title="Szamir">
Szamir

Słowo Szamir (Shamir) może odnosić się do następujących pojęć:

</doc>
<doc id="3475841" url="https://pl.wikipedia.org/wiki?curid=3475841" title="Skoczek różany">
Skoczek różany

Skoczek różany, ślepik różowiec ("Edwardsiana rosae") – pluskwiak równoskrzydły z rodziny bezrąbkowatych. Jest powszechnie występującym szkodnikiem róż.
Wygląd.
Larwy dorastają do 3 mm, imago do około 4 mm. Dorosły osobnik jest koloru białożółtego, posiada klinowato zaostrzony odwłok i dachówkowato ułożone skrzydła. Cechy zewnętrzne nie są wystarczające do rozróżnienia go od innych przedstawicieli rodzaju "Edwardsiana". Na przednich skrzydłach szew między przykrywką i międzykrywką bez znaczeń. Twarz zwykle bez znaczeń, niekiedy z brązowawymi kropkami w części górnej. Samiec ma trzon edeagusa silnie spłaszczony w widoku bocznym, na przedniej krawędzi wyglądający na laminowany. Zewnętrzne wyrostki edeagusa tworzą z jego trzonem mniej więcej kąt prosty. Wewnętrzne wyrostki w widoku bocznym krzyżują się z zewnętrznymi. U okazów spasożytowanych niekiedy zewnętrzne i wewnętrzne wyrostki mogą być zlane.
Występowanie.
Gatunek ten występuje w większości krajów Europy, wschodniej Palearktyce, na Bliskim Wschodzie, w krainie orientalnej oraz nearktycznej. W Europie Środkowej pospolity. Żyje na spodniej stronie liści róż. Na dolnej stronie blaszki liściowej można zauważyć liczne larwy oraz dojrzałe osobniki. Dorosłe owady przelatują również na inne rośliny, w tym drzewa owocowe.
Tryb życia.
Skoczki te żywią się sokami roślin, przede wszystkim róży. Samice składają jaja dwukrotnie, najpierw od maja do czerwca, a później od sierpnia do nastania pierwszych przymrozków. Złożone jaja zimują w pędach róży. Larwy dojrzewają pod koniec maja.

</doc>
<doc id="3475860" url="https://pl.wikipedia.org/wiki?curid=3475860" title="Agnieszka brandenburska (miedzioryt)">
Agnieszka brandenburska (miedzioryt)

Agnieszka brandenburska – miedzioryt, wykonany w 1605, przedstawiający Agnieszkę, córkę elektora brandenburskiego Jana Jerzego i żonę księcia wołogoskiego Filipa Juliusza, znajdujący się w posiadaniu rodu Bismarck-Osten.
Przedstawienie to, jak i bliźniaczy miedzioryt ukazujący Filipa Juliusza, powstało w rok po ślubie pary książęcej, być może z okazji tegoż. Wyobrażenie księżnej Agnieszki, podobnie jak i jej męża, oparte jest na portrecie Andreasa Riehla młodszego. Postać księżnej odziana jest w wytworny strój z kołnierzem, nosi też biżuterię z pereł i kamieni szlachetnych — wszystko to drobiazgowo oddane przez artystę, z czym kontrastuje nieco płasko sportretowana twarz. Koncept obu miedziorytów (Agnieszki i Filipa Juliusza) jest ten sam: prócz właściwego konterfektu składa się nań szereg inskrypcji. Nagłówek umieszczony powyżej portretu, określający godność osoby przedstawionej, głosi: „Wahre Contrafactur Der Durchleuchtigen, Hochgeborenen Fürstin vnnd Frauen, Frauen Agnes...”, księżnej pomorskiej, margrabianki brandenburskiej, zawiera także datę wykonania ryciny — „M.D.C.V.”. Druga inskrypcja znajduje się poniżej portretu Agnieszki i są to wiersze (jeden po łacinie, drugi po niemiecku) sławiące jej szlachetne pochodzenie oraz jej zalety i zasługi. Zastosowane rymy raczej są dość niezdarne. Niemiecki tekst, na który składa się dziesięć wersów, brzmi następująco:

</doc>
<doc id="3475886" url="https://pl.wikipedia.org/wiki?curid=3475886" title="Ślepik różowiec">
Ślepik różowiec



</doc>
<doc id="3475887" url="https://pl.wikipedia.org/wiki?curid=3475887" title="Edwardsiana rosae">
Edwardsiana rosae



</doc>
<doc id="3475888" url="https://pl.wikipedia.org/wiki?curid=3475888" title="Typhlocyba rosae">
Typhlocyba rosae



</doc>
<doc id="3475889" url="https://pl.wikipedia.org/wiki?curid=3475889" title="Lewi Skolnik">
Lewi Skolnik



</doc>
<doc id="3475892" url="https://pl.wikipedia.org/wiki?curid=3475892" title="Ehud Borg">
Ehud Borg



</doc>
<doc id="3475894" url="https://pl.wikipedia.org/wiki?curid=3475894" title="Musâ Qassâb">
Musâ Qassâb



</doc>
<doc id="3475896" url="https://pl.wikipedia.org/wiki?curid=3475896" title="Moshe Katsav">
Moshe Katsav



</doc>
<doc id="3475897" url="https://pl.wikipedia.org/wiki?curid=3475897" title="Moshe Kacaw">
Moshe Kacaw



</doc>
<doc id="3475900" url="https://pl.wikipedia.org/wiki?curid=3475900" title="Lapid">
Lapid

Słowo Lapid (Lappid) może odnosić się do następujących pojęć:

</doc>
<doc id="3475902" url="https://pl.wikipedia.org/wiki?curid=3475902" title="Osiedle Górne">
Osiedle Górne

Górne – jedna z dziewięciu jednostek pomocniczych (osiedli) miasta Piły. Górne obejmuje zachodnią, mieszkaniowo-przemysłową część miasta, a jego granice przebiegają ulicami Wałecką, Fryderyka Chopina, Ceglaną i Pomorską na wschodzie, wzdłuż linii kolejowej nr 203 na południu, wzdłuż administracyjnej granicy miasta na zachodzie, wzdłuż Alei Wojska Polskiego i linii kolejowej nr 405 na północnym zachodzie oraz ponownie granicy miasta na północy. Osiedle graniczy z gminą Trzcianka, gminą Szydłowo oraz osiedlami: Gładyszewo, Koszyce, Śródmieście oraz Staszyce. Podobnie jak w przypadku pozostałych osiedli, w skład Górnego wchodzi kilka mniejszych tradycyjnych części miejscowości: Biedaszkowo, Kośno, Łęgi, Zdroje. Żywotność tych nazw jest zróżnicowana.
Budownictwo mieszkaniowe koncentruje się w południowowschodniej części osiedla i jest zróżnicowane – zabudowa wielorodzinna (najwyższe bloki mają po jedenaście pięter) skupia się w rejonie ulic Jana Kochanowskiego, Stanisława Wyszyńskiego i Medycznej, natomiast jednorodzinna po obu stronach ulicy Adama Mickiewicza. Mniejsze, nieco bardziej odizolowane założenia mieszkalne znajdują się także w rejonie ulicy Szarych Szeregów i na terenach zalesionych w zachodniej części obszaru. W północnej części Górnego znajduje się dawne lotnisko wojskowe oraz zamiejscowy oddział dydaktyczny Uniwersytetu im. Adama Mickiewicza z Poznania. Na południu Górnego można znaleźć Stadion Miejski, zabudowania dawnych Zakładów Naprawczych Lokomotyw Spalinowych, obecnie wykorzystywane przez różne podmioty gospodarcze, oraz pozostałości górki rozrządowej stacji towarowej Piła Główna. Rozrządową sekcję stacji zlikwidowano w 1991.
Komunikacyjną osią osiedla jest Aleja Wojska Polskiego, stanowiąca odcinek drogi wojewódzkiej nr 179 łączącej Piłę z drogą krajową nr 22. Na Górne dojeżdża także wiele linii Miejskiego Zakładu Komunikacji; część z nich kończy trasę na pętli w rejonie Placu Inwalidów, przy stadionie. Mimo że osiedle przecinają torowiska linii kolejowych nr 202 i 405, nie posiada ono własnego przystanku kolejowego. Budowę przystanku pod nazwą Piła Zdroje w ciągu linii nr 405, który miał powstać na wysokości przejazdu kolejowo-drogowego w ciągu Alei Wojska Polskiego, zarzucono po 1989 wraz z rezygnacją z planów dobudowy drugiego toru na tym odcinku.
Nazwa osiedla jest luźnym odniesieniem do przedwojennej nazwy "Stadtberg" („Góra Miejska”), która opisywała południowozachodnią część dzisiejszej jednostki pomocniczej.

</doc>
<doc id="3475907" url="https://pl.wikipedia.org/wiki?curid=3475907" title="Mitrofan Lewczenko">
Mitrofan Lewczenko

Mitrofan Wasiljewicz Lewczenko (ur. 1890 w Sudży, zm. 1955 w Leningradzie) – radziecki historyk, bizantynista. 
Życiorys.
Studiował na uniwersytecie w Piotrogrodzie, które przerwała mu rewolucja październikowa. Powróciwszy do Sudży oddał się działalności ideologiczno-politycznej. W 1930 powrócił do Leningradu, gdzie w Instytucie Historii, Filozofii i Lingwistyki zajmował się historią najnowszą. Przeniesiony w 1933 do Gosudarstwiennoj Akademii Istorii Materialnoj Kultury zajmował się badaniem stosunków agrarnych w Bizancjum V-VII w. Od 1940 do 1944 kierował Instytutem Historii Akademii Nauk ZSRR. Habilitował się na podstawie pracy o historii Bizancjum napisanej z pozycji marksistowskich. Przewodził grupie bizantynistów radzieckich, która w 1945 wydała "Wizantijskij Sbornik". W czasie II wojny światowej pracował w Kazaniu i w Taszkencie. Po wojnie powrócił do Leningradu i na tamtejszym uniwersytecie organizował katedrę bizantynistyki (kierował ją do śmierci). Jego prace cechuje marksistowski schematyzm ideologiczny. Był autorem przekładu na rosyjski Agatiasza. Autor pracy "Oczerki po istorii russko-wizantijskich otnoszeni" (Moskwa 1956). Jednym z jego uczniów był Nikołaj Sokołow.

</doc>
<doc id="3475920" url="https://pl.wikipedia.org/wiki?curid=3475920" title="Muzeum Przemysłu Wojennego w Pogórzu">
Muzeum Przemysłu Wojennego w Pogórzu

Muzeum Przemysłu Wojennego w Pogórzu (w organizacji) – muzeum z siedzibą we wsi Pogórze k. Skoczowa (powiat cieszyński). Placówka jest prywatnym przedsięwzięciem Przemysława Michalskiego. W dniu 16 lipca 2015 r. nastąpiła zmiana nazwy i regulaminu muzeum (poprzednia nazwa muzeum: Muzeum Techniki Wojskowej w Pogórzu.
W zbiorach muzeum znajduje się m.in. polska amunicja z okresu międzywojennego, uzbrojenie, dokumenty oraz wyposażenie wojskowe.

</doc>
<doc id="3475921" url="https://pl.wikipedia.org/wiki?curid=3475921" title="Ambasadorowie Polski we Włoszech">
Ambasadorowie Polski we Włoszech



</doc>
<doc id="3475922" url="https://pl.wikipedia.org/wiki?curid=3475922" title="Order Wierności">
Order Wierności



</doc>
<doc id="3475928" url="https://pl.wikipedia.org/wiki?curid=3475928" title="Paoluccio de' Trinci">
Paoluccio de' Trinci

Paoluccio de' Trinci (ur. 1309 w Foligno, zm. 1391) - włoski franciszkański brat świecki, założyciel żeńskiego klasztoru Franciszkańskiego i błogosławiony Kościoła katolickiego.
Życiorys.
Paoluccio de' Trinci urodził się w 1309, a jego rodzicami byli Vagnozzo Trinci i Ottavia Orsini. W 1323 został bratem świeckim w klasztorze San Francisco w Foligno. W 1388 założył żeński klasztor Franciszkański. Zmarł w 1391. Jest czczony jako błogosławiony, a jego wspomnienie liturgiczne obchodzone jest 14 września.

</doc>
<doc id="3475935" url="https://pl.wikipedia.org/wiki?curid=3475935" title="Krzyż Hanzeatów">
Krzyż Hanzeatów



</doc>
<doc id="3475939" url="https://pl.wikipedia.org/wiki?curid=3475939" title="Borowszczyzna (Spławy)">
Borowszczyzna (Spławy)

Borowszczyzna – część wsi Spławy, położonej w województwie lubelskim, w powiecie lubelskim, w gminie Wysokie.
W latach 1975–1998 miejscowość należała administracyjnie do województwa zamojskiego.

</doc>
<doc id="3475941" url="https://pl.wikipedia.org/wiki?curid=3475941" title="Veikko Pentti Johannes Laasonen">
Veikko Pentti Johannes Laasonen



</doc>
<doc id="3475946" url="https://pl.wikipedia.org/wiki?curid=3475946" title="Hieronim od Krzyża Iyo">
Hieronim od Krzyża Iyo

 − błogosławiony Kościoła katolickiego, męczennik, ofiara prześladowań antykatolickich w Japonii, prezbiter, japoński tercjarz franciszkański.
Geneza męczeństwa - tło historyczne.
Rosnące wraz z liczebnością chrześcijan ich wpływy na życie społeczne, spory o metody ewangelizacji, a także awanturnictwo rywalizujących ze sobą kupców z Hiszpanii i Portugalii wpłynęły na zmianę początkowo przychylnego stosunku, obawiających się osłabienia swej pozycji siogunów i książąt. Po okresie wzmożonej działalności misyjnej Kościoła katolickiego, gdy w 1614 roku siogun Ieyasu Tokugawa wydał edykt zniszczenia chrześcijaństwa na mocy którego pod groźbą utraty życia wszyscy misjonarze mieli opuścić kraj, a praktykowanie i nauka religii zakazana, rozpoczęły się trwające ponad 200 lat krwawe prześladowania chrześcijan.
Życiorys.
Pochodzący z Nagasaki uczył się we franciszkańskiej szkole w Arima. Przełożeni wysłali go do Manilii na studia, które uwieńczył otrzymaniem sakramentu święceń kapłańskich. W czasie pobytu na Filipinach został przyjęty do trzeciego zakonu franciszkańskiego. Powołanie realizował wśród rodaków od 1628 roku. Potajemne apostołowanie przerwało aresztowanie w 1631 roku, gdy uwięziony został 
ow w Ōmurze. 5 grudnia 1631 roku został przewiezieni do Nagasaki i tam po torturach polegających na biciu, podtapianiu, wystawianiu na słoneczny skwar, polewaniu poranionego gorącą wodą siarczaną 3 września 1632 roku został skazany na śmierć i żywcem spalony z pięcioma współtowarzyszami: Antonim Ishidą Kyūtaku, Bartłomiejem Gutierrez'em, Gabrielem od św. Magdaleny, Franciszkiem od Jezusa Terrero de Ortega Pérezem, Wincentym od św. Antoniego Simões de Carvalho.
Hieronim od Krzyża Iyo znalazł się w grupie 205 męczenników japońskich beatyfikowanych 7 lipca 1867 roku w Rzymie przez papieża Piusa IX.
"Dies natalis" (dzienna rocznica śmierci) jest dniem, kiedy wspominany jest w Kościele katolickim, wraz z pozostałymi dwustu pięcioma ofiarami 10 września.

</doc>
<doc id="3475948" url="https://pl.wikipedia.org/wiki?curid=3475948" title="James B. Ranck Jr.">
James B. Ranck Jr.

James Byrne Ranck Jr (ur. 17 sierpnia 1930) – amerykański fizjolog, biofizyk i psycholog, jeden z pionierów neurobiologii i neuropsychologii, profesor fizjologii na University of Michigan (1962–1975), od roku 1975 związany ze State University of New York (SUNY), Brooklyn; naukowiec zajmujący się m.in. analizowaniem aktywności pojedynczych neuronów hipokampa (odkrywca „komórek kierunku głowy” w neuronowym systemie orientacji przestrzennej) i ceniony dydaktyk (od roku 2005 z honorowym tytułem "Distinguished Teaching Professor"), wychowawca pokoleń neurobiologów.
Badania naukowe.
James B. Ranck zajmował się przede wszystkim biofizyką neuronów OUN, kontynuując prace swojego opiekuna naukowego z okresu studiów podoktoranckich, Williama F. Windlego. Opracowywał techniki pomiarów potencjałów błony pojedynczych neuronów, badając przepływ prądu m.in. w tkance nerwowej mózgu. Utworzył specjalistyczne laboratorium badań hipokampa, z którym byli związani m.in. Robert U. Muller, Steven E. Fox i Johne L. Kubie z SUNY Brooklyn oraz Jeffrey S. Taube z Dartmouth College. W roku 1984 dokonał odkrycia „komórek kierunku głowy” w neuronalnym systemie orientacji przestrzennej (zob. GPS mózgu). Neurony te stają się aktywne np. wówczas, gdy wchodząc do pomieszczenia kierujemy głowę w stronę kilku wybranych przedmiotów – utrwalonych punktów orientacyjnych, umożliwiających w przyszłości poruszanie się w tym pomieszczeniu bez udziału wzroku, np. w ciemności (przemeblowanie pomieszczenia zakłóca działanie wewnętrznego GPS).
Kontynuatorami badań J.B. Rancka stali się jego wychowankowie, Jeffrey S. Taube (SUNY) i Donald J. Woodward (University of Michigan).
Publikacje.
Wybór według "ResearchGate" i PubMed:

</doc>
<doc id="3475950" url="https://pl.wikipedia.org/wiki?curid=3475950" title="Inštitut za vode Republike Slovenije">
Inštitut za vode Republike Slovenije

Inštitut za vode Republike Slovenije – jednostka badawczo-rozwojowa działająca w Słowenii (ul. Dunajska 156, Lublana). Instytut jest odpowiedzialny za wdrażanie rozwiązań naukowych w gospodarce wodnej w Słowenii w kontekście ochrony środowiska. Zajmuje się wdrażaniem międzynarodowego prawa wodnego, m.in. Ramowej dyrektywy wodnej, Dyrektywy powodziowej czy Ramowej dyrektywy ds. strategii morskiej. Przedstawiciele instytutu biorą udział w opracowywaniu słoweńskich planów gospodarowania wodami na obszarze dorzecza. Instytut jest odpowiedzialny za współpracę Słowenii z Europejską Agencją Środowiska oraz pracę w regionalnych strukturach takich jak Międzynarodowa Komisja Ochrony Dunaju (ICPDR).
Poprzednikiem IzVRS był "Vodnogospodarski inštitut".

</doc>
<doc id="3475952" url="https://pl.wikipedia.org/wiki?curid=3475952" title="Linia kolejowa Nemotice – Koryčany">
Linia kolejowa Nemotice – Koryčany

Linia kolejowa Nemotice – Koryčany (Linia kolejowa nr 345 (Czechy)) – jednotorowa, regionalna i niezelektryfikowana linia kolejowa w Czechach. Łączy Nemotice i Koryčany. Przebiega przez terytorium kraju południowomorawskiego i kraju zlińskiego.

</doc>
<doc id="3475955" url="https://pl.wikipedia.org/wiki?curid=3475955" title="Eggelsberg">
Eggelsberg

Eggelsberg – gmina targowa w Austrii, w kraju związkowym Górna Austria, w powiecie Braunau am Inn. Liczy 2,3 tys. mieszkańców.

</doc>
<doc id="3475956" url="https://pl.wikipedia.org/wiki?curid=3475956" title="Kněžnice">
Kněžnice

Kněžnice – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 271 mieszkańców.

</doc>
<doc id="3475958" url="https://pl.wikipedia.org/wiki?curid=3475958" title="Vanemuine">
Vanemuine



</doc>
<doc id="3475959" url="https://pl.wikipedia.org/wiki?curid=3475959" title="Priezidient">
Priezidient



</doc>
<doc id="3475960" url="https://pl.wikipedia.org/wiki?curid=3475960" title="Konecchlumí">
Konecchlumí

Konecchlumí – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 388 mieszkańców.
W wiosce znajduje się barokowy kościół św. Piotra i Pawła i pomnik Viléma Konecchlumský'ego, straconego w 1621 roku.

</doc>
<doc id="3475961" url="https://pl.wikipedia.org/wiki?curid=3475961" title="Wanemuine">
Wanemuine



</doc>
<doc id="3475963" url="https://pl.wikipedia.org/wiki?curid=3475963" title="Kostelec (kraj hradecki)">
Kostelec (kraj hradecki)

Kostelec – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 42 mieszkańców.

</doc>
<doc id="3475964" url="https://pl.wikipedia.org/wiki?curid=3475964" title="Kostelec">
Kostelec



</doc>
<doc id="3475965" url="https://pl.wikipedia.org/wiki?curid=3475965" title="Kovač (Czechy)">
Kovač (Czechy)

Kovač – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 135 mieszkańców.

</doc>
<doc id="3475966" url="https://pl.wikipedia.org/wiki?curid=3475966" title="Egelsberg">
Egelsberg



</doc>
<doc id="3475967" url="https://pl.wikipedia.org/wiki?curid=3475967" title="Kozojedy (kraj hradecki)">
Kozojedy (kraj hradecki)

Kozojedy – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 192 mieszkańców.

</doc>
<doc id="3475969" url="https://pl.wikipedia.org/wiki?curid=3475969" title="Kyje (powiat Jiczyn)">
Kyje (powiat Jiczyn)

Kyje – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 62 mieszkańców.

</doc>
<doc id="3475970" url="https://pl.wikipedia.org/wiki?curid=3475970" title="Libošovice">
Libošovice

Libošovice – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 502 mieszkańców.

</doc>
<doc id="3475971" url="https://pl.wikipedia.org/wiki?curid=3475971" title="Libuň">
Libuň

Libuň – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 779 mieszkańców.

</doc>
<doc id="3475972" url="https://pl.wikipedia.org/wiki?curid=3475972" title="Lískovice">
Lískovice

Lískovice – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 210 mieszkańców.

</doc>
<doc id="3475973" url="https://pl.wikipedia.org/wiki?curid=3475973" title="Lukavec u Hořic">
Lukavec u Hořic

Lukavec u Hořic – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 280 mieszkańców.

</doc>
<doc id="3475974" url="https://pl.wikipedia.org/wiki?curid=3475974" title="Lužany (powiat Jiczyn)">
Lužany (powiat Jiczyn)

Lužany – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 584 mieszkańców.

</doc>
<doc id="3475977" url="https://pl.wikipedia.org/wiki?curid=3475977" title="Markvartice (kraj hradecki)">
Markvartice (kraj hradecki)

Markvartice – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 457 mieszkańców.

</doc>
<doc id="3475979" url="https://pl.wikipedia.org/wiki?curid=3475979" title="Milovice u Hořic">
Milovice u Hořic

Milovice u Hořic – gmina w Czechach, w powiecie Jiczyn, w kraju hradeckim. Według danych z dnia 1 stycznia 2014 liczyła 304 mieszkańców.

</doc>
<doc id="3475984" url="https://pl.wikipedia.org/wiki?curid=3475984" title="Cesariewicz Aleksiej">
Cesariewicz Aleksiej



</doc>
<doc id="3475985" url="https://pl.wikipedia.org/wiki?curid=3475985" title="Superpuchar Wysp Owczych w piłce nożnej (2014)">
Superpuchar Wysp Owczych w piłce nożnej (2014)

10 marca 2014 rozegrano mecz ósmej edycji Superpucharu Wysp Owczych. Było to spotkanie mistrza kraju z roku 2013, HB Tórshavn, oraz zdobywcy Pucharu Wysp Owczych 2013, Víkingur Gøta. Pierwszy raz w historii puchar przypadł graczom z Norðragøta.

</doc>
<doc id="3475986" url="https://pl.wikipedia.org/wiki?curid=3475986" title="Riespublikaniec">
Riespublikaniec



</doc>
<doc id="3475987" url="https://pl.wikipedia.org/wiki?curid=3475987" title="Narodnik">
Narodnik



</doc>
<doc id="3475989" url="https://pl.wikipedia.org/wiki?curid=3475989" title="Ostermiething">
Ostermiething

Ostermiething – gmina targowa w Austrii, w kraju związkowym Górna Austria, w powiecie Braunau am Inn. Liczy 3,3 tys. mieszkańców.

</doc>
<doc id="3475990" url="https://pl.wikipedia.org/wiki?curid=3475990" title="Gare de Mouans-Sartoux">
Gare de Mouans-Sartoux

Gare de Mouans-Sartoux – stacja kolejowa w Mouans-Sartoux, w departamencie Alpy Nadmorskie, w regionie Prowansja-Alpy-Lazurowe Wybrzeże, we Francji.
Została otwarta w 1871 przez Compagnie des Chemins de fer de Paris à Lyon et à la Méditerranée (PLM), zamknięta w 1938 roku i ponownie otwarta w 2005. Jest stacja należącą do Société nationale des chemins de fer français (SNCF) obsługiwaną przez pociągi TER Provence-Alpes-Côte d'Azur kursujące między Grasse do Ventimiglia, poprzez Cannes i Niceę.
Położenie.
Stacja znajduje się na linii Cannes – Grasse, w km 11,856, na wysokości 125 m, pomiędzy stacjami Ranguin i Grasse.

</doc>
<doc id="3475991" url="https://pl.wikipedia.org/wiki?curid=3475991" title="Mykoła Bałakin">
Mykoła Bałakin

Mykoła Mykołajowycz Bałakin, ukr. Микола Миколайович Балакін, ros. Николай Николаевич Балакин, "Nikołaj Nikołajewicz Bałakin" (ur. w Kijowie, Imperium Rosyjskie, zm. 3 września 1992 w Kijowie, Ukraina) – ukraiński piłkarz, grający na pozycji napastnika, trener i sędzia piłkarski.
Kariera piłkarska.
Wychowanek drużyny Szkoły Robotniczej w Kijowie. W 1929 rozpoczął karierę piłkarską w drużynie Żełdor Kijów. Potem do rozpoczęcia Mistrzostw ZSRR występował w zespołach Dynamo Kijów i Medyk Kijów. W 1936 debiutował w pierwszych mistrzostwach ZSRR w składzie Łokomotywu Kijów. W 1940 został zaproszony do Dynama Kijów. W 1946 roku odszedł do BO Kijów, w którym zakończył karierę piłkarza.
Kariera trenerska.
Karierę szkoleniowca rozpoczął będąc piłkarzem BO Kijów, kiedy to łączył funkcje trenerskie i piłkarskie. Wcześniej, w latach 40. XX wieku prowadził Łokomotyw Kijów.
Kariera sędziowska.
W 1947 rozpoczął arbitraż meczów piłkarskich. Od 1950 do 1965 sędziował 90 meczów jako główny arbiter w Wysszej Lidze ZSSR (ogółem 119). Jako sędzia liniowy obsługiwał 17 meczów. Sędzia kategorii ogólnokrajowej (29.12.1952), sędzia kategorii FIFA (1958). Stał się pierwszym ukraińskim arbitrem kategorii międzynarodowej FIFA. Za jego wkład w sędziowanie piłkarskie przyznano srebrny medal pamiątkowy "Za sędziowanie 80 meczów mistrzostw ZSRR" oraz odznaki honorowe arbitra kategorii ogólnokrajowej za 25 lat praktyki sędziowskiej i "Honorowego sędziego".
W 1959 został wybrany na przewodniczącego nowo założonego Ukraińskiego Związku Piłki Nożnej, a od lutego 1961 do 1983 kierował Kolegium Arbitrów Ukraińskiej SRR. W połowie lat 50. XX wieku był członkiem Prezydium Sekcji Piłki Nożnej ZSRR, a w latach 60. był członkiem Prezydium Kolegium Arbitrów ZSRR. Od 1952 do 1984 pracował jako wykładowca i kierownik działu piłki nożnej Kijowskiego Instytutu Kultury Fizycznej. Przez 10 lat stał na czele działu piłki nożnej i hokeja w Kijowskim Instytucie Kultury Fizycznej od jego powstania w 1963 roku.
Zmarł 3 września 1992 roku w wieku 81 lat.

</doc>
<doc id="3475992" url="https://pl.wikipedia.org/wiki?curid=3475992" title="Abd ar-Rahman al-Kawakibi">
Abd ar-Rahman al-Kawakibi

Abd ar-Rahman al-Kawakibi (arab. عبد الرحمن الكواكبي, ur. 1854 w Aleppo, zm. 1902 w Kairze) – syryjski filozof islamski.
Życiorys.
Pochodził z zamożnej rodziny notabli miejskich z Aleppo. Odebrał gruntowne wykształcenie religijne, doskonale znał klasyczny język arabski, perski i osmańskoturecki. W latach 70. XIX wieku redagował wydawane w Aleppo pismo rządowe "Al-Furat" (Eufrat), założył również dwa niezależne tytuły prasowe, które z powodów politycznych zostały szybko zlikwidowane.
Należał do czołowych działaczy drugiego pokolenia syryjskiego ruchu narodowego, w swoich publikacjach domagał się niepodległości dla ziem Imperium Osmańskiego zamieszkiwanych przez Arabów. Domagał się upowszechniania oświaty i walki z ignorancją. Atakował Turków nie tylko za fakt politycznego zdominowania Arabów, zarzucał im także zniszczenie pierwotnego oblicza islamu, które mieli zniekształcić z racji swojej, odmiennej od arabskiej, kultury i historii. Będąc zwolennikiem panislamizmu, uważał, że Arabowie powinni odgrywać wśród muzułmanów wiodącą rolę, domagał się ustanowienia kalifatu z Arabem jako władcą. Swoje poglądy wyłożył w obrazowy sposób w zbiorze "Matka miast", w którym grupa Arabów, spotykając się w Mekce, dyskutuje o współczesnej kondycji islamu i Imperium Osmańskiego. Na kształtowanie się jego poglądów miała wpływ myśl Muhammada Abduha i Dżamal ad-Dina al-Afghaniego.
Jego wystąpienia sprawiły, że musiał opuścić Syrię, gdzie sprawował różne stanowiska w administracji państwowej, i osiedlić się w Egipcie. Zmarł nagle, prawdopodobnie otruty przez agentów sułtańskich.

</doc>
<doc id="3475993" url="https://pl.wikipedia.org/wiki?curid=3475993" title="P.S. Kocham Cię (film)">
P.S. Kocham Cię (film)



</doc>
<doc id="3475995" url="https://pl.wikipedia.org/wiki?curid=3475995" title="P.S. Kocham Cię">
P.S. Kocham Cię



</doc>
<doc id="3475997" url="https://pl.wikipedia.org/wiki?curid=3475997" title="Tonbridge (stacja kolejowa)">
Tonbridge (stacja kolejowa)

Tonbridge (ang: "Tonbridge railway station") – stacja kolejowa w miejscowości Tonbridge, w hrabstwie Kent, w Anglii. Jest to węzeł dwóch ważnych szlaków podmiejskich; South Eastern Main Line do Ashford, Ramsgate i Dover i Hastings Line do Royal Tunbridge Wells i Hastings, a także odgałęzienie do Redhill. Stacja jest obsługiwana przez Southeastern i Southern. Istnieją cztery tory, jednak tor 4 jest używane tylko od czasu do czasu, w godzinach szczytu.
Perony.
Tory 1 i 2 znajdują się przy peronie wyspowym
Tory 3 i 4, również znajdują się przy peronie wyspowym, jednak tor 4 jest torem czołowym

</doc>
<doc id="3475998" url="https://pl.wikipedia.org/wiki?curid=3475998" title="Gare de Ranguin">
Gare de Ranguin

Gare de Ranguin – przystanek kolejowy w Le Cannet, w departamencie Alpy Nadmorskie, w regionie Prowansja-Alpy-Lazurowe Wybrzeże, we Francji.
Linia została otwarta w 1871 przez Compagnie des Chemins de fer de Paris à Lyon et à la Méditerranée (PLM), zamknięta w 1938 roku i ponownie otwarta w 2005. Jest przystankiem należącym do Société nationale des chemins de fer français (SNCF) obsługiwanym przez pociągi TER Provence-Alpes-Côte d'Azur kursujące między Grasse do Ventimiglia, poprzez Cannes i Niceę.
Położenie.
Przystanek znajduje się na linii Cannes – Grasse, w km 5,647, na wysokości 54 m, pomiędzy stacjami La Frayère i Mouans-Sartoux.

</doc>
<doc id="3475999" url="https://pl.wikipedia.org/wiki?curid=3475999" title="Squinzano (stacja kolejowa)">
Squinzano (stacja kolejowa)

Squinzano (wł. "Stazione di Squinzano") – stacja kolejowa w Squinzano, w prowincji Lecce, w regionie Apulia, we Włoszech.
Według klasyfikacji RFI ma kategorię "srebrną".
Stacja została otwarta 16 stycznia 1866 wraz z linią Brindisi-Lecce. Ma trzy tory i dwa perony z zadaszeniem, połączone przejściem podziemnym.
Jest aktywna do obsługi pasażerów na linii Bari - Lecce. Zatrzymują się tu wyłącznie pociągi regionalne.

</doc>
<doc id="3476000" url="https://pl.wikipedia.org/wiki?curid=3476000" title="NGC 3503">
NGC 3503

NGC 3503 (również ESO 128-EN28) – mała mgławica emisyjna (również obszar H II), znajdująca się w gwiazdozbiorze Kila. Odkrył ją John Herschel 1 kwietnia 1834 roku. Mgławica ta jest jonizowana przez gwiazdy typu widmowego B należące do gromady otwartej "Pismis 17" ("OCl 833"). Odległość do mgławicy jest szacowana na około 9,5 tys. lat świetlnych. Jest to rejon gwiazdotwórczy. Z mgławicą "NGC 3503" powiązana jest też sąsiednia chmura gazu molekularnego "SFO 62".

</doc>
<doc id="3476001" url="https://pl.wikipedia.org/wiki?curid=3476001" title="Cumbres Mayores (stacja kolejowa)">
Cumbres Mayores (stacja kolejowa)

Cumbres Mayores (hiszp. "Estación de Cumbres Mayores") – stacja kolejowa w Cumbres Mayores, w prowincji Huelva, we wspólnocie autonomicznej Andaluzja, w Hiszpanii.
Jest obsługiwana przez pociągi Media Distancia Renfe.
Położenie stacji.
Znajduje się na linii kolejowej Zafra – Huelva o rozstawie iberyjskim w km 63, na wysokości 557 m n.p.m., pomiędzy stacjami Fregenal de la Sierra i Jabugo-Galaroza.
Historia.
Stacja została otwarta w dniu 1 stycznia 1889 roku wraz z odcinkiem Zafra-Valdelamusa linii między Huelvą i Zafrą. Linia ta została wybudowana przez Compañía del Ferrocarril de Zafra a Huelva. Przedsiębiorstwo te zarządzało linią i stacją do 1941 roku, kiedy to miała miejsce nacjonalizacja kolei w Hiszpanii i doszło do utworzenia Renfe.
Od 31 grudnia 2004 roku infrastrukturą kolejową zarządza Adif. 

</doc>
<doc id="3476003" url="https://pl.wikipedia.org/wiki?curid=3476003" title="Bawolec Lichtensteina">
Bawolec Lichtensteina



</doc>
<doc id="3476005" url="https://pl.wikipedia.org/wiki?curid=3476005" title="Bekennende Kirche">
Bekennende Kirche



</doc>
<doc id="3476006" url="https://pl.wikipedia.org/wiki?curid=3476006" title="Brugg (stacja kolejowa)">
Brugg (stacja kolejowa)

Brugg (niem: "Bahnhof Brugg") – stacja kolejowa w Brugg, w kantonie Argowia, w Szwajcarii. Została otwarta w 1856 roku i do 1863 roku leżał na terenie sąsiedniej gminy Windisch. Dziś granica biegnie między gminami częściowo na skraju torów. Stacja Brugg jest węzłem trzech linii kolejowych. Najważniejsza jest Bözbergstrecke między Zurychem i Bazyleą. Pozostałe trasy biegną Aaretal do Aarau i Birrfeld do Lenzburg.
Pociągi.
obsługuje pociągi ekspresowe do Bazylei, Berna, Zurychu oraz głównego lotniska w Zurychu. Linia S29 S-Bahn Argowia kursuje od Turgi przez Brugg do Aarau i godzinach szczytu do Olten-Langenthal. Linia S23 S-Bahn Argowia kursuje od Baden przez Brugg, Lenzburg, Aarau i Olten do Langenthal. Brugg jest również pętla linii S12 S-Bahn w Zurychu.

</doc>
<doc id="3476007" url="https://pl.wikipedia.org/wiki?curid=3476007" title="Krzysztof Szczepański">
Krzysztof Szczepański

Krzysztof Szczepański (ur. 13 lutego 1960) – polski kajakarz, medalista mistrzostw świata, medalista Letniej Uniwersjady w 1987, mistrz Polski.
Kariera sportowa.
Karierę sportową rozpoczął w Starcie Wieruszów, następnie reprezentował barwy Zawiszy Bydgoszcz.
Jego największym sukcesem w karierze był brązowy medal mistrzostw świata w 1983 w konkurencji K-4 10000 m (jego partnerami byli Andrzej Klimaszewski, Ryszard Oborski i Ireneusz Ciurzyński) oraz srebrny medal Letniej Uniwersjady w 1987 w konkurencji K-4 1000 m (jego partnerami byli Andrzej Gajewski, Grzegorz Krawców i Wojciech Kurpiewski). Na mistrzostwach świata zajmował ponadto miejsca: w 1982 6 m. w konkurencji K-2 10000 m, w 1986 10 m. w konkurencji K-2 10000 m.
Czterokrotnie zdobywał tytuł mistrza Polski: w 1982 w konkurencji K-1 10000 m (w barwach Startu Wieruszów), następnie w barwach Zawiszy - w 1984 w konkurencji K-2 1000 m (z Wojciechem Florczakiem), w 1989 w konkurencji K-4 1000 i K-4 10000 m.

</doc>
<doc id="3476010" url="https://pl.wikipedia.org/wiki?curid=3476010" title="Lapid (wieś)">
Lapid (wieś)



</doc>
<doc id="3476011" url="https://pl.wikipedia.org/wiki?curid=3476011" title="Janusz Daab ps. Robur">
Janusz Daab ps. Robur



</doc>
<doc id="3476016" url="https://pl.wikipedia.org/wiki?curid=3476016" title="Kanał żeglugowy zamknięty">
Kanał żeglugowy zamknięty

Kanał żeglugowy zamknięty – rodzaj kanału żeglugowego oraz kanału wodnego zamkniętego, który pod względem funkcji przeznaczony jest do prowadzenia żeglugi, a pod względem sposobu utrzymania poziomu zwierciadła wody zapewniającego założone parametry szlaku żeglugowego, połączony jest ze szlakiem wodnym za pośrednictwem odpowiednich budowli wodnych, tj. poprzez dodatkowe budowle piętrzące zamykające kanał. Tego typu kanał charakteryzuje się tym, że poziom wody w kanale może być regulowany w założonym zakresie i jest inny niż poziom wody na szlaku wodnym, z którym jest połączony, a profil dna kanału jest poziomy.
W kanałach zamkniętych poziom wody uzależniony od budowli piętrzących zamykających poszczególne odcinki tych kanałów. Przejście jednostki pływającej przez taki kanał wymaga przejścia przez poszczególne budowle służące śluzowaniu położone w obrębie takiego kanału zamkniętego: śluzy, podnośnie, pochylnie.
Kanały żeglugowe zamknięte oprócz pełnienia podstawowej swej funkcji stanowienia drogi wodnej mogą być także wykorzystywane jako porty i przystanie, miejsce postoju jednostek pływających w okresach powodzi, gdy posiadają odpowiednie zabezpieczenia, oraz jako zimowiska. Przykładem takiego kanału jest Kanał Żeglugowy we Wrocławiu, którym prowadzi Główna droga wodna, a równocześnie kanał ten posiada dodatkowe wrota przeciwpowodziowe zabezpieczające kanał: na wlocie (stanowisko górne) przy Śluzie Bartoszowice, oraz w końcowym odcinku przy Śluzie Zacisze. Ponadto tak ukształtowany i zabezpieczony kanał stanowił podstawę budowy wielu obiektów związanych z żeglugą, tj. stoczni, portów i nabrzeży (m.in. Wrocławska Stocznia Rzeczna, Przeładownia przy ulicy Betonowej, Port Przeładunkowy Paliw Płynnych, Nabrzeże zakładów chemicznych, Wojskowy port przeładunkowy paliw płynnych, i inne). Podobne rozwiązania i funkcje ma Kanał Miejski we Wrocławiu, stanowiący odcinek szlaku bocznego, który na wlocie zabezpieczony jest Bramą Przeciwpowodziową, a w końcowym odcinku dodatkowymi wrotami powodziowymi przy Śluzie Miejskiej.
Zalety kanałów żeglugowych zamkniętych:
Wady kanałów żeglugowych zamkniętych: 

</doc>
<doc id="3476018" url="https://pl.wikipedia.org/wiki?curid=3476018" title="Witold Terechowicz">
Witold Terechowicz

Witold Terechowicz (ur. 20 stycznia 1963) – polski kajakarz, medalista zawodów Przyjaźń-84, wielokrotny mistrz Polski.
Kariera sportowa.
Był zawodnikiem klubu Darzbór Szczecinek, w latach 1983-1984 reprezentował barwy Zawiszy Bydgoszcz
Jego największym sukcesem na arenie międzynarodowej były dwa srebrne medale na zawodach Przyjaźń-84 - w konkurencji K-1 1000 m i K-2 500 m (z Januszem Wegnerem). Na mistrzostwach świata w 1985 zajął miejsce 5. w konkurencji K-1 1000 m, 7. w konkurencji K-4 500 m.
Dziewięciokrotnie zdobył tytuł mistrza Polski:

</doc>
<doc id="3476019" url="https://pl.wikipedia.org/wiki?curid=3476019" title="Pieśń Lodu i Ognia">
Pieśń Lodu i Ognia



</doc>
<doc id="3476024" url="https://pl.wikipedia.org/wiki?curid=3476024" title="Prezydenci Izraela">
Prezydenci Izraela

Prezydenci Izraela – lista prezydentów Izraela i pełniących tę funkcję przewodniczących Tymczasowej Rady Państwa, a także pełniących obowiązku prezydenta przewodniczących Knesetu.
Prezydenci.
Obowiązki głowy państwa pełniło czworo przewodniczących Knesetu:

</doc>
<doc id="3476029" url="https://pl.wikipedia.org/wiki?curid=3476029" title="Afera podsłuchowa w Polsce (2014)">
Afera podsłuchowa w Polsce (2014)



</doc>
<doc id="3476033" url="https://pl.wikipedia.org/wiki?curid=3476033" title="Janusz Wegner">
Janusz Wegner

Janusz Wegner (ur. 7 sierpnia 1960 w Sępólnie Krajeńskim, zm. 3 listopada 2007 w Bydgoszczy) – polski kajakarz, medalista zawodów Przyjaźń-84, wielokrotny mistrz Polski.
Kariera sportowa.
Był zawodnikiem Zawiszy Bydgoszcz.
Jego największym sukcesem na arenie międzynarodowej były dwa srebrne medale na zawodach Przyjaźń-84 - w konkurencji K-2 500 m (z Witoldem Terechowiczem) i K-4 1000 m (jego partnerami byli Daniel Wełna, Kazimierz Krzyżański i Grzegorz Krawców). Na mistrzostwach świata zajmował miejsca: 1982 – 4 m. (K-4 500 m), 6 m. (K-4 1000), 1985 – 6 m. (K-2 500 m), 6 m. (K-4 1000 m), 1986 – 4 m. (K-2 500 m)
Trzynaściokrotnie zdobył tytuł mistrza Polski:

</doc>
<doc id="3476035" url="https://pl.wikipedia.org/wiki?curid=3476035" title="Pinchas Lubianiker">
Pinchas Lubianiker



</doc>
<doc id="3476042" url="https://pl.wikipedia.org/wiki?curid=3476042" title="Zbigniew Torzecki">
Zbigniew Torzecki

Zbigniew Torzecki (ur. 11 stycznia 1956) – polski kajakarz, medalista mistrzostw świata, mistrz Polski.
Kariera sportowa.
Był zawodnikiem Posnanii i w czasie odbywania służby wojskowej Zawiszy Bydgoszcz (1976-1977).
Jego największym sukcesem w karierze były dwa tytuły wicemistrza świata (1978, 1979) oraz brązowy medal mistrzostw świata w 1977 w konkurencji K-4 10000 m (we wszystkich startach partnerami byli Andrzej Klimaszewski, Zdzisław Szubski i Krzysztof Lepianka).
Trzykrotnie zdobył tytuł mistrza Polski w konkurencji K-4 10000 m (1976, 1977, 1980). W 1980 zdobył tytuł mistrza Polski w konkurencji K-4 1000 m.

</doc>
<doc id="3476048" url="https://pl.wikipedia.org/wiki?curid=3476048" title="Gabriel od św. Magdaleny Tarazona Rodríguez">
Gabriel od św. Magdaleny Tarazona Rodríguez

Gabriel od św. Magdaleny Tarazona Rodríguez OFM, "Beato Gabriel de la Magdalena" (ur. w październiku 1567 w Sonseca, zm. 3 września w Nagasaki 1632) − błogosławiony Kościoła katolickiego, męczennik, ofiara prześladowań antykatolickich w Japonii, hiszpański brat zakonny, franciszkanin.
Geneza męczeństwa − tło historyczne.
Rosnące wraz z liczebnością chrześcijan ich wpływy na życie społeczne, spory o metody ewangelizacji, a także awanturnictwo rywalizujących ze sobą kupców z Hiszpanii i Portugalii wpłynęły na zmianę początkowo przychylnego stosunku, obawiających się osłabienia swej pozycji siogunów i książąt. Po okresie wzmożonej działalności misyjnej Kościoła katolickiego, gdy w 1614 roku siogun Ieyasu Tokugawa wydał edykt zniszczenia chrześcijaństwa na mocy którego pod groźbą utraty życia wszyscy misjonarze mieli opuścić kraj, a praktykowanie i nauka religii zakazana, rozpoczęły się trwające ponad 200 lat krwawe prześladowania chrześcijan.
Życiorys.
Urodził się w rodzinie Pedro Rodrigueza Tarazona i Isabel Pochodził. Wstąpił do franciszkanów jako brat zakonny i 28 czerwca 1601 roku dołączony został do grupy ewangelizatorów udających się do Azji. Po studiach medycznych w Manilii w 1612 roku został skierowany do pracy misyjnej w Japonii. Realizował powołanie lecząc chorych i pracą wśród trędowatych. Działalność charytatywna, tryb życia i okazywane miłosierdzie zjednywały mu szacunek współczesnych niezależnie od wyznania. 20 marca 1630 roku został aresztowany co jednak nie przerwało jego apostolatu i działalności lekarskiej. Będąc więziony przez gubernatora służył mu pomocą lekarską i wyleczył jego ciężko chorą siostrzenicę, której na jej życzenie udzielił chrztu. Nawrócenie krewnej spotkało się z potępieniem i w wyniku tego zdarzenia Gabriela od św. Magdaleny Tarazona Rodrigueza wtrącono do więzienia w Ōmurze. 5 grudnia 1631 roku został przewiezieni do Nagasaki i tam po torturach polegających na biciu, podtapianiu, wystawianiu na słoneczny skwar, polewaniu poranionego gorącą wodą siarczaną 3 września 1632 roku został skazany na śmierć i żywcem spalony z pięcioma współtowarzyszami: Antonim Ishidą Kyūtaku, Bartłomiejem Gutierrez'em, Hieronimem od Krzyża Iyo, Franciszkiem od Jezusa Terrero de Ortega Pérezem, Wincentym od św. Antoniego Simões de Carvalho.
Gabriel od św. Magdaleny znalazł się w grupie 205 męczenników japońskich beatyfikowanych 7 lipca 1867 roku w Rzymie przez papieża Piusa IX.
"Dies natalis" (dzienna rocznica śmierci) jest dniem, kiedy wspominany jest w Kościele katolickim, wraz z pozostałymi dwustu pięcioma ofiarami 10 września.

</doc>
<doc id="3476049" url="https://pl.wikipedia.org/wiki?curid=3476049" title="Gabriel od św. Magdaleny Tarazona Rodriguez">
Gabriel od św. Magdaleny Tarazona Rodriguez



</doc>
<doc id="3476056" url="https://pl.wikipedia.org/wiki?curid=3476056" title="Sprawiedliwość (komiks)">
Sprawiedliwość (komiks)

Sprawiedliwość (ang. "Justice") – amerykańska 12-częściowa seria komiksowa autorstwa Alexa Rossa (scenariusz), Jima Kruegera (scenariusz i rysunki) i Douga Braithwaite’a (rysunki), opublikowana w formie dwumiesięcznika przez DC Comics między sierpniem 2005 a czerwcem 2007 roku. Polskie tłumaczenie serii ukazało w jednotomowym wydaniu zbiorczym nakładem Mucha Comics w 2015 roku.
Fabuła.
Członkowie Amerykańskiej Ligi Sprawiedliwości, składającej się z najważniejszych superbohaterów uniwersum DC, są zaskoczeni, gdy ich najwięksi wrogowie nagle zaczęli masowo popełniać dobre uczynki. Jednak złoczyńcy mają ukryty plan. Czoło przestępcom stawiają: Superman, Batman, Wonder Woman, Green Lantern, Flash, Aquaman, Marsjański Łowca Ludzi, Hawkman, Atom, Green Arrow. Liga Sprawiedliwości jest ostatnią nadzieją na ocalenie świata przed mającym się wkrótce rozpętać chaosem. Nie będzie to łatwe zadanie, ponieważ kolejni członkowie Ligi są po kolei unieszkodliwiani przez złoczyńców.

</doc>
<doc id="3476057" url="https://pl.wikipedia.org/wiki?curid=3476057" title="Wiesława Holocher">
Wiesława Holocher

Wiesława Holocher, z d. Chaberska (ur. 29 kwietnia 1957 w Krakowie) – polska siatkarka, mistrzyni i reprezentantka Polski.
Kariera sportowa.
Przez większość kariery była zawodniczką Wisły Kraków, w zespole juniorskim debiutowała w 1972, w seniorskim w 1975. W 1976 została wicemistrzynią Polski, sukces ten powtórzyła w 1977 i 1981, w 1982 i 1983 wywalczyła mistrzostwo Polski, w 1985 zdobyła kolejne wicemistrzostwo Polski, w 1988 brązowy medal mistrzostw Polski. W latach 1988–1990 występowała w belgijskiej drużynie Kortrijk, po czym powróciła do Wisły. Karierę zakończyła w 1992.
W latach 1978–1980 wystąpiła 58 razy w reprezentacji Polski seniorek, m.in. na mistrzostwach świata w 1978 (11. miejsce).
Jej mężem jest piłkarz Wisły Kraków, Hutnika Kraków i Cracovii Marek Holocher.

</doc>
<doc id="3476060" url="https://pl.wikipedia.org/wiki?curid=3476060" title="Richard Franklin">
Richard Franklin



</doc>
<doc id="3476062" url="https://pl.wikipedia.org/wiki?curid=3476062" title="James Massa">
James Massa

 
James Massa (ur. 3 września 1960 w Jersey City) – amerykański duchowny rzymskokatolicki, biskup pomocniczy Brooklinu od 2015.
Życiorys.
Święcenia kapłańskie otrzymał 25 października 1986 i został inkardynowany do diecezji brooklińskiej. Był m.in. kapelanem "Queens College", dyrektorem wykonawczym w sekretariacie amerykańskiej Konferencji Episkopatu ds. ekumenizmu i dialogu międzyreligijnego oraz wykładowcą seminarium w Dunwoodie.
19 maja 2015 papież Franciszek mianował go biskupem pomocniczym diecezji Brooklinu oraz biskupem tytularnym "Bardstown". Sakry udzielił mu 20 lipca 2015 biskup Brooklynu - Nicholas DiMarzio.

</doc>
<doc id="3476064" url="https://pl.wikipedia.org/wiki?curid=3476064" title="NGC 3517">
NGC 3517

NGC 3517 (również PGC 33532 lub UGC 6144) – galaktyka spiralna (Sb), znajdująca się w gwiazdozbiorze Wielkiej Niedźwiedzicy. Odkrył ją William Herschel 8 kwietnia 1793 roku. Jest to galaktyka z aktywnym jądrem typu LINER. Tworzy parę z sąsiednią, mniejszą galaktyką "PGC 33526", charakteryzującą się podobnym przesunięciem ku czerwieni.

</doc>
<doc id="3476065" url="https://pl.wikipedia.org/wiki?curid=3476065" title="Roman Roszewski">
Roman Roszewski

Roman Roszewski (ur. 25 października 1965 w Łodzi) – polski siatkarz, mistrz i reprezentant Polski, występujący na pozycji przyjmującego.
Kariera sportowa.
Karierę sportową rozpoczynał w Wifamie Łódź, w ekstraklasie debiutował w sezonie 1984/1985 w barwach Resursy Łódź, z którą jednak spadł z ligi. Od 1985 był zawodnikiem AZS Olsztyn. W 1987 spadł z olsztyńską drużyną do II ligi, ale w sezonie 1987/1988 wywalczył ponownie awans do I ligi. W kolejnych latach wywalczył wicemistrzostwo Polski (1989), Puchar Polski (1989), brązowy medal mistrzostw Polski (1990) i wreszcie dwa razy z rzędu mistrzostwo Polski (1991, 1992) i Puchar Polski (1991, 1992). W 1993 zdobył jeszcze jeden tytuł wicemistrzowski. W latach 1993–1995 był zawodnikiem francuskiej drużyny Grenoble. Następnie zakończył karierę sportową.
W latach 1989–1993 wystąpił w 45 spotkaniach I reprezentacji Polski, m.in. na mistrzostwach Europy w 1989 (7. miejsce). W 1984 zagrał także na mistrzostwach Europy juniorów, zajmując z drużyną siódme miejsce.

</doc>
<doc id="3476066" url="https://pl.wikipedia.org/wiki?curid=3476066" title="1843 w muzyce">
1843 w muzyce



</doc>
<doc id="3476067" url="https://pl.wikipedia.org/wiki?curid=3476067" title="I wojna izraelsko-arabska 1948–1949">
I wojna izraelsko-arabska 1948–1949



</doc>
<doc id="3476069" url="https://pl.wikipedia.org/wiki?curid=3476069" title="Kazimierz Nikin">
Kazimierz Nikin

Kazimierz Nikin (ur. 30 czerwca 1947, zm. 29 maja 2022) – polski kajakarz, brązowy medalista mistrzostw świata (1975), mistrz Polski.
Kariera sportowa.
Był zawodnikiem OKS (Stomilu) Olsztyn. Jego największym sukcesem w karierze był brązowy medal mistrzostw świata w 1975 w kategorii K-1 10000 m. W pozostałych startach na miejscach świata zajmował miejsca: 4. w 1970 (K-2 10000 m), 6. w 1971 (K-2 10000 m), 7. w 1973 (K-4 10000 m), 7. w 1977 (K-1 10000 m).
Dwukrotnie zdobył mistrzostwo Polski: K-1 4 x 500 m (1968) i K-2 10000 m (1978 - z Jerzym Chudzio).
Po zakończeniu kariery zawodniczej pracował jako trener, był także prezesem OKS Olsztyn. Ukończył studia na warszawskiej Akademii Wychowania Fizycznego, był nauczycielem wychowania fizycznego w Zespole Szkół Samochodowych w Olsztynie.

</doc>
<doc id="3476070" url="https://pl.wikipedia.org/wiki?curid=3476070" title="Google Panda">
Google Panda

Algorytm Google Panda – po raz pierwszy wprowadzony w lutym 2011 roku w Stanach Zjednoczonych, w sierpniu tego samego roku objął polskie wyniki wyszukiwania. Algorytm ten ma na celu zwiększyć jakość wyników wyszukiwania ograniczając widoczność stron zawierających mało wartościowe, krótkie, zduplikowane treści.
Ostatnia aktualizacja algorytmu miała miejsce we wrześniu 2014 roku. Panda 4.1 miała za zadanie wypromować małe i średnie serwisy posiadające wysokiej jakości treści.
Działania mające na celu odzyskanie widoczności lub uniknięcie obniżenia pozycji w czasie aktualizacji Algorytmu Google Panda.
Treści zamieszczane na stronie internetowej powinny być przede wszystkim unikalne i wartościowe. Warto dodawać materiały uzupełniające takie jak filmy i grafiki, aktualizować, rozbudowywać istniejące treści. Przede wszystkim należy tworzyć treści przeznaczone dla użytkowników, nie dla robotów wyszukiwarek.

</doc>
<doc id="3476071" url="https://pl.wikipedia.org/wiki?curid=3476071" title="Katarzyna Kiedrzynek">
Katarzyna Kiedrzynek

Katarzyna Kiedrzynek (ur. 19 marca 1991 w Lublinie) – polska piłkarka występująca na pozycji bramkarki w niemieckim klubie VfL Wolfsburg. Reprezentantka Polski. Wcześniej grała w Motorze Lublin, którego jest wychowanką, Górniku Łęczna i Paris Saint-Germain.
Przebieg kariery.
W 2015 roku jako pierwsza Polka w historii zagrała w finale Ligi Mistrzyń. Jej klub, Paris Saint-Germain, przegrał z 1. FFC Frankfurt (1:2). Została również wybrana do najlepszej 18-stki sezonu przez UEFA. W 2016 jej drużyna dotarła do półfinału Ligi Mistrzyń. W 2017, w barwach PSG, ponownie wystąpiła w finale Ligi Mistrzyń. Jej klub przegrał po rzutach karnych z Olympique Lyon (po 120 minutach 0-0; karne 7-6). W 2018 roku sięgnęła z PSG po Puchar Francji, po tym jak w finale rozegranym w Strasbourgu jej klub pokonał Olympique Lyon 1:0. W 2019 i 2020 roku dotarła do ćwierćfinału Ligi Mistrzyń. W maju 2020 roku, po siedmiu latach reprezentowania barw PSG, ogłosiła odejście z paryskiego klubu. Rozegrała w nim 119 meczów (84 ligowe, 11 w Pucharze Francji i 24 w Lidze Mistrzyń).
W grudniu 2014 zrezygnowała z gry w reprezentacji Polski. We wrześniu 2016 po zmianie selekcjonera wróciła do kadry i zagrała w meczu el. ME z Mołdawią. Została kapitanką reprezentacji Polski.

</doc>
<doc id="3476074" url="https://pl.wikipedia.org/wiki?curid=3476074" title="Ranunculus flagelliformis">
Ranunculus flagelliformis

Ranunculus flagelliformis Sm. – gatunek rośliny z rodziny jaskrowatych ("Ranunculaceae" Juss.). Występuje naturalnie w Centralnej i Południowej.
Rozmieszczenie geograficzne.
Rośnie w Meksyku, Gwatemali, Kostaryce, Wenezueli, Ekwadorze, Boliwii, Peru, Chile, Argentynie, Paragwaju, Urugwaju oraz Brazylii. W Meksyku występuje w stanie Hidalgo. W Gwatemali gatunek ten odnotowano w departamentach Chimaltenango, Jalapa oraz San Marcos. W Ekwadorze rośnie w prowincjach Azuay, Bolívar, Cañar, Carchi, Chimborazo, Cotopaxi, Galápagos, Loja, Napo, Pichincha i Tungurahua. W Peru występuje w regionach Amazonas, Ancash, Cajamarca, Cuzco, Huancavelica, La Libertad, Lima, Puno oraz San Martín. W Argentynie ten gatunek zarejestrowano w Dystrykcie Federalnym oraz w prowincjach Buenos Aires, Catamarca, Córdoba, Entre Ríos, Jujuy, Misiones, Neuquén, Salta, San Juan, Santa Fe i Tucumán. W Brazylii rośnie w Dystrykcie Federalnym oraz w stanach São Paulo, Parana i Santa Catarina. 
Biologia i ekologia.
Kwitnie od grudnia do lutego.

</doc>
<doc id="3476075" url="https://pl.wikipedia.org/wiki?curid=3476075" title="Wojna o niepodległość Izraela">
Wojna o niepodległość Izraela



</doc>
<doc id="3476079" url="https://pl.wikipedia.org/wiki?curid=3476079" title="Innastrona.pl">
Innastrona.pl



</doc>
<doc id="3476090" url="https://pl.wikipedia.org/wiki?curid=3476090" title="Odkrycia i badania Antarktydy">
Odkrycia i badania Antarktydy



</doc>
<doc id="3476092" url="https://pl.wikipedia.org/wiki?curid=3476092" title="Elżbieta Makowska-Florczyk">
Elżbieta Makowska-Florczyk

Elżbieta Makowska-Florczyk (ur. 26 marca 1957 w Gliwicach) – polska siatkarka, reprezentantka i mistrzyni Polski.
Kariera sportowa.
W 1973 zdobyła Puchar Polski z Kolejarzem Katowice. W 1976 została mistrzynią Polski w barwach CHKS Komunalni Łódź, sukces ten powtórzyła w 1981 z zespołem Płomienia Milowice. Z Płomieniem zdobyła także brązowy medal mistrzostw Polski w 1982.
W latach 1975–1978 wystąpiła 46 razy w I reprezentacji Polski, m.in. na mistrzostwach Europy w 1977 (4. miejsce).

</doc>
<doc id="3476099" url="https://pl.wikipedia.org/wiki?curid=3476099" title="Aminata Savadogo">
Aminata Savadogo

Aminata Savadogo (ur. 9 stycznia 1993 w Rydze) – łotewska piosenkarka i autorka piosenek, reprezentantka Łotwy podczas 60. Konkursu Piosenki Eurowizji w 2015 roku.
Życiorys.
Wczesne lata.
Urodziła się w Rydze jako córka Łotyszki z rosyjskimi korzeniami oraz ojca pochodzącego z Burkina Faso. Studiuje ekonomię na Uniwersytecie Łotewskim.
Kariera.
2008–2013: Początki.
Jako piętnastolatka wzięła udział w łotewskim programie telewizyjnym "Krodziņā pie Paula", dwa lata później wystąpiła w programie "Muzikālā banka". Niedługo później została jedną z chórzystek zespołu Golden w trzeciej edycji programu "Koru kari", krajowej wersji formatu "Bitwa na głosy".
2014: "Jaunā talantu fabrika".
W 2014 roku Savadogo wzięła udział w koncercie "Dziesma 2014", łotewskich eliminacjach do 59. Konkursu Piosenki Eurowizji, z utworem „I Can Breathe”. Piosenkarka zakwalifikowała się do finału selekcji, w których zajęła ostatecznie piąte miejsce. Niedługo później wystąpiła w programie "Jaunā talantu fabrika", który ostatecznie wygrała.
Od 2015: Konkurs Piosenki Eurowizji i "Inner Voice".
W 2015 roku ponownie zgłosiła się do udziału w łotewskich eliminacjach eurowizyjnych – "Supernova 2015" i zakwalifikowała się do przesłuchań z piosenką „Love Injected”. Dzięki głosom telewidzów awansowała do półfinału selekcji, a pod koniec lutego została jedną z finalistek eliminacji, które ostatecznie wygrała, dzięki czemu została reprezentantką Łotwy podczas 60. Konkursu Piosenki Eurowizji.
W kwietniu wydała swój debiutancki album studyjny, zatytułowany "Inner Voice". 21 maja wystąpiła jako dziesiąta w kolejności w drugim półfinale Konkursu Piosenki Eurowizji i awansowała do finału, w którym wystąpiła z dziewiętnastym numerem startowym i zajęła 6. miejsce ze 186 punktami, w tym z maksymalnymi notami 12 punktów od Irlandii, Litwy i San Marino. Rok później napisała i skomponowała singel Justsa „Heartbeat”, będący łotewską propozycją podczas 61. Konkursu Piosenki Eurowizji.

</doc>
<doc id="3476102" url="https://pl.wikipedia.org/wiki?curid=3476102" title="Festiwal Filmowy &quot;Watch Docs&quot;">
Festiwal Filmowy &quot;Watch Docs&quot;



</doc>
<doc id="3476106" url="https://pl.wikipedia.org/wiki?curid=3476106" title="Monoenergetyzm">
Monoenergetyzm



</doc>
<doc id="3476116" url="https://pl.wikipedia.org/wiki?curid=3476116" title="Lilie z Jeruzalem">
Lilie z Jeruzalem

Lilie z Jeruzalem (norw. "Liljer fra Jerusalem") − powieść kryminalna norweskiego pisarza Gerta Nygårdshauga (w Polsce pod pseudonimem Gert Godeng), opublikowana w 2001, a w Polsce w 2008 w tłumaczeniu Elżbiety Frątczak-Nowotny.
Jest ósmą powieścią cyklu "Krew i wino", w której występuje smakosz, znawca języków i detektyw amator Fredric Drum oraz Skarphedin Olsen, detektyw pracujący w Centrali Policji Kryminalnej w Oslo (ten drugi jest postacią centralną tej części cyklu). Sprawa dotyczy tym razem tajemniczego morderstwa na Starym Mieście w Oslo (Saxegaardsgata 1) – nie znaleziono tam ciała, ale tylko cztery litry zakrzepłej, ludzkiej krwi. Zniknął też właściciel lokalu - Aron Rhymfaxe, inwalida na wózku. W mieszkaniu, opróżnionym ze sprzętów, znaleziono osiem zeszytów z dziwnym pismem, dotyczącym alchemii, jak również kupkę rudy żelaza z Folldal i kupkę złotego proszku najwyższej jakości. W wazonie stało sześć lilii (kultywar 'Journey's End'). W zbliżonym czasie doszło do zamachu bombowego w Oslo przy Gables Gate, w którym zginęło młode małżeństwo. Wszystkie tropy prowadzą w świat alchemii (m.in. do pism Fulcanellego), Esseńczyków, a także do starożytnego miasta Kumran w Izraelu, nad brzegiem Morza Martwego i odnalezionych tam antycznych zwojów.

</doc>
<doc id="3476118" url="https://pl.wikipedia.org/wiki?curid=3476118" title="Monument (Oregon)">
Monument (Oregon)

Monument – miasto w Stanach Zjednoczonych, w stanie Oregon, w hrabstwie Grant.

</doc>
<doc id="3476120" url="https://pl.wikipedia.org/wiki?curid=3476120" title="London Women’s Sevens 2015">
London Women’s Sevens 2015

London Women’s Sevens 2015 – pierwsza edycja wchodzącego w skład World Rugby Women’s Sevens Series turnieju London Women’s Sevens przeznaczonego dla żeńskich reprezentacji narodowych w rugby 7. Odbyła się wraz z turniejem męskim w dniach 15–16 maja 2015 roku na Twickenham Stadium i Twickenham Stoop w Londynie będąc piątym turniejem sezonu 2014/2015.
Pierwsze oficjalne międzynarodowe zawody pod egidą IRB w Londynie odbyły się w roku 2012 w ramach IRB Women’s Sevens Challenge Cup.
Informacje ogólne.
Rozegrane na Twickenham Stadium i Twickenham Stoop zawody były piątym turniejem sezonu 2014/2015 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Brazylii. Podział na grupy oraz rozkład gier zostały opublikowane przez World Rugby pod koniec kwietnia 2015 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów.
Niespodzianką pierwszego dnia była pierwsza w tym sezonie porażka nowozelandzkiej reprezentacji przerywająca passę 37 kolejnych meczów, a jedyną drużyną z kompletem zwycięstw w fazie grupowej była Kanada. W emocjonującym finałowym pojedynku Australijki przegrywające dwunastoma punktami na cztery minuty przed jego końcem trzykrotnie przyłożyły piłkę w polu punktowym Kanadyjek zdobywając swój pierwszy tytuł od Brasil Women’s Sevens 2014. Najwięcej punktów zdobyły Nowozelandka Portia Woodman i reprezentantka USA Victoria Folayan.

</doc>
<doc id="3476126" url="https://pl.wikipedia.org/wiki?curid=3476126" title="Monument (Kolorado)">
Monument (Kolorado)

Monument – miasto w Stanach Zjednoczonych, w stanie Kolorado, w hrabstwie El Paso.

</doc>
<doc id="3476162" url="https://pl.wikipedia.org/wiki?curid=3476162" title="Portret ułomnego mężczyzny">
Portret ułomnego mężczyzny

Portret ułomnego mężczyzny to obraz olejny z XVI wieku z gabinetu osobliwości na zamku Ambras w Innsbrucku, zamiejscowej placówce Muzeum Historii Sztuki w Wiedniu.
Opis obrazu.
Prostokątny obraz ma wymiary 135 x 110 cm. Pokazuje nagiego, oprócz czapki i kryzy, mężczyznę na ciemnym tle, leżącego na meblu będącym rodzajem tapczanu. Za jego głową widać skrzynkę lub szafkę z perforowanymi lub zdobionymi intarsją drzwiczkami i ściankami bocznymi. Powyżej pleców leżącego farba jest uszkodzona.
Przedstawiony mężczyzna zwraca głowę w kierunku obserwatora w profilu w trzech czwartych, a jego szyja jest uniesiona prosto w górę. W przeciwieństwie do napiętej pozycji głowy, leżący korpus na ciemnym tle wydaje się prawie biały, bezwładny i bezsilny. Prawe ramię leży równolegle do ciała, mięśnie wydają się dotknięte atrofią, a palce niefunkcjonalne. Kciuk opada w kierunku dłoni. Uda wydają się skrócone, szczupłe i mało umięśnione podudzia są skrzyżowane i podciągnięte, a stopy zdeformowane.
Między ubraną w kryzę i czapkę głową a nagim, nieruchomym ciałem, zajmującym prawie dwie trzecie szerokości obrazu, istnieje silny kontrast.
Historia obrazu.
Kolekcja obrazów na zamku została założona przez arcyksięcia Ferdynanda II Habsburga (1529-1595) i od początku była zaplanowana do wystawienia w czymś w rodzaju muzeum. Jest całkiem możliwe, że portret ułomnego mężczyzny należał już od początku do kolekcji.
Kogo przedstawia obraz, do dzisiaj nie wiadomo. Portret pochodzi z XVI wieku, okresu, kiedy powstały liczne kontakty między dworami panujących i kolekcjonerami sztuki z jednej, a przyrodnikami i naukowcami z drugiej strony. Jest więc możliwe, że portretowany został namalowany nago ze wszystkimi detalami swojej ułomności ze względu na zainteresowania naukowe. Równie możliwe jest jednak, że był uważany za wartościowy obiekt do zbioru osobliwości. Uderzający jest w każdym razie portretowy charakter przedstawienia głowy, wskazujący jedynie na ciekawość i zaprzeczający zainteresowaniom naukowym. Czasami próbowano go identyfikować z bezrękim kaligrafem Thomasem Schweickerem, ale ze względu na rodzaj kalectwa jest to wysoce nieprawdopodobne.
Michel de Montaigne zaprzeczył z niezbyt jasnych powodów wizycie na zamku w 1580/81 roku. Skąd jednak Montaigne wiedział, że na zamku znajdowała się kolekcja obrazów, nie wiadomo. Prawdopodobnie niezwykły obraz byłby dla niego interesujący, ponieważ w drugim tomie swoich esejów przedstawia wygląd dziecka z wadami rozwojowymi i komentuje go tak: "Co zdarza się przeciw zwyczajom, jest przeciwko naturze. Jednak nie ma niczego, całkiem niczego, co zdarzałoby się niezgodnie z naturą. Pozwólcie nam, dzięki swojemu uniwersalnemu rozumowi, otrząsnąć się z absurdalnego zdumienia, które nas pochłania za każdym razem podczas niezwykłych wydarzeń!".
Mniej nowocześnie ocenił portret lekarz i numizmatyk Charles Patin, kiedy w 1690 r. pokazano mu na zamku Ambras porównywalny wizerunek. Nie "bez przerażenia" przypatrywałem się "straszliwie okaleczonemu" ciału, pisał w notatce.
Późniejsze pokolenia oceniały go podobnie, jak Patin, dyskutowano, czy obraz w ogóle pokazywać publiczności. Niezwykłe jest, że ciało portretowanego było zakryte zwisającym, czerwonym papierem, który zwiedzający mógł podnieść i z powrotem opuścić. Uszkodzenia farby powyżej pleców pokazują miejsce, gdzie papier był przyklejony. W obszarze poniżej kryzy i za wygiętymi nogami został namalowany rodzaj "guzików", które sugerują, że już w czasie malowania obrazu podjęto kroki, by ciało mężczyzny było zasłonięte. Wpis do inwentarza zamku Ambras z 1666 r. tak opisuje obraz: "Konterfekt męża w czerwonym kłobuku na głowie, zasłonięty czerwonym, uszkodzonym papierem".
Biorąc pod uwagę, że meble i części ubrania na obrazie pasują dokładnie do otoczenia, w którym do dzisiaj wisi, należy założyć, że chodzi o pracę na zlecenie dla Ferdynanda II i jego kolekcji. W najwcześniejszym, znanym katalogu kolekcji w Ambras, który pochodzi z 1621 r. obraz wprawdzie nie został wspomniany, ale katalog ten traktuje zbiory często sumarycznie i nie wymienia każdej pojedynczej sztuki z osobna. Również inwentarz z 1882 r. nie wymienia obrazu. Nie musi to wprawdzie oznaczać, że obraz w tym czasie nie znajdował się w kolekcji, ale że był jednak przez wieki ignorowany przez naukę. Obraz zwany przez długie lata "Portretem kaleki", ma dziś pod nazwą "Portret ułomnego mężczyzny" numer inwentarzowy 8344 gabinetu osobliwości zamku Ambras (Muzeum Historii Sztuki w Wiedniu).
Badania i prezentacja.
Dopiero ostatnio nauka zaczęła zajmować się portretem ułomnego mężczyzny. Wymienić tu należy szczególnie grupę roboczą prof. dra Volkera Schönwiesego oraz interdyscyplinarny, partycypacyjny projekt badawczy.
Diagnoza medyczna.
Możliwe, że sportretowana osoba wykazuje symptomy artrogrypozy "(łac. arthrogryposis multiplex congenita)", wrodzonego przykurczu stawów.

</doc>
<doc id="3476163" url="https://pl.wikipedia.org/wiki?curid=3476163" title="Kiowa (Oklahoma)">
Kiowa (Oklahoma)

Kiowa – miasto w Stanach Zjednoczonych, w stanie Oklahoma, w hrabstwie Pittsburg.

</doc>
<doc id="3476165" url="https://pl.wikipedia.org/wiki?curid=3476165" title="Carmen (singel)">
Carmen (singel)



</doc>
<doc id="3476167" url="https://pl.wikipedia.org/wiki?curid=3476167" title="Kiowa (Kolorado)">
Kiowa (Kolorado)

Kiowa – miasto w Stanach Zjednoczonych, w stanie Kolorado, siedziba administracyjna hrabstwa Elbert.

</doc>
<doc id="3476169" url="https://pl.wikipedia.org/wiki?curid=3476169" title="FIA GT Championship 2000">
FIA GT Championship 2000

Czwarty sezon FIA GT Championship rozpoczął się 26 marca na torze Circuit de Valencia, a zakończył się 22 października na torze Circuit de Nevers Magny-Cours. Tytuł w klasie GT zdobył zespół Lister Storm Racing, a w klasie N-GT tytuł zdobył zespół Larbre Compétition Chéreau.

</doc>
<doc id="3476171" url="https://pl.wikipedia.org/wiki?curid=3476171" title="Carmen (singel Stromae’a)">
Carmen (singel Stromae’a)

„Carmen” – siedemnasty singel belgijskiego muzyka Stromae’a, pochodzi z jego drugiego albumu studyjnego "Racine carrée".
Lista utworów.
9 czerwca 2015 roku został opublikowany Handsome Habibi Remix.
Teledysk.
Teledysk do utworu wyreżyserowany przez Sylvaina Chometa został opublikowany 1 kwietnia 2015 roku.
Występy na żywo.
Stromae wykonał utwór na żywo podczas Jimmy Kimmel Live! w 2015 roku.

</doc>
<doc id="3476172" url="https://pl.wikipedia.org/wiki?curid=3476172" title="Danuta Karczewicz">
Danuta Karczewicz

Danuta Bronisława Karczewicz (ur. 27 marca 1941) – polska okulistka, profesor nauk medycznych.
W 1999 roku został jej nadany tytuł naukowy profesora nauk medycznych. Pracowała jako profesor i wieloletni kierownik Katedry i Kliniki Okulistyki Pomorskiego Uniwersytetu Medycznego. Kierowała też Oddziałem Okulistyki Dziecięcej w Samodzielnym Publicznym Szpitalu klinicznym Nr 2 PUM w Szczecinie. Wypromowała 17 doktorów.
Jest członkiem Polskiego Towarzystwa Okulistycznego (zasiadała w prezydium zarządu głównego). Ponadto jest też prezesem zarządu szczecińskiej Fundacji na rzecz Zapobiegania Ślepocie i Niedowidzeniu.
Publikowała w czasopismach krajowych i zagranicznych, m.in. w „Klinice Ocznej", gdzie jest członkinią redakcji (kronikarzem) oraz członkinią komitetu honorowego.

</doc>
<doc id="3476173" url="https://pl.wikipedia.org/wiki?curid=3476173" title="Witold Mroziewski (duchowny)">
Witold Mroziewski (duchowny)

 
Witold Mroziewski (ur. 25 marca 1966 w Augustowie) – polski duchowny rzymskokatolicki, biskup pomocniczy Brooklynu od 2015.
Życiorys.
Święcenia kapłańskie otrzymał 29 czerwca 1991 z rąk biskupa Juliusza Paetza. Przez rok był wikariuszem w parafii Kadzidło, a w 1992 roku został wysłany do diecezji Brooklyn USA, by posługiwać mieszkającym tam Polakom. Uzyskał magisterium (2001) i doktorat z prawa kanonicznego na Katolickim Uniwersytecie Lubelskim (2003 rok). Od 2001 roku jest kapłanem diecezji Brooklyn. Był wikariuszem (1993–2001), administratorem (2000) i proboszczem (2002–2013) parafii Matki Bożej Częstochowskiej i św. Kazimierza na Brooklynie, sędzią trybunału diecezjalnego i koordynatorem duszpasterstwa Polaków. Ponadto był również zastępcą promotora sprawiedliwości w sprawach karnych (od 2009), członkiem rady kapłańskiej, obrońcą węzła i proboszczem parafii Świętego Krzyża w Maspeth (od 2013 roku). Przy parafii działa też Szkoła Języka i Kultury Polskiej im. Jana Pawła II, jedna z największych polskich placówek dokształcających na Wschodnim Wybrzeżu.
19 maja 2015 papież Franciszek mianował go biskupem pomocniczym diecezji Brooklinu oraz biskupem tytularnym "Walla Walla". Sakry udzielił mu 20 lipca 2015 biskup Brooklynu - Nicholas DiMarzio.

</doc>
<doc id="3476174" url="https://pl.wikipedia.org/wiki?curid=3476174" title="Geldermalsen (stacja kolejowa)">
Geldermalsen (stacja kolejowa)

Geldermalsen (ned: "Station Geldermalsen") – stacja kolejowa w Geldermalsen, w prowincji Geldria, w Holandii. W celu ułatwienia dojścia od stacji kolejowej, gdzie budynek dworca znajduje się na peronie wyspowym, wybudowano kładkę nad torami. Do lutego 2011 roku istniało tam również przejście podziemne. Obecny budynek pierwszej stacja w Geldermalsen otwartej w dniu 1 listopada 1868 r. pochodzi z 1884.

</doc>
<doc id="3476175" url="https://pl.wikipedia.org/wiki?curid=3476175" title="Trepuzzi (stacja kolejowa)">
Trepuzzi (stacja kolejowa)

Trepuzzi (wł. "Stazione di Trepuzzi") – stacja kolejowa w Trepuzzi, w prowincji Lecce, w regionie Apulia, we Włoszech.
Według klasyfikacji RFI ma kategorię "srebrną".
Stacja została otwarta 16 stycznia 1866 wraz z linią Brindisi-Lecce. Ma dwa perony z zadaszeniem, połączone przejściem podziemnym.
Jest aktywna do obsługi pasażerów na linii Bari - Lecce. Zatrzymują się tu pociągi regionalne i kilka dalekobieżnych do Rzymu.

</doc>
<doc id="3476177" url="https://pl.wikipedia.org/wiki?curid=3476177" title="Gare de La Frayère">
Gare de La Frayère

Gare de La Frayère – przystanek kolejowy w Cannes, w dzielnicy La Bocca, w departamencie Alpy Nadmorskie, w regionie Prowansja-Alpy-Lazurowe Wybrzeże, we Francji.
Linia została otwarta w 1871 przez Compagnie des Chemins de fer de Paris à Lyon et à la Méditerranée (PLM), zamknięta w 1938 roku i ponownie otwarta w 2005. Jest przystankiem należącym do Société nationale des chemins de fer français (SNCF) obsługiwanym przez pociągi TER Provence-Alpes-Côte d'Azur kursujące między Grasse do Ventimiglia, poprzez Cannes i Niceę.
Położenie.
Przystanek znajduje się na linii Cannes – Grasse, w km 4,376, na wysokości 54 m, pomiędzy stacjami Le Bosquet i Ranguin.

</doc>
<doc id="3476179" url="https://pl.wikipedia.org/wiki?curid=3476179" title="Mahran Radi">
Mahran Radi

Mahran Radi (hebr. מהראן ראדי, ur. 1 lipca 1982 w Sulam) – izraelski piłkarz grający na pozycji środkowego pomocnika. Od 2015 roku jest piłkarzem klubu Hapoel Beer Szewa.
Kariera klubowa.
Swoją karierę piłkarską Radi rozpoczął w klubie Maccabi Tel Awiw. W sezonie 2001/2002 był członkiem pierwszego zespołu Maccabi, jednak nie zdołał w nim zadebiutować w pierwszej lidze izraelskiej. W 2002 roku odszedł do drugoligowego Maccabi Kefar Kanna. Po dwóch latach gry w nim odszedł do trzecioligowego Hapoelu Aszkelon. W sezonie 2004/2005 awansował z nim z trzeciej do drugiej ligi.
Latem 2006 roku Radi przeszedł do pierwszoligowego Maccabi Herclijja. Po dwóch sezonach gry w nim odszedł do Bene Jehuda Tel Awiw. W sezonie 2008/2009 zajął z nim 5. miejsce w lidze, a w sezonie 2009/2010 - 4. miejsce.
W 2010 roku Radi został piłkarzem Hapoelu Akka. Zadebiutował w nim 26 września 2010 w przegranym 2:3 wyjazdowym meczu z Hapoelu Ramat Gan. W Hapoelu Akka grał przez rok.
W 2011 roku Radi przeszedł do Bene Sachnin. Swój debiut w nim zaliczył 20 sierpnia 2011 w przegranym 2:4 wyjazdowym spotkaniu z Hapoelem Ironi Riszon le-Cijjon. Zawodnikiem Bene Sachnin był do końca sezonu 2011/2012.
Latem 2012 Radi wrócił do Maccabi Tel Awiw. W Maccabi zadebiutował 27 sierpnia 2012 w wygranym 2:1 domowym meczu z Maccabi Hajfa. W sezonach 2012/2013 i 2013/2014 wywalczył z Maccabi dwa tytuły mistrza Izraela. W sezonie 2014/2015 wywalczył dublet.
Latem 2015 Radi przeszedł do klubu Hapoel Beer Szewa.
Kariera reprezentacyjna.
W reprezentacji Izraela Radi zadebiutował 11 września 2012 roku w przegranym 0:4 meczu eliminacji do MŚ 2014 z Rosją, rozegranym w Ramat Gan. 12 października 2012, w swoim drugim występie w kadrze narodowej, w meczu eliminacji do MŚ 2014 z Luksemburgiem (6:0) strzelił swojego pierwszego gola w kadrze narodowej.

</doc>
<doc id="3476184" url="https://pl.wikipedia.org/wiki?curid=3476184" title="Agata Piszcz">
Agata Piszcz

Agata Piszcz, po mężu Dziamska (ur. 24 czerwca 1974 w Poznaniu) – polska kajakarka, medalista mistrzostw świata, mistrzyni Polski.
Kariera sportowa.
Była zawodniczką Posnanii. Jej największym sukcesem w karierze był brązowy medal mistrzostw świata w konkurencji K-4 200 m w 1999 (jej partnerkami były Aneta Michalak, Beata Sokołowska i Aneta Pastuszka). W pozostałych startach na mistrzostwach świata zajmowała miejsca: 1997 – 7 m. (K-4 200 m), 4 m. (K-4 500 m), 1998 – 7 m. (K-4 500 m), 1999 – 6 m. (K-2 1000 m). Na mistrzostwach Europy zajmowała miejsca: 1997 – 6 m. (K-4 500 m), 1999 – 7 m. (K-4 200 m), 2000 – 4 m. (K-4 200 m) i 4 m. (K-4 500 m).
Sześciokrotnie zdobywała mistrzostwo Polski:
Jest córką Rafała Piszcza.

</doc>
<doc id="3476186" url="https://pl.wikipedia.org/wiki?curid=3476186" title="Piotr Pawłowski (kajakarz)">
Piotr Pawłowski (kajakarz)

Piotr Pawłowski (ur. 15 czerwca 1959) – polski kanadyjkarz, medalista mistrzostw świata, mistrz Polski.
Kariera sportowa.
Był zawodnikiem Warty Poznań.
Jego największym sukcesem w karierze był brązowy medal mistrzostw świata w 1979 w konkurencji C-2 500 m (z Markiem Łbikiem). Na tych samych mistrzostwach zajmował ponadto miejsca 8. (C-2 1000 m) i 10. (C-2 10000 m).
Pięciokrotnie zdobywał mistrzostwo Polski (we wszystkich startach z Markiem Łbikiem):

</doc>
<doc id="3476190" url="https://pl.wikipedia.org/wiki?curid=3476190" title="Mistrzostwa Azji w Piłce Siatkowej Kobiet 2015">
Mistrzostwa Azji w Piłce Siatkowej Kobiet 2015

Mistrzostwa Azji w piłce siatkowej kobiet 2015 – rozgrywane są w Chinach w dniach 20-28 maja 2015. Zespoły rywalizują w Tiencinie. O tytuł mistrzowski rywalizowało 14 czołowych krajowych reprezentacji. Dwie reprezentacje wycofały się z turnieju przed rozpoczęciem.
Rozgrywki grupowe.
Pierwsza faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Druga faza grupowa.
Grupa E.
Tabela
Wyniki
Grupa F.
Tabela
Wyniki
Grupa G.
Tabela
Wyniki
Grupa H.
Tabela
Wyniki

</doc>
<doc id="3476192" url="https://pl.wikipedia.org/wiki?curid=3476192" title="Ran Ben Szimon">
Ran Ben Szimon

Ran Ben Szimon (hebr. רן בן שמעון, ur. 28 listopada 1970 w Petach Tikwie) – izraelski piłkarz, grający na pozycji obrońcy. W reprezentacji Izraela rozegrał 34 mecze.
Kariera klubowa.
Swoją karierę piłkarską Ben Szimon rozpoczął w klubie Maccabi Petach Tikwa. W 1987 roku awansował do pierwszego zespołu Maccabi. W sezonie 1987/1988 zadebiutował w jego barwach w pierwszej lidze izraelskiej. W debiutanckim sezonie spadł z Maccabi z pierwszej do drugiej ligi. W sezonie 1990/1991 powrócił z Maccabi do pierwszej ligi. W Maccabi grał do końca sezonu 1994/1995.
Latem 1995 roku Ben Szimon przeszedł do Hapoelu Hajfa. W sezonie 1997/1998 zajął z nim 3. miejsce w lidze, a w sezonie 1998/1999 wywalczył swoje jedyne w karierze mistrzostwo Izraela. W sezonie 2000/2001 ponownie był z Hapoelem trzeci w lidze.
Latem 2001 Ben Szimon przeszedł do Hapoelu Petach Tikwa. Grał w nim w sezonie 2001/2002. W sezonie 2002/2003 występował w Bene Jehuda Tel Awiw, w którym zakończył swoją karierę.
Kariera reprezentacyjna.
W reprezentacji Izraela Ben Szimon zadebiutował 9 września 1992 roku w zremisowanym 1:1 towarzyskim meczu z Polską, rozegranym w Mielcu. W swojej karierze grał w eliminacjach do MŚ 1994, do MŚ 1998 i do Euro 2000. Od 1992 do 1999 roku rozegrał w kadrze narodowej 34 mecze.
Kariera trenerska.
Po zakończeniu kariery piłkarskiej Ben Szimon został trenerem. W 2005 roku został trenerem Hapoelu Hajfa i pracował w nim do 2006 roku. W 2006 roku został trenerem klubu Hapoel Ironi Kirjat Szemona. W sezonie 2006/2007 awansował z nim z drugiej do pierwszej ligi. W sezonie 2007/2008 zajął z nim 3. miejsce w lidze.
W 2008 roku Ben Szimon objął zespół Maccabi Tel Awiw. W 2009 roku wrócił do Hapoelu Ironi Kirjat Szemona. W sezonie 2010/2011 zdobył z nim Toto Cup. Z kolei w sezonie 2011/2012 doprowadził klub do zdobycia dubletu - mistrzostwa oraz Toto Cup.
W 2012 roku Ben Szimon został trenerem cypryjskiego AEK Larnaka. Następnie w sezonie 2013/2014 pracował w Hapoelu Tel Awiw. W 2014 roku został trenerem Maccabi Petach Tikwa.

</doc>
<doc id="3476193" url="https://pl.wikipedia.org/wiki?curid=3476193" title="Siergiej Karpow">
Siergiej Karpow

Siergiej Pawłowicz Karpow (Сергей Павлович Карпов, ur. 1948) – rosyjski historyk mediewista, bizantynolog. 
Członek Rosyjskiej Akademii Nauk od 2003. Specjalizuje się w dziejach Cesarstwa Trapezuntu i historii Chazarów. 

</doc>
<doc id="3476195" url="https://pl.wikipedia.org/wiki?curid=3476195" title="Adam i jego klony">
Adam i jego klony

Adam i jego klony (ang. "Splitting Adam") – amerykańsko-kanadyjski film komediowy z 2015 roku w reżyserii Scotta McAboya. Zrealizowany przez wytwórnię Pacific Bay Entertainment. Główne role w filmach zagrali Jace Norman (z "Niebezpiecznego Henryka"), Jack Griffo (z "Grzmotomocnych") oraz Isabela Moner (ze "100 rzeczy do przeżycia przed liceum").
Premiera filmu odbyła się w Stanach Zjednoczonych 16 lutego 2015 na amerykańskim Nickelodeon. W Polsce film odbył się 23 maja 2015 na antenie Nickelodeon Polska.
Opis fabuły.
Film opisuje historię piętnastoletniego chłopaka – Adama Bakera (Jace Norman), który jest zapracowany. Jego miłością jest piękna ratowniczka z wodnego parku rozrywki, Lori Collins (Isabela Moner). Pewnego dnia życie Adama odmienia tajemnicze urządzenie skonstruowane przez jego wujka, magika Mitcha (Tony Cavalero) i za sprawą wynalazku zostaje przypadkowo sklonowany, a każdy z jego sobowtórów jest obdarzony innymi cechami charakteru. Na szczęście chłopak ma dwóch przyjaciół, Danny'ego (Seth Isaac Johnson) i Sheldona (Amarr M. Wooten), na których zawsze może liczyć.
Wersja polska.
Wersja polska: na zlecenie Nickelodeon Polska – Master Film
Nadzór merytoryczny: Katarzyna Dryńska
Wystąpili:
i inni
Lektor: Ireneusz Machnicki

</doc>
<doc id="3476197" url="https://pl.wikipedia.org/wiki?curid=3476197" title="Antey">
Antey



</doc>
<doc id="3476199" url="https://pl.wikipedia.org/wiki?curid=3476199" title="Przemysław Gawrych">
Przemysław Gawrych

Przemysław Gawrych (ur. 1 lutego 1982 w Poznaniu) – polski kajakarz, medalista mistrzostw świata, mistrz Polski.
Kariera sportowa.
Był zawodnikiem Posnania. Jego największymi sukcesami w karierze były dwa brązowe medale mistrzostw świata w konkurencji K-4 1000 m w 2005 (partnerami byli Paweł Baumann, Adam Wysocki i Marek Twardowski) i w K-4 500 m w 2006 (partnerami byli Paweł Baumann, Adam Wysocki i Tomasz Mendelski). Ponadto na mistrzostwach świata w 2009 zajął 6 m. w konkurencji K-4 1000 m. Na mistrzostwach Europy zajmował miejsca: 9. (K-4 200 m) i 6. (K-4 500 m) w 2004, 9. (K-4 500 m) w 2005, 4. (K-4 500 m) i 5. (K-4 1000 m) w 2006.
Sześciokrotnie zdobył mistrzostwo Polski:

</doc>
<doc id="3476200" url="https://pl.wikipedia.org/wiki?curid=3476200" title="Ran Ben Shimon">
Ran Ben Shimon



</doc>
<doc id="3476202" url="https://pl.wikipedia.org/wiki?curid=3476202" title="Sergey Karpov">
Sergey Karpov



</doc>
<doc id="3476204" url="https://pl.wikipedia.org/wiki?curid=3476204" title="Mistrzostwa Polski w kajakarstwie 2012">
Mistrzostwa Polski w kajakarstwie 2012



</doc>
<doc id="3476205" url="https://pl.wikipedia.org/wiki?curid=3476205" title="Mistrzostwa Polski w kajakarstwie 2014">
Mistrzostwa Polski w kajakarstwie 2014



</doc>
<doc id="3476206" url="https://pl.wikipedia.org/wiki?curid=3476206" title="Mistrzostwa Polski w kajakarstwie 2013">
Mistrzostwa Polski w kajakarstwie 2013



</doc>
<doc id="3476210" url="https://pl.wikipedia.org/wiki?curid=3476210" title="Eparchia syktywkarska">
Eparchia syktywkarska

Eparchia syktywkarska – jedna z eparchii Rosyjskiego Kościoła Prawosławnego, z siedzibą w Syktywkarze, utworzona w październiku 1995. Początkowo obejmowała całe terytorium Republiki Komi.
Ordynariuszem eparchii od jej powstania jest biskup syktywkarski i workucki (od 2016 arcybiskup syktywkarski i komi-zyriański) Pitirim (Wołoczkow).
W 2012 w skład eparchii wchodziło 345 parafii, zgrupowanych w 27 dekanatach. W wymienionym roku w eparchii pracowało 126 księży.
16 kwietnia 2016 z administratury wydzielono nową eparchię – workucką, jednak z tych dwóch eparchii (macierzystej i nowej) nie utworzono metropolii.
Organem prasowym eparchii jest miesięcznik „Jeparchialnyje wiedomosti”.
Monastery.
W 2012 na terenie eparchii działało 7 monasterów:

</doc>
<doc id="3476217" url="https://pl.wikipedia.org/wiki?curid=3476217" title="Gaj Chaimow">
Gaj Chaimow

Gaj Chaimow (hebr. גיא חיימוב, ur. 9 marca 1986 w Holonie) – izraelski piłkarz grający na pozycji bramkarza. Od 2016 roku jest piłkarzem klubu Hapoel Beer Szewa.
Kariera klubowa.
Swoją karierę piłkarską Chaimow rozpoczął w klubie Maccabi Tel Awiw. W 2005 roku awansował do pierwszego zespołu Maccabi. W sezonie 2005/2006 był rezerwowym bramkarzem dla Lirana Straubera. Latem 2006 roku został wypożyczony do Hapoelu Kefar Sawa. W sezonie 2006/2007 zadebiutował w nim w pierwszej lidze izraelskiej. Przez dwa lata rozegrał w Hapoelu 3 ligowe mecze. W sezonie 2008/2009 ponownie był bramkarzem Maccabi i tym razem pełnił rolę rezerwowego dla Dragoslava Jevricia. W sezonie 2009/2010 przebywał na wypożyczeniu w drugoligowym klubie Hakoah Amidar Ramat Gan.
W 2010 roku Chaimow został wypożyczony do Hapoelu Ironi Kirjat Szemona. Swój debiut w nim zaliczył 21 sierpnia 2010 w wygranym 2:0 domowym meczu z Bene Sachnin. W Hapoelu był podstawowym bramkarzem.
Latem 2011 Chaimow wrócił do Maccabi Tel Awiw. Zadebiutował w nim 21 sierpnia 2011 w wygranym 3:1 wyjazdowym meczu z Hapoelem Petach Tikwa.
W 2012 roku Chaimow ponownie został wypożyczony, tym razem do cypryjskiego klubu AEK Larnaka. W cypryjskiej ekstraklasie zadebiutował 2 września 2012 w wygranych 1:0 derbach Larnaki z Alki Larnaka. Z AEK Larnaka zajął 4. miejsce w lidze.
W 2013 roku Chaimow odszedł z Maccabi Tel Awiw do Hapoelu Ironi Kirjat Szemona. W sezonie 2013/2014 zdobył z nim Puchar Izraela. W 2016 trafił do Hapoelu Beer Szewa.
Kariera reprezentacyjna.
W 2003 roku Chaimow wraz z reprezentacją Izraela U-17 wystąpił na Mistrzostwach Europy U-17 w Portugalii.
W dorosłej reprezentacji Izraela Chaimow zadebiutował 6 września 2011 roku w przegranym 1:3 meczu eliminacji do Euro 2012 z Chorwacją, rozegranym w Zagrzebiu. W 46. minucie tego meczu zmienił Dudu Aouate.

</doc>
<doc id="3476230" url="https://pl.wikipedia.org/wiki?curid=3476230" title="Borys Kuzniecow (bokser)">
Borys Kuzniecow (bokser)



</doc>
<doc id="3476231" url="https://pl.wikipedia.org/wiki?curid=3476231" title="Borys Kuzniecow (ur. 1957)">
Borys Kuzniecow (ur. 1957)



</doc>
<doc id="3476233" url="https://pl.wikipedia.org/wiki?curid=3476233" title="Borys Kuzniecow (ur. 1928)">
Borys Kuzniecow (ur. 1928)



</doc>
<doc id="3476235" url="https://pl.wikipedia.org/wiki?curid=3476235" title="Małgorzata Denisow">
Małgorzata Denisow

Małgorzata Denisow, primo voto Danecka secundo voto Januszewicz (ur. 19 lipca 1952 w Szczecinie) – polska siatkarka, reprezentantka Polski, brązowa medalistka mistrzostw Europy (1971), mistrzyni Polski.
Kariera sportowa.
Karierę sportową rozpoczęła w MKS Lublin, następnie grała w II-ligowym AZS Lublin. Jako zawodniczka AZS-AWF Warszawa wywalczyła wicemistrzostwo Polski w 1973 i 1975 oraz brązowy medal mistrzostw Polski w 1974, w barwach Startu Łódź zdobyła mistrzostwo Polski w 1977, wicemistrzostwo Polski w 1978 i 1980, brązowy medal mistrzostw Polski w 1976 i 1979.
Z reprezentacją Polski juniorek zdobyła brązowy medal mistrzostw Europy w 1969. W reprezentacji Polski seniorek debiutowała 19 czerwca 1970 w towarzyskim spotkaniu z Bułgarią, wystąpiła następnie m.in. na mistrzostwach świata w 1974 (9. miejsce), mistrzostwach Europy w 1971 (2. miejsce) i 1975 (6. miejsce). Ostatni raz w biało-czerwonych barwach wystąpiła w meczu mistrzostw Europy z ZSRR - 25 października 1975. Łącznie w I reprezentacji zagrała w 111 spotkaniach, w tym 105 oficjalnych.

</doc>
<doc id="3476237" url="https://pl.wikipedia.org/wiki?curid=3476237" title="Berestejśka">
Berestejśka

Berestejśka () – jedna ze stacji kijowskiego metra na linii Swjatoszynśko-Browarśkiej. Została otwarta 5 listopada 1971 roku.
Stacja znajduje się pod skrzyżowaniem pomiędzy Prospektem Pieriemohy ("Aleja Zwycięstwa") i ulicą Mykołaja Wasilenki/Wasilija Degtjarjowa, posiadając tylko jeden przedsionek, który jest powiązany z metrem, umożliwiając dostęp z obu stron skrzyżowania. Stacji, wraz z dwoma innymi sąsiednimi na tej samej linii, była pierwszą w Kijowie budowana metodą odkrywkową.

</doc>
<doc id="3476238" url="https://pl.wikipedia.org/wiki?curid=3476238" title="Kliment Bojadżew">
Kliment Bojadżew



</doc>
<doc id="3476239" url="https://pl.wikipedia.org/wiki?curid=3476239" title="Abd al-Kabir Ghannam">
Abd al-Kabir Ghannam

Abd al-Kabir Ghannam, Abdel Kebir Ghennam (arab. عبد الكبير غنام, "ʿAbd al-Kabīr Ghannām") − marokański bokser, brązowy medalista Igrzysk Śródziemnomorskich 1997 w Bari.

</doc>
<doc id="3476242" url="https://pl.wikipedia.org/wiki?curid=3476242" title="Czerszla">
Czerszla



</doc>
<doc id="3476251" url="https://pl.wikipedia.org/wiki?curid=3476251" title="Patrick Palmer">
Patrick Palmer

Patrick Palmer − angielski bokser, złoty medalista Mistrzostw Europy z roku 1934.
W kwietniu 1934 został brązowym medalistą Mistrzostw Europy 1934 w kategorii muszej. W ćwierćfinale pokonał na punkty reprezentanta Włoch Enrico Urbinatiego. W półfinale wyeliminował reprezentanta Polski Szapsela Rotholca, a w finale Frigyesa Kubinyia, wygrywając przez dyskwalifikację. Łącznie reprezentacja Anglii zdobyła pięć medali na Mistrzostwach Europy, w tym dwa złote. W tym samym roku zdobył złoty medal na Igrzyskach Imperium Brytyjskiego w Londynie.

</doc>
<doc id="3476252" url="https://pl.wikipedia.org/wiki?curid=3476252" title="Czerwony Rów">
Czerwony Rów



</doc>
<doc id="3476253" url="https://pl.wikipedia.org/wiki?curid=3476253" title="Osówko (Osowo)">
Osówko (Osowo)

Osówko (dodatkowa nazwa w j. kaszub. Òsówkò ; niem. "Wespen") – część wsi Osowo w Polsce położona w województwie pomorskim, w powiecie kościerskim, w gminie Karsin.
Miejscowość położona jest na pograniczu Równiny Charzykowskiej i kompleksu leśnego Borów Tucholskich.
W latach 1975–1998 miejscowość należała administracyjnie do województwa gdańskiego.

</doc>
<doc id="3476260" url="https://pl.wikipedia.org/wiki?curid=3476260" title="Abdel Kebir Ghennam">
Abdel Kebir Ghennam



</doc>
<doc id="3476262" url="https://pl.wikipedia.org/wiki?curid=3476262" title="Długi Rów">
Długi Rów



</doc>
<doc id="3476270" url="https://pl.wikipedia.org/wiki?curid=3476270" title="Rezydent turystyczny">
Rezydent turystyczny

Rezydent turystyczny (ew. rezydent biura turystycznego) – zawód branży turystycznej. Przedstawiciel organizatora turystyki na kierunku wakacyjnym, którego obowiązkiem jest reprezentowanie swojego pracodawcy wobec klientów i podmiotów współpracujących z touroperatorem, nadzór nad zakontraktowanymi świadczeniami oraz szeroko rozumiana opieka nad turystami.
Uwarunkowania prawne.
Według klasyfikacji zawodów i specjalności na potrzeby rynku pracy, zawód rezydenta biura turystycznego jest zakwalifikowany pod pozycją 422102 do grupy „Pracownicy biurowi – Pracownicy obsługi klienta – Pracownicy do spraw informowania klientów – Konsultanci i inni pracownicy biur podróży – Rezydent biura turystycznego”.
Zawód nie jest regulowany, zatem nie ma obowiązku posiadania uprawnień czy licencji, a pracodawcy sami ustalają wymagania stawiane kandydatom do pracy w tym zawodzie. Ze względu na zbieżność zadań zawodowych wykonywanych przez rezydentów turystycznych z zadaniami pilota wycieczek pracodawcy mogą oczekiwać od rezydentów turystycznych spełnienia warunków ustawowych obowiązujących pilotów wycieczek.
Specyfika pracy rezydenta turystycznego jest zupełnie inna niż ta związana z pilotażem. Dlatego, mimo wielu podobieństw, profesje różnią się między sobą.
Kształcenie zawodowe.
Na rynku dostępne są szkolenia dla kandydatów na rezydentów turystycznych, w formie stacjonarnej i/lub e-learningu. Udział w nich jest dobrowolny. Wcześniejsze szkolenie jest bardzo wskazane dla osób, które chcą rozpocząć pracę w zawodzie rezydenta.
Kurs dla kandydatów na rezydentów turystycznych różni się programowo od kursu dla kandydatów na pilotów wycieczek.

</doc>
<doc id="3476293" url="https://pl.wikipedia.org/wiki?curid=3476293" title="Ludwik Barszczewski">
Ludwik Barszczewski

Ludwik Barszczewski (ur. 13 stycznia 1919 w Wilnie, zm. 2 listopada 2002 w Warszawie) – polski koszykarz, mistrz i reprezentant Polski.
Kariera sportowa.
Po II wojnie światowej zamieszkał w Łodzi i został zawodnikiem tamtejszej YMCA. W 1948 został mistrzem, a w 1949 wicemistrzem Polski w barwach tego klubu. Po likwidacji drużyny w 1949 został zawodnikiem Włókniarza Łódź (późniejszego ŁKS Łódź) i występował w nim do 1951.
W latach 1947-1949 wystąpił 17 razy w reprezentacji Polski seniorów, m.in. zagrał na mistrzostwach Europy w 1947, zajmując z drużyną 6. miejsce.

</doc>
<doc id="3476301" url="https://pl.wikipedia.org/wiki?curid=3476301" title="Pilzno 1">
Pilzno 1

Pilzno 1 (czeski: "Plzeň 1") – drugi pod względem liczby ludności miejski region Pilzna, położony w północnej części. Obwód w obrębie swoich granic założony został w 1981 roku w związku z rozwojem osiedla na jego terytorium. Zawiera część historyczną Roudná, willową dzielnicę Lochotín i Bílá Hora, a przede wszystkim osiedle Severní Předměstí (dzielnica mieszkaniowa Bolevec, Lochotín, Košutka i Vinice). 

</doc>
<doc id="3476303" url="https://pl.wikipedia.org/wiki?curid=3476303" title="Jan Tadeusz Duda">
Jan Tadeusz Duda

Jan Tadeusz Duda (ur. 29 kwietnia 1949 w Starym Sączu) – polski inżynier elektrotechnik, informatyk i samorządowiec. Profesor nauk technicznych, profesor zwyczajny Akademii Górniczo-Hutniczej im. Stanisława Staszica w Krakowie, przewodniczący Sejmiku Województwa Małopolskiego VI kadencji. Ojciec prezydenta RP Andrzeja Dudy.
Życiorys.
Wykształcenie i praca naukowa.
W 1973 ukończył elektrotechnikę na Akademii Górniczo-Hutniczej. Po studiach został zatrudniony jako inżynier automatyk w krakowskim Instytucie Nafty i Gazu. Doktoryzował się w 1977 na macierzystej uczelni. W okresie 1977–2004 pracował w Katedrze Automatyki na Wydziale Elektrotechniki, Automatyki, Informatyki i Elektroniki AGH. Habilitował się w 1992 również na AGH na podstawie dorobku naukowego i rozprawy pod tytułem "Wybrane zagadnienia syntezy algorytmów sterowania nadrzędnego wolnozmiennymi, ciągłymi procesami przemysłowymi".
Tytuł naukowy profesora nauk technicznych został mu nadany w 2004. W tym samym roku rozpoczął pracę na Wydziale Zarządzania macierzystej uczelni. W 2006 został kierownikiem Katedry Analizy Systemowej i Modelowania Cyfrowego. W 2006 został profesorem zwyczajnym AGH (od 1998 był profesorem nadzwyczajnym). W 2009 objął stanowisko kierownika w Katedrze Informatyki Stosowanej Wydziału Zarządzania AGH. Objął także stanowisko profesora zwyczajnego w Instytucie Politechnicznym Państwowej Wyższej Szkoły Zawodowej w Tarnowie, następnie został profesorem na Wydziale Politechnicznym Akademii Nauk Stosowanych w Tarnowie. W latach 1993–2001 wykładał również na Politechnice Opolskiej.
Odbył szereg staży zagranicznych, m.in. w Wielkiej Brytanii, Danii i Francji. Zainteresowania badawcze Jana Dudy dotyczą m.in. informatyki stosowanej, teorii systemów i modelowania matematycznego. Autor opracowania "Modele matematyczne, struktury i algorytmy nadrzędnego sterowania komputerowego" (2003).
Działalność publiczna.
W wyborach samorządowych w 2014 z listy Prawa i Sprawiedliwości uzyskał mandat radnego Sejmiku Województwa Małopolskiego V kadencji. Mandat radnego utrzymał w wyborach w 2018. W wyborach parlamentarnych w 2019 kandydował do Senatu z okręgu nr 32. Uzyskał 79 608 głosów (tj. 40,45%), przegrywając z Jerzym Fedorowiczem. 30 października tego samego roku został wybranym przewodniczącym Sejmiku Województwa Małopolskiego w miejsce wybranego do Sejmu Rafała Bochenka.
Został członkiem Akademickiego Klubu Obywatelskiego im. Prezydenta Lecha Kaczyńskiego w Krakowie.
Życie prywatne.
Syn Alojzego i Kingi z domu Rams. W 1970 Jan Duda poślubił Janinę Milewską. Ich synem jest prawnik i polityk Andrzej Duda, w 2015 i 2020 wybrany na prezydenta RP. Mają także dwie córki: Annę i Dominikę. Jego bratem jest Antoni Duda.

</doc>
<doc id="3476313" url="https://pl.wikipedia.org/wiki?curid=3476313" title="Pilzno 2">
Pilzno 2

Pilzno 2 (czeski: "Plzeň 2") – miejski dystrykt ustawowego Pilzna, położony w południowo-wschodniej części obszaru określonym przez główny dworzec kolejowy, rzeki Radbuza i Úhlava, graniczy z dzielnicami Pilzno 8, powiatem Pilzno Południe i dzielnicą Pilzno 4. 

</doc>
<doc id="3476315" url="https://pl.wikipedia.org/wiki?curid=3476315" title="Henryk Juliusz">
Henryk Juliusz



</doc>
<doc id="3476317" url="https://pl.wikipedia.org/wiki?curid=3476317" title="Expeed">
Expeed

Expeed (zapis stylizowany EXPEED) – seria procesorów obrazu w aparatach cyfrowych marki Nikon. Procesory Expeed stosowane są we wszystkich obecnie produkowanych aparatach cyfrowych Nikon, zarówno w lustrzankach, jak i modelach kompaktowych.

</doc>
<doc id="3476320" url="https://pl.wikipedia.org/wiki?curid=3476320" title="Pilzno 3">
Pilzno 3

Pilzno 3 (czeski: "Plzeň 3") – najbardziej zaludniony miejski region Pilzna. Składa się z centralnej i najbardziej na zachód wysuniętej części miasta. Radobyčice są najbardziej na południe wysuniętą częścią Pilzna.

</doc>
<doc id="3476321" url="https://pl.wikipedia.org/wiki?curid=3476321" title="Pilzno 4">
Pilzno 4

Pilzno 4 (czeski: "Plzeň 4") – dzielnica miejska w północno-wschodniej części miasta statutowego Pilzna. Składa się z pięciu historycznych i zabytkowych gmin: Doubravka, Lobzy, Újezd, Červený Hrádek i Bukovec. Siedzibą powiatu komunalnego znajduje się w jego najważniejszej części - w Doubravce.

</doc>
<doc id="3476327" url="https://pl.wikipedia.org/wiki?curid=3476327" title="Psalm 59">
Psalm 59

Psalm 59 – jeden z utworów zgromadzonych w biblijnej Księdze Psalmów. Psalm jest zaliczany do dzieł przypisywanych Dawidowi. W numeracji Septuaginty psalm ten nosi numer 58.
Treść i struktura Psalmu.
Psalm opisuje wydarzenia toczące się za czasów Dawida, nim został królem. Był wtedy banitą wyjętym spod prawa. Wyraźnie widać, że psalmista bardziej niż o własne życie przejmuje się opiniami na swój temat. Męczą go kłamcy, opowiadający nieprawdę dniem i nocą (59,7.15). Mimo napotkanych problemów, psalmista myśli o Bogu jako o fundamencie lub twierdzy, która daje mu schronienie, w której może odetchnąć (59,9.17-18) Obrona wyczekiwana przez podmiot liryczny ma być przejawem wiernego panowania Boga nad Izraelem (59,14).
Psalm wydaje się być lamentacją składającą się z dwóch części (59,2–9 i 10–18). Pierwsza część jest ciągiem rozpaczliwych skarg na obecną sytuację. Druga opowiada o Bożej mocy oraz sprawiedliwości. Podmiot liryczny przez cały psalm żywi nadzieję na Bożą interwencję. Jego słowa do samego końca utworu wypowiadane są w czasie przyszłym, niedokonanym.

</doc>
<doc id="3476329" url="https://pl.wikipedia.org/wiki?curid=3476329" title="Isidor Ascheim">
Isidor Ascheim

Isidor Ascheim "/hebr. איזידור אשהיים/" (ur. 14 października 1891 w Margoninie, zm. 19 maja 1968 w Izraelu) – izraelski malarz i grafik pochodzący z rodziny niemieckich Żydów. 
Życiorys.
Wychował się w rodzinie ortodoksyjnych niemieckich Żydów, powołany do służby wojskowej walczył w I wojnie światowej. W 1919 wyjechał do Wrocławia, gdzie studiował malarstwo pod kierunkiem Otto Muellera, duży wpływ na jego styl miał Erich Heckel z grupy Die Brücke. Udało mu się w 1940 opuścić ogarniętą II wojną światową Europę i wyemigrować do Mandatu Palestyny, zamieszkał w Jerozolimie i poślubił Margot Lange. Został wykładowcą i dyrektorem w Szkole Sztuk Pięknych i Rzemiosł Artystycznych Besaleel, zmarł w 1968. 
Styl Isidora Ascheima czerpie wzorce z natury, ludzkiej postaci i życia. Wyraźny wpływ niemieckiego ekspresjonizmu jest zauważalny w doborze ciemnych barw i stonowaniu tła. 

</doc>
<doc id="3476333" url="https://pl.wikipedia.org/wiki?curid=3476333" title="Kevin Hearne">
Kevin Hearne

Kevin Hearne (ur. 1970) – amerykański pisarz fantasy. 
Urodził się i mieszka w Arizonie, pracuje jako nauczyciel języka angielskiego w szkole średniej. 

</doc>
<doc id="3476335" url="https://pl.wikipedia.org/wiki?curid=3476335" title="Polska Partia Piratów">
Polska Partia Piratów



</doc>
<doc id="3476339" url="https://pl.wikipedia.org/wiki?curid=3476339" title="Élie de Saint-Yrieix">
Élie de Saint-Yrieix

Élie de Saint-Yrieix (zm. 10 maja 1367) − francuski benedyktyn, biskup i kardynał.
Pochodził z Saint-Yrieix w diecezji Limoges. Uzyskał tytuł doktora dekretałów i wstąpił do zakonu benedyktynów. W czerwcu 1335 został wybrany opatem klasztoru Saint-Florent w Saumer w diecezji Angers, którym kierował przez dziewięć lat. 5 września 1344 został wybrany biskupem Uzès. Uczestniczył w synodzie biskupim w Béziers w 1351.
23 grudnia 1356 papież Innocenty VI mianował go kardynałem prezbiterem S. Stephani in Coelio Monte, zwalniając go jednocześnie z funkcji biskupa Uzès. Uczestniczył w konklawe 1362. W 1363 został promowany do rangi kardynała biskupa Ostia e Velletri. Zmarł w Awinionie i został pochowany w miejscowym klasztorze franciszkanów.

</doc>
<doc id="3476341" url="https://pl.wikipedia.org/wiki?curid=3476341" title="Bujta repa">
Bujta repa

Bujta repa - popularne słoweńskie jednogarnkowe danie mięsne, z dodatkiem kaszy jaglanej i rzepy, wywodzące się z regionu Prekmurje. 
Tradycyjnie przygotowywano to danie w gospodarstwach, na obiad w dzień świniobicia, stąd jego nazwa, pochodząca od słowa "bujti" czyli "zabijać". Składało się z różnych części świni - głowy, szyi i skóry - gotowanych z rzepą i kaszą jaglaną z dodatkiem przypraw. Z założenia miało być niezwykle tłuste, dlatego dodawano do niego również świński smalec, śmietanę i olej oraz zasmażkę. Współcześnie danie przygotowuje się w wersji dużo mniej tłustej. 

</doc>
<doc id="3476342" url="https://pl.wikipedia.org/wiki?curid=3476342" title="Łukasz Kaczmarek (siatkarz)">
Łukasz Kaczmarek (siatkarz)

Łukasz Kaczmarek (ur. 29 czerwca 1994 w Krotoszynie) – polski siatkarz, grający na pozycji przyjmującego i atakującego.
Swoją karierę siatkarską rozpoczął na pozycji przyjmującego. W trakcie sezonu 2015/2016 w Pluslidze w drużynie Cuprum Lubin zmienił pozycję na atakującego.
Sukcesy w siatkówce plażowej.
W 2011 roku z Maciejem Kosiakiem zdobył tytuł Mistrzów Świata juniorów w siatkówce plażowej. W tym samym roku wraz Sebastianem Kaczmarkiem został Mistrzem Europy w siatkówce plażowej do lat 18.
W 2012 roku wraz z Sebastianem Kaczmarkiem został srebrnym medalistą Mistrzostw Świata w Piłce Plażowej juniorów do lat 19 w cypryjskiej Larnace.
Brał udział w turnieju Plaża Open. 21 lipca 2013 roku w Łodzi z Sebastianem Kaczmarkiem zajęli 3. miejsce.
Sukcesy klubowe.
Mistrzostwo I ligi:
Puchar Polski:
Mistrzostwo Polski:
Superpuchar Polski:
Liga Mistrzów:
Sukcesy reprezentacyjne.
Memoriał Huberta Jerzego Wagnera:
Liga Narodów:
Puchar Świata:
Mistrzostwa Europy:
Mistrzostwa Świata:

</doc>
<doc id="3476358" url="https://pl.wikipedia.org/wiki?curid=3476358" title="Mosze Sinaj">
Mosze Sinaj

Mosze Sinaj (hebr. משה סיני, ur. 22 lutego 1961 w Jafie) – izraelski piłkarz grający na pozycji pomocnika. W reprezentacji Izraela rozegrał 47 meczów i zdobył w nich 7 goli.
Kariera klubowa.
Swoją karierę piłkarską Sinaj rozpoczął w klubie Maccabi Jafa. W 1978 roku awansował do pierwszego zespołu Maccabi. W sezonie 1978/1979 zadebiutował w jego barwach w pierwszej lidze izraelskiej. W Maccabi grał do końca 1979 roku.
Na początku 1980 roku Sinaj przeszedł do Hapoelu Tel Awiw. W sezonie 1979/1980 wywalczył z nim wicemistrzostwo kraju. Z kolei w sezonie 1980/1981 został mistrzem kraju. Za 1981 roku został wybrany Piłkarzem Roku w Izraelu. W sezonie 1982/1983 zdobył z Hapoelem Puchar Izraela. W sezonie 1985/1986 po raz drugi został mistrzem kraju. Latem 1987 odszedł do belgijskiego KSK Beveren, ale jeszcze w trakcie sezonu 1987/1988 wrócił do Hapoelu i wywalczył z nim tytuł mistrzowski.
W sezonie 1989/1990 Sinaj odszedł do Bene Jehuda Tel Awiw. Został z nim po raz czwarty w karierze mistrzem Izraela, a za rok 1990 nagrodzono go tytułem Piłkarza Roku. Po roku gry w Bene Jehuda wrócił do Hapoelu Tel Awiw. W 1993 roku zakończył w nim swoją karierę.
Kariera reprezentacyjna.
W reprezentacji Izraela Sinaj zadebiutował 25 lutego 1981 roku w przegranym 0:1 meczu eliminacji do MŚ 1982 ze Szkocją, rozegranym w Ramat Gan. Grał też w do MŚ 1986 i w do MŚ 1990. Od 1981 do 1990 roku rozegrał w kadrze narodowej 47 meczów, w których zdobył 7 bramek.
Kariera trenerska.
Po zakończeniu kariery piłkarskiej Sinaj został trenerem. W latach 1993–1997 prowadził Hapoel Tel Awiw. W latach 1997–1998 był trenerem Maccabi Petach Tikwa. W latach 2000–2004 był selekcjonerem reprezentacji Izraela U-21, a w latach 2006–2010 pełnił funkcję asystenta selekcjonera reprezentacji Izraela Drora Kasztana. W sezonie 2009/2010 był trenerem Maccabi Herclijja, a w latach 2012–2013 ponownie prowadził Maccabi Petach Tikwa.

</doc>
<doc id="3476367" url="https://pl.wikipedia.org/wiki?curid=3476367" title="Moshe Sinai">
Moshe Sinai



</doc>
<doc id="3476379" url="https://pl.wikipedia.org/wiki?curid=3476379" title="Pomnik żydowskich żołnierzy polskiej armii w II wojnie światowej">
Pomnik żydowskich żołnierzy polskiej armii w II wojnie światowej

Pomnik żołnierzy żydowskich poległych w służbie w wojsku polskim podczas II wojny światowej – pomnik poświęcony Żydom, którzy służyli w wojsku polskim i polegli w czasie II wojny światowej. Pomnik znajduje się na Narodowym Cmentarzu dla żołnierzy i policjantów na Wzgórzu Herzla w Jerozolimie.
Pomnik został zbudowany w 1988 r. z inicjatywy Stowarzyszenia Żydowskich Żołnierzy Polskiej Armii (hebr. ארגון וטרנים של יוצאי צבא פולין), uczestników II wojny światowej. Pomnik zaprojektował architekt Icchak Rachlin, wyrzeźbił Herman Kronhaus. Pomnik jest usytuowany w obok pomnika żołnierzy, którzy służyli w armii radzieckiej.
Pomnik stanowią dwie ściany wyłożone różowymi kamieniami. Na ścianie umieszczono tekst hebrajski pochodzący z II Księgi Samuela: „Byli oni bystrzejsi od orłów, dzielniejsi od lwów”, niżej w języku angielskim napis „Pamięci żydowskich żołnierzy, poległych w służbie w armiach polskich”. Na drugiej ścianie umieszczono płaskorzeźby uzbrojonych żołnierzy i niżej napis w języku polskim „Za naszą i waszą wolność”.
Przed ścianami znajduje się powierzchnia, do której wiodą kamienne schody, z dwóch stron których ustawiono ściany. Na prawej ścianie znajduje się metalowy orzeł w postaci godła polskich sił zbrojnych z lat 1939-1945 i napis złotymi cyframi „1939-1945”. Na lewej ścianie, ukształtowanej w formie menory, żółtego koloru gwiazda Dawida i napis w języku hebrajskim „Pamięci żydowskich żołnierzy poległych podczas drugiej wojny światowej”.
Ponad 200 tysięcy żydowskich żołnierzy walczyło z nazistami w oddziałach polskiej armii. Ponad 60 tysięcy z nich stało się niemieckimi jeńcami 1939 r. Mało który z nich przeżył.

</doc>
<doc id="3476393" url="https://pl.wikipedia.org/wiki?curid=3476393" title="Jadwiga Zofia Wittelsbach">
Jadwiga Zofia Wittelsbach

Jadwiga Zofia Wittelsbach (ur. 26 czerwca 1681 w Sztokholmie, zm. 22 grudnia 1708 tamże) – królewna szwedzka, księżna Holsztynu-Gottorp jako żona Fryderyka IV. Od 1702 do śmierci sprawowała regencję w imieniu małoletniego syna – księcia Karola Fryderyka.
Życiorys.
Urodziła się jako najstarsza córka króla Szwecji Karola XI i jego żony królowej Ulryki Eleonory.
21 lutego 1698 na Zamku Karlberg poślubiła księcia Holsztynu-Gottorp Fryderyka IV. Para miała jednego syna – kolejnego księcia Holsztynu-Gottorp Karola Fryderyka. Jej wnukiem był cesarz Rosji Piotr III. 

</doc>
<doc id="3476394" url="https://pl.wikipedia.org/wiki?curid=3476394" title="Étienne Aubert">
Étienne Aubert

Étienne Aubert (zm. 29 września 1369) – francuski kardynał.
Pochodził z diecezji Limoges. Był prabratankiem papieża Innocentego VI i bratankiem kardynała Andouin Auberta. 10 marca 1361 jego prastryj papież mianował go biskupem Carcassonne, jednak nigdy nie przyjął sakry biskupiej i nie objął diecezji w posiadanie, gdyż już 17 września 1361 został promowany do rangi kardynała diakona Santa Maria in Aquiro. Był odtąd znany jako "kardynał z Carcassonne". Uczestniczył w konklawe 1362. 22 września 1368 przyjął święcenia kapłańskie i został kardynałem prezbiterem San Lorenzo in Lucina. Zmarł rok później w Viterbo.

</doc>
<doc id="3476395" url="https://pl.wikipedia.org/wiki?curid=3476395" title="Hasan Matuk">
Hasan Matuk

Hasan Matuk (ar. حسن معتوق, ur. 10 sierpnia 1987 w Bejrucie) – libański piłkarz grający na pozycji napastnika. Od 2017 roku jest piłkarzem klubu Nejmeh SC.
Kariera klubowa.
Swoją karierę piłkarską Matuk rozpoczął w klubie Al-Ahed Bejrut. W 2005 roku awansował do pierwszego zespołu Al-Ahed. W sezonie 2005/2006 zadebiutował w jego barwach w pierwszej lidze libańskiej. W sezonie 2007/2008 wywalczył z nim swoje pierwsze w karierze mistrzostwo Libanu. W sezonie 2008/2009 został wicemistrzem Libanu oraz zdobył Puchar Libanu. W sezonie 2009/2010 ponownie został mistrzem kraju. W sezonie 2010/2011 sięgnął z Al-Ahed po dublet - mistrzostwo oraz krajowy puchar. Z 15 golami został królem strzelców ligi. Wraz z Al-Ahed zdobył też trzy Superpuchary Libanu w latach 2008, 2010 i 2011.
Latem 2011 roku Matuk został wypożyczony do klubu Ajman Club ze Zjednoczonych Emiratów Arabskich. W UAE League zadebiutował 16 października 2011 w zremisowanym 1:1 domowym meczu z Banyias SC. 3 grudnia 2011 strzelił w niej pierwszego gola w wygranym 3:1 wyjazdowym meczu z Dubai CSC. W Ajman Club grał do końca sezonu 2011/2012.
18 czerwca 2012 roku podpisał kontrakt z Emirates Club. Ponieważ jednak jego nowy klub nie zdołał awansować do najwyższej ligi zmuszony był go sprzedać. W związku z czym 11 września 2012 roku Matuk został zawodnikiem klubu Al-Sha'ab. Swój debiut w nim zaliczył 28 września 2012 w przegranym 2:3 domowym meczu z CSC Dubai. Po sezonie 2012/2013 odszedł z Al-Sha'ab do drugoligowego Al-Fujairah SC. W sezonie 2013/2014 awansował z nim do pierwszej ligi. W tym klubie występował przez 4 lata zdobywając łącznie 46 bramek w 91 meczach ligowych. W roku 2017 wrócił do Libanu związując się z klubem Nejmeh SC.
Kariera reprezentacyjna.
W reprezentacji Libanu Matuk zadebiutował w 2006 roku. 23 lipca 2011 w wygranym 4:0 meczu eliminacjach do MŚ 2014 z Bangladeszem strzelił swojego pierwszego gola w kadrze narodowej. W całych eliminacjach do MŚ 2014 strzelił 5 goli. W 2018 roku wraz z kadrą wywalczył awans do Pucharu Azji 2019. Znalazł się w kadrze na ten turniej i strzelił bramkę w ostatnim meczu grupowym wygranym 4:1 z Koreą Północną.

</doc>
<doc id="3476397" url="https://pl.wikipedia.org/wiki?curid=3476397" title="Hassan Matouk">
Hassan Matouk



</doc>
<doc id="3476399" url="https://pl.wikipedia.org/wiki?curid=3476399" title="Hassan Maatouk">
Hassan Maatouk



</doc>
<doc id="3476401" url="https://pl.wikipedia.org/wiki?curid=3476401" title="Linia kolejowa Otavi – Grootfontein">
Linia kolejowa Otavi – Grootfontein

Linia kolejowa Otavi – Grootfontein to linia łącząca miasto Otavi z Grootfontein w dawnej niemieckiej kolonii Afryce Południowo-Zachodniej, a dzisiejszej Namibii.
Stacja Otavi znajduje się przy 497 kilometrze linii kolejowej Walvis Bay–Tsumeb. 91,3 kilometrowe odgałęzienie do Grootfontein zostało zbudowane przez "South West Africa Co." na podstawie starej koncesji od administracji niemieckiej kolonii w latach 1907–1908.
W pobliżu Guchab znajduje się wysoki na 1636 m szczyt o tej samej nazwie, po jego minięciu trasa prowadzi dalej w kierunku północno-wschodnim do Grootfontein. Budowa linii kosztowała 25 740 Marek za każdy kilometr.
W czasie I wojny światowej użytkowanie linii kolejowej Walvis Bay–Tsumeb oraz odgałęzienia do Grootfontein zostało przerwane. Pod administracją Republiki Południowej Afryki począwszy od 25 sierpnia 1915 roku wznowiono ruch pociągów do Tsumeb i Grootfontein.
W kolejnych latach tor został przebudowany na typowy dla krajów południowoafrykańskich rozstaw przylądkowy.

</doc>
<doc id="3476403" url="https://pl.wikipedia.org/wiki?curid=3476403" title="Ponocnica mirikina">
Ponocnica mirikina



</doc>
<doc id="3476404" url="https://pl.wikipedia.org/wiki?curid=3476404" title="Mirikina">
Mirikina



</doc>
<doc id="3476405" url="https://pl.wikipedia.org/wiki?curid=3476405" title="Psalm 60">
Psalm 60

Psalm 60 – jeden z utworów zgromadzonych w biblijnej Księdze Psalmów. Psalm jest zaliczany do dzieł Dawida. W numeracji Septuaginty psalm ten nosi numer 59.
Treść Psalmu.
Redaktorzy psalmu łączą go z wydarzeniami historycznymi dotyczącymi króla Dawida. Historycznym tłem całego dzieła jest kampania Dawida przeciwko Aramejczykom i Edomitom (2Sm 8,3–14). Pierwsze wersety psalmu zdają się wyrażać doświadczenie klęski, a nie zwycięstwa. Psalm zawiera w sobie liczne odniesienia do symboliki biblijnej i metafor tj. sztandar, napojenie winem, dolina Sukkot (dosł. „szałasy”), misa do mycia, rzucić but (sandał), w Edom. Odnoszą się one do kultury i treści znanych ludziom współczesnym redaktorom treści tekstu. Psalm stwarza wrażenie, że został spisany w przeddzień bitwy. Podmiot liryczny błaga Boga o zwycięstwo, by ci, których miłuje Najwyższy, ocaleli (60,7). Psalmista wypowiada pobożne pragnienia, w czasie przyszłym, dotyczące zwycięstwa nad ludami starającymi się zahamować ekspansję narodu wybranego. Wydaje się, że podmiot liryczny swoje życzenia opiera na bezpośredniej Bożej obietnicy, wypływającej z tekstu. Dwa ostatnie wiersze psalmu mogą znaleźć się w modlitwie ludzi każdego wieku i pokolenia.

</doc>
<doc id="3476412" url="https://pl.wikipedia.org/wiki?curid=3476412" title="Hryhorij Foszczij">
Hryhorij Foszczij

Hryhorij Hryhorowycz Foszczij, ukr. Григорій Григорович Фощій, ros. Григорий Григорьевич Фощий, "Grigorij Grigorjewicz Foszczij" (ur. 15 września 1951 w Czehryniu, w obwodzie czerkaskim) – ukraiński piłkarz, grający na pozycji pomocnika, trener piłkarski.
Kariera piłkarska.
W 1972 rozpoczął karierę piłkarską w amatorskim zespole Łokomotyw Smiła. W 1973 został zaproszony do drugoligowego klubu Trud Woroneż. Po dwóch sezonach powrócił do Łokomotywu Smiła. W 1977 został piłkarzem Desny Czernihów, a w 1980 przeniósł się do Dnipra Czerkasy. Następnie występował w amatorskich zespołach Awanhard Smiła, Traktor Czehryń i Chimik Czerkasy. W 1989 dołączył do Rotora Czerkasy, w którym zakończył karierę piłkarza w roku 1991.
Kariera trenerska.
Karierę szkoleniowca rozpoczął po zakończeniu kariery piłkarza. Najpierw trenował zespoły amatorskie Chimik Czerkasy, Rotor Czerkasy i Kołos Czornobaj. Potem pracował w sztabie szkoleniowym FK Czerkasy. Od maja do końca 2002 prowadził razem z Ołeksandrem Kyrylukem czerkaski klub. W 2010 po utworzeniu klubu Sławutycz Czerkasy został mianowany na stanowisko dyrektora sportowego.

</doc>
<doc id="3476413" url="https://pl.wikipedia.org/wiki?curid=3476413" title="Zet (zespół muzyczny)">
Zet (zespół muzyczny)

Zet – białoruski zespół rockowy, założony w 2000 roku przez lidera grupy N.R.M. Lawona Wolskiego i muzyków grupy Hasta La Fillsta. Członkowie Zet używali pseudonimów, a na swoich koncertach grali w maskach. Szczyt popularności zespołu przypadł na lata 2000–2003, kiedy nagrany został debiutancki album "Z Nowym hodam!". Ze względu na tematykę i brzmienie utworów Zet był nazywany „anty-Krambambulą” – w odróżnieniu od tego tworzonego przez tę samą grupę muzyków projektu, prezentującego wówczas pozytywny „restauracyjny pop rock”, Zet charakteryzowały ciężkie, ostre riffy gitarowe oraz przepełnione czarnym humorem teksty. W latach swojej działalności zespół opublikował jeden teledysk – do utworu „Kałhas”. W 2008 roku Zet zawiesił działalność z powodu wyczerpania się idei grupy.
Nagrody i wyróżnienia.
15 lipca 2000 roku na Festiwalu Muzyki Młodej Białorusi Basowiszcza Zet otrzymał nagrodę od Białoruskiego Radia Racja. 28 lutego 2006 roku na ceremonii Rok-karanacyja piosenka „Biełakryły anioł” została uznana utworem roku. Przez długi czas znajdowała się też ona w czołówce hitów portalu Tuzin Hitou. Album "Radzima.com" zajął drugie miejsce w konkursie Mistierija zwuka 2006, będącym zestawieniem najlepiej sprzedających się płyt na Białorusi, w kategorii „hard-rockowy/metalowy album roku”.

</doc>
<doc id="3476428" url="https://pl.wikipedia.org/wiki?curid=3476428" title="Forever Charlie">
Forever Charlie

Forever Charlie – siódmy album studyjny amerykańskiego wokalisty R'n'B Charliego Wilsona wydany w 2015 r. przez RCA / Sony Music. Album promują single: “Goodnight Kisses” i “Touched by an Angel”.

</doc>
<doc id="3476429" url="https://pl.wikipedia.org/wiki?curid=3476429" title="Helpfau-Uttendorf">
Helpfau-Uttendorf

Helpfau-Uttendorf – gmina targowa w Austrii, w kraju związkowym Górna Austria, w powiecie Braunau am Inn. Liczy 3,4 tys. mieszkańców.

</doc>
<doc id="3476431" url="https://pl.wikipedia.org/wiki?curid=3476431" title="Uttendorf">
Uttendorf



</doc>
<doc id="3476432" url="https://pl.wikipedia.org/wiki?curid=3476432" title="Ghost Town">
Ghost Town

„Ghost Town” – singel amerykańskiego piosenkarza Adama Lamberta, wydany 21 kwietnia 2015 roku nakładem wytwórni fonograficznej Warner Bros. Utwór został wydany jako pierwszy singel promujący trzeci studyjny album Lamberta, "The Original High" (2015).
Promocja singla.
Po raz pierwszy Lambert wykonał singel „Ghost Town” na żywo 1 maja 2015 roku w programie "The Ellen DeGeneres Show". 5 czerwca piosenkarz wystąpił w holenderskim programie "RTL Late Night", a dzień później w Finlandii podczas "Live Aid Uusi Lastensairaala". 15 czerwca Lambert wystąpił w programie "The Tonight Show Starring Jimmy Fallon" oraz 20 czerwca w "Live with Kelly and Michael". 2 sierpnia Lambert zaśpiewał swój singel w australijskiej wersji programu "The Voice".
29 sierpnia Lambert wystąpił w Polsce podczas Eska Music Awards 2015, gdzie otrzymał nagrodę dla najlepszego zagranicznego artysty.
Teledysk.
20 kwietnia 2015 roku na oficjalnym kanale YouTube ukazało się lyric video zapowiadające teledysk. Premiera oficjalnego teledysku odbyła się 29 kwietnia 2015 roku, a jego reżyserem jest Hype Williams.
Pozycje na listach i certyfikaty.
Singel „Ghost Town” zadebiutował na 82. miejscu brytyjskiej listy Official Singles Top 100, tydzień później docierając do 71. miejsca ze sprzedażą 5637 egzemplarzy. W Australii singel zadebiutował na miejscu 16., lecz po występie Lamberta w "The Voice" utwór dotarł do pozycji drugiej. W tym kraju singel pokrył się platyną. W Polsce singel zadebiutował na miejscu 17., docierając do szczytu notowania AirPlay – Top. Singel utrzymywał się na liście czternaście tygodni i ostatecznie pokrył się platyną. Jest to pierwszy w Polsce singel, który po zmianach w przyznawaniu wyróżnień przez ZPAV otrzymał status złotej płyty; w grudniu 2016 osiągnął status potrójnej platynowej płyty. 

</doc>
<doc id="3476433" url="https://pl.wikipedia.org/wiki?curid=3476433" title="Lata 2000-2009">
Lata 2000-2009



</doc>
<doc id="3476435" url="https://pl.wikipedia.org/wiki?curid=3476435" title="Sgt. Pepper's Lonely Hearts Club Band">
Sgt. Pepper's Lonely Hearts Club Band



</doc>
<doc id="3476438" url="https://pl.wikipedia.org/wiki?curid=3476438" title="Language Barriers">
Language Barriers

Language Barriers – pierwszy album studyjny zespołu Sister Wood, nominowanego do Fryderyka 2015 w kategorii Fonograficznego Debiutu Roku. Ukazał się 23 marca 2015 nakładem wytwórni Kayax.

</doc>
<doc id="3476439" url="https://pl.wikipedia.org/wiki?curid=3476439" title="'N Sync">
'N Sync



</doc>
<doc id="3476441" url="https://pl.wikipedia.org/wiki?curid=3476441" title="Walenty Szała">
Walenty Szała

Walenty Szała (ur. 7 lutego 1897 w Słupi, zm. 20 sierpnia 1987) – polski żołnierz i powstaniec, podporucznik WP, uczestnik I wojny światowej (1916-1918), powstaniec wielkopolski (1918-1919), uczestnik wojny polsko-bolszewickiej (1919-1921), powstaniec śląski (1921), uczestnik kampanii wrześniowej (1939), uczestnik walk o Monte Cassino (1944) i Bolonię (1945). Kawaler Orderu Odrodzenia Polski.
Życiorys.
Urodził się 7 lutego 1897 w Słupi w powiecie poznańskim jako syn Franciszka i Agnieszki z domu Mała. W latach 1903-1911 uczęszczał do niemieckiej szkoły w Słupi. Następnie pracował w gospodarstwie ojca.
W 1916 roku został powołany do armii niemieckiej (służył w kawalerii). Wysłany na front zachodni, przebywał tam do końca wojny. Wrócił do Słupi.
II RP (1918-1939).
Wziął czynny udział z bronią w ręku w powstaniu wielkopolskim od 27 grudnia 1918 do 6 stycznia 1919 przy rozbrajaniu niemieckich kolonistów w okolicach Dopiewa. Dowódcą oddziału był Andrzej Kopa. Brał udział w zdobywaniu lotniska w ówczesnej podpoznańskiej wsi Ławica. 7 stycznia 1919 wstąpił jako ochotnik do 1 pułku strzelców konnych Straży Poznańskiej. Pełnił służbę powstańczą w konnych patrolach. Brał udział w oswobodzeniu Poznania.
Uczestnik wojny polsko-bolszewickiej. W 1921 walczył w III powstaniu śląskim w Sosnowcu, przekazywał także pieniądze „rządowe” walczącym powstańcom śląskim (kilkakrotnie jeździł na Śląsk jako kurier). 28 października 1921 zwolniony z wojska na własne życzenie.
Następnie pracował w Poznaniu jako urzędnik Zakładów Ubezpieczeń Krajowych (pomocnik biurowy). Należał do utworzonego w 1933 roku Towarzystwa Byłych Żołnierzy 15 pułku Ułanów Poznańskich.
II wojna światowa (1939-1947).
24 sierpnia 1939 został zmobilizowany do 50 pułku piechoty. Walczył w bitwie nad Bzurą w armii gen. Tadeusza Kutrzeby w taborach jako kierowca. Żona z dziećmi została wysiedlona z mieszkania, ale uniknęła wywiezienia do Generalnej Guberni i całą okupację spędziła w Poznaniu. Po przegranej bitwie przedzierał się przez Warszawę w kierunku Łucka. Tam dostał się do niewoli radzieckiej (21.09.1939).
W obozach jenieckich (w tajdze za Uralem) przebywał do 29 sierpnia 1941 roku. Zwolniony na mocy układu Sikorski-Majski wraz z armią gen. Władysława Andersa opuszcza Związek Radziecki. 15.04.1942 roku przebywał w Iranie. Służył w 15 pułku Kawalerii Zmechanizowanej. Z Iranu został z jednostką przeniesiony do Palestyny, gdzie w 1942 zwiedził Jerozolimę.
Od 20 czerwca 1943 do 9 maja 1945 służył w kompanii ratowniczej, która zajmowała się ewakuowaniem rannych i dowożeniem amunicji. Walczył pod Monte Cassino i Bolonią. W marcu 1946 przebywał w Rzymie. Był na audiencji u papieża Piusa XII. Po zakończeniu wojny stacjonował w kompanii wartowniczej w brytyjskiej strefie okupacyjnej w Niemczech. Następnie do końca 1946 przebywał w Wielkiej Brytanii. Przez okres okupacji żona Zofia poszukiwała męża przez Szwajcarski Czerwony Krzyż. Dzięki tej instytucji dowiedziała się, że jej mąż żyje i poznała jego wojenne losy.
Powrót do Polski (1947-1987).
W 1947 wrócił do Polski (do Poznania). Pracował do emerytury jako urzędnik w PZU. Należał do Towarzystwa Byłych Żołnierzy i Przyjaciół 15 Pułku Ułanów Poznańskich, Stowarzyszenia Żołnierzy spod Monte Casino oraz do ZBoWiDu. W 1972 roku za udział w powstaniu wielkopolskim został awansowany do stopnia podporucznika.
Zmarł 20 sierpnia 1987 roku. 25 sierpnia 1987 roku został pochowany na cmentarzu komunalnym na Junikowie w Poznaniu.
Życie prywatne.
W 1934 w Poznaniu ożenił się z Zofią Golik (1913-1965). Mieli dwoje dzieci: Krystyna Romanowska (ur. 1937) oraz Edmund Szała (1939-2015).
Jego starszy brat Stanisław Szała (1895-1977) również był powstańcem wielkopolskim.

</doc>
<doc id="3476442" url="https://pl.wikipedia.org/wiki?curid=3476442" title="Lata 2010-2019">
Lata 2010-2019



</doc>
<doc id="3476444" url="https://pl.wikipedia.org/wiki?curid=3476444" title="Zamieszki w Grecji (2008-2009)">
Zamieszki w Grecji (2008-2009)



</doc>
<doc id="3476446" url="https://pl.wikipedia.org/wiki?curid=3476446" title="Shaquille O'Neal">
Shaquille O'Neal



</doc>
<doc id="3476448" url="https://pl.wikipedia.org/wiki?curid=3476448" title="Oscar de la Hoya">
Oscar de la Hoya



</doc>
<doc id="3476450" url="https://pl.wikipedia.org/wiki?curid=3476450" title="Kombi (zespół muzyczny 1976-1992)">
Kombi (zespół muzyczny 1976-1992)



</doc>
<doc id="3476452" url="https://pl.wikipedia.org/wiki?curid=3476452" title="AMX ELC">
AMX ELC



</doc>
<doc id="3476454" url="https://pl.wikipedia.org/wiki?curid=3476454" title="Kristiinankaupunki">
Kristiinankaupunki



</doc>
<doc id="3476458" url="https://pl.wikipedia.org/wiki?curid=3476458" title="Närpiö">
Närpiö



</doc>
<doc id="3476459" url="https://pl.wikipedia.org/wiki?curid=3476459" title="Vöyri">
Vöyri



</doc>
<doc id="3476460" url="https://pl.wikipedia.org/wiki?curid=3476460" title="Uusikaarlepyy">
Uusikaarlepyy



</doc>
<doc id="3476461" url="https://pl.wikipedia.org/wiki?curid=3476461" title="Luoto">
Luoto



</doc>
<doc id="3476462" url="https://pl.wikipedia.org/wiki?curid=3476462" title="Kruunupyy">
Kruunupyy



</doc>
<doc id="3476463" url="https://pl.wikipedia.org/wiki?curid=3476463" title="Mustasaari">
Mustasaari



</doc>
<doc id="3476464" url="https://pl.wikipedia.org/wiki?curid=3476464" title="Karjaa">
Karjaa



</doc>
<doc id="3476466" url="https://pl.wikipedia.org/wiki?curid=3476466" title="Raasepori">
Raasepori



</doc>
<doc id="3476468" url="https://pl.wikipedia.org/wiki?curid=3476468" title="Inkoo">
Inkoo



</doc>
<doc id="3476469" url="https://pl.wikipedia.org/wiki?curid=3476469" title="Leonard Spychalski">
Leonard Spychalski

Leonard Spychalski (ur. 5 września 1926 w Harbinie w Mandżurii, zm. 15 maja 2015) – polski lekkoatleta, specjalista skoku wzwyż.
Urodził się w polskiej rodzinie w Mandżurii, w skupisku polonijnym w Harbinie gdzie rozpoczynał karierę sportową (był mistrzem Harbinu w skoku wzwyż). Po II wojnie światowej w 1949 roku został repatriowany do Polski. Studiował na Akademii Medycznej w Szczecinie (obecnie Pomorski Uniwersytet Medyczny w Szczecinie), kontynuując karierę sportową jako zawodnik klubów AZS Szczecin, a następnie Budowlanych Szczecin. W dorobku miał między innymi brązowy medal 27. Mistrzostw Polski Seniorów w Lekkoatletyce, w skoku wzwyż z 1951 roku. Po zakończeniu kariery zawodniczej pracował jako lekarz, a także udzielał się społecznie jako prezes szczecińskiego Klubu Harbińczyków. Po przejściu na emeryturę powrócił do działalności sportowej występując w zawodach dla weteranów. Był wielokrotnym medalistą Mistrzostw Polski Weteranów, a także zdobywcą dwóch srebrnych i jednego brązowego medalu na Mistrzostwach Europy Weteranów.

</doc>
<doc id="3476472" url="https://pl.wikipedia.org/wiki?curid=3476472" title="Bolesław Sidorowicz">
Bolesław Sidorowicz

Bolesław Sidorowicz (ur. 28 września 1933 w Warszawie, zm. 9 maja 2015 tamże) – polski zapaśnik, trener i sędzia zapaśniczy. 
Kariera.
Od 1951 roku był zawodnikiem Budowlanego Klubu Sportowego (BKS) Skra Warszawa, jako wychowanek trenera Władysława Maksymiuka. Będąc zawodnikiem był wielokrotnym mistrzem Polski oraz reprezentantem kraju w zapasach w stylu wolnym. Po zakończeniu kariery zawodniczej w 1973 roku uzyskał uprawnienia sędziego związkowego klasy II. Działał jako trener prowadząc sekcję zapaśniczą BKS Skra Warszawa. Z wykształcenia był inżynierem robót drogowych. Piastował między innymi funkcję dyrektora i prezesa Miejskiego Przedsiębiorstwa Robót Drogowych w Warszawie. Zmarł 9 maja 2015 roku. Został pochowany na Cmentarzu Komunalnym Północnym w Warszawie.

</doc>
<doc id="3476473" url="https://pl.wikipedia.org/wiki?curid=3476473" title="Dzień ciemności">
Dzień ciemności

Dzień ciemności (, pl. "Ciemny Dzień Nowej Anglii") – wydarzenie, do jakiego doszło 19 maja 1780 roku, kiedy w środku dnia nastąpiło całkowite zaciemnienie obserwowane w stanach Nowej Anglii i częściowo w Kanadzie. Główną przyczyną zjawiska były dymy z płonących lasów, gęsta mgła i silne zachmurzenie. Ciemności były tak głębokie, że świece trzeba było zapalać już w południe. Zjawisko ustąpiło dopiero w połowie następnej nocy. Ciemności sięgały od Portland (Maine), na północy aż do New Jersey na południu; objęły także częściowo kanadyjskie prowincje Ontario, południowy Quebec i Nowy Brunszwik. Nie odnotowano ich natomiast w Pensylwanii.
Postępy.
Najwcześniejsze doniesienia o ciemnościach nadeszły z miejscowości Rupert (Nowy Jork), gdzie słońce było niewidoczne już o świcie. Profesor Samuel Williams donosił z Cambridge (Massachusetts): „Ta nadzwyczajna ciemność zaczęła się pomiędzy godziną 10 a 11 i nie ustała do połowy następnej nocy”. Wielebny Ebenezer Parkham z Westborough, Massachusetts odnotował, że najciemniej było „o dwunastej”, ale nie zapisał kiedy zaczęło się ściemniać.
W Harvard College sporządzono raport, zgodnie z którym ściemniać zaczęło się o 10.30, szczyt zaciemnienia miał miejsce o 12.45, a słabnąć zaczęło o 13.10, ale ciemności – choć mniej dotkliwe – trwały do końca dnia. Do Barnstable (Massachusetts) fala mroku dotarła o godz. 14, a szczyt zaciemnienia przypadł na 17.30
O godz. 14, gdy zapadły ciemności w Ipswich (Massachusetts), piały koguty, gwizdały bekasy, kumkały żaby. Świadkowie mówili, że powietrze mocno pachniało spalenizną, a deszcz przyniósł ze sobą drobiny kurzu, popiołu i spalonych liści. Współczesne doniesienia mówiły też, że popioły i pył, jakie wiatr nawiał na część stanu New Hampshire, pokryły ziemię 15-centymetrową warstwą.
Zjawiska towarzyszące.
Przez kilka dni przed opisywanym zjawiskiem słońce nad Nową Anglią było czerwone, a niebo żółte. Kiedy nastąpiło zaciemnienie w wodach rzek i strumieni, a także w deszczówce zauważono sadzę, a więc gdzieś musiały bić w niebo kolumny gęstego dymu. Wreszcie, gdy wróciły normalne noce, księżyc również miał czerwoną barwę. W niektórych miejscach w Nowej Anglii 19 maja 1780 roku padał deszcz, czyli niebo kryły również – choć niewidoczne – chmury.
Interpretacje religijne.
Jako że środki łączności w owych czasach były jeszcze prymitywne, większość ludzi – nie wiedząc co się dzieje gdzie indziej – uznała ciemności za coś zaskakującego i niewyjaśnionego, wielu sięgało więc po proste interpretacje religijnej natury. Członek legislatury stanowej Connecticut, Abraham Davenport, wsławił się swą reakcją na przestrach kolegów, którzy uznali, że oto nadchodzi Sąd Ostateczny:
Odwaga Davenporta została uwieczniona w poemacie „Abraham Davenport” Johna Whittiera.
Również dzisiaj niektórzy chrześcijanie, zwłaszcza Adwentyści Dnia Siódmego przywołując cytat z Biblii: „…słońce się zaćmi i księżyc nie da swego blasku; gwiazdy zaczną padać z nieba…” (Mt, 24:29) uważają, że takie będą znaki powrotu Chrystusa i wierzą, śladem Ellen G. White, że Dzień Ciemności był zapowiedzią spełnienia biblijnych przepowiedni końca tego świata. 
Prominentny adwentysta Dnia Siódmego, Arthur Maxwell, powołuje się na to wydarzenie w swej seryjnej "The Bible Story" (tom 10), jednak postępowi adwentyści odrzucają taką interpretację zjawisk naturalnych. Konserwatywni adwentyści, którzy mają pisarstwo Ellen White w wysokim poważaniu, wciąż wierzą, że wydarzenia z 1780 roku były częścią spełnienia proroctw biblijnych.
Przyczyny.
Prawdopodobną przyczyną dnia ciemności był dym z wielkich pożarów lasów, których zapis jest czytelny w słojach rocznych drzew, które przetrwały wypalenie. Dzięki temu możliwe jest określenie daty pożaru/ów z przeszłości. Badacze szukający takich śladów w prowincji Ontario w Kanadzie wiążą dzień ciemności z wielkim pożarem, jaki miał miejsce w tym czasie właśnie na obszarze dzisiejszego Algonquin Provincial Park.

</doc>
<doc id="3476474" url="https://pl.wikipedia.org/wiki?curid=3476474" title="Eparchia kudymkarska">
Eparchia kudymkarska

Eparchia kudymkarska – jedna z eparchii Rosyjskiego Kościoła Prawosławnego, z siedzibą w Kudymkarze. Należy do metropolii permskiej.
Utworzona 19 marca 2014 postanowieniem Świętego Synodu, poprzez wydzielenie z eparchii permskiej. Obejmuje część Kraju Permskiego – Okręg Komi-Permiacki oraz rejony: bolszesosnowski, czastiński, iliński, karagajski, nytwieński, ochański, oczorski, siwiński i wiereszczagiński.
Ordynariuszem eparchii był od momentu jej erygowania biskup kudymkarski i wiereszczagiński Nikon (Mironow), w 2021 r. przeniesiony w stan spoczynku .

</doc>
<doc id="3476476" url="https://pl.wikipedia.org/wiki?curid=3476476" title="Bieg 24-godzinny">
Bieg 24-godzinny

Bieg 24-godzinny – rodzaj ultramaratonu, w którym zawodnicy dążą do przebiegnięcia jak największej odległości w czasie 24 godzin. Zawody takie rozgrywane są zwykle jako bieg uliczny na pętli o długości od 1 do 3 kilometrów, a niekiedy na bieżni lekkoatletycznej o długości 400 metrów. Czołowi zawodnicy przebiegają 200 km lub więcej, najlepsi na świecie potrafią przebiec ponad 270 km. 
Aktualny rekord świata mężczyzn Aleksandra Sorokina z 2022 roku wynosi 319,614 km. Litwinowi po ponad dwudziestu latach udało się poprawić poprzedni rekord Janisa Kurosa o kilkanaście kilometrów, co jest uważane za niezwykłe osiągnięcie
. Na osiągane wyniki niekorzystny wpływ mogą mieć złe (do biegania) warunki atmosferyczne, a w szczególności upały.
Corocznie rozgrywane są Mistrzostwa Świata IAU w biegu 24-godzinnym. Są to zawody organizowane przez IAU (International Association of Ultrarunners = Międzynarodowe Stowarzyszenie Ultrabiegaczy). W roku 2012 miały miejsce w Polsce, w Katowicach. Zawody te stały na bardzo wysokim poziomie, między innymi dzięki sprzyjającej, chłodnej pogodzie, i stosunkowo płaskiej trasie.
W Polsce corocznie odbywają się (nieliczne) zawody w biegu 24-godzinnym, w tym także o randze mistrzostw Polski.
Inne tego typu konkurencje biegowe, to bieg 12-godzinny i bieg 48-godzinny. Niektóre zawody w biegu 48-godzinnym są łączone z zawodami w biegu 24-godzinnym, lub zawodnikom biegu 48 h mierzy się rezultat częściowy po 24 godzinach (i po 12 godzinach).
Historia biegów 24-godzinnych.
Idea biegu 24-godzinnego jest bardzo stara - narodziła się w czasach, gdy ludzie kierowali się cyklami słonecznymi. Greccy historycy wspominali o biegaczach, którzy pomiędzy jednym wschodem słońca a drugim potrafili pokonać ogromny dystans. Indiańskimi obrzędami związanymi z bieganiem również zawiadywało słońce, a biegacze „poprzez swój wysiłek wzmacniali jego wędrówkę po niebie”.
Rodzaje biegów 24-godzinnych.
Uliczne.
Rozgrywane są zwykle na krótkiej (1 do 3 km) pętli ulicznej.
Takie zawody są najczęstsze, tak są rozgrywane mistrzostwa świata i mistrzostwa Polski
Torowe.
Rozgrywane są na bieżni stadionu lekkoatletycznego, o długości okrążenia zwykle 400 m, a niekiedy w hali.
Tak jest rozgrywany najstarszy bieg 24 h - "Self Transcendence 24 hour race" w Ottawie w Kanadzie.
Przełajowe, w tym także górskie.
Rozgrywane są w terenie, poza ulicami. Tutaj pętla może być dużo dłuższa. Zawodnicy muszą mieć własne oświetlenie na noc.
Zawodnikom zalicza się tylko pełne ukończone pętle, gdyż trudno by było zmierzyć przebyty przez zawodnika dystans ostatniej niedokończonej pętli.
Najlepsze wyniki.
Rekordy świata w biegu 24-godzinnym.
(bez rozróżnienia na zawody uliczne i zawody na bieżni stadionu):
Rekordy Polski w biegu 24-godzinnym.
PZLA rejestruje w tej konkurencji nie „Rekordy Polski” ale „Najlepsze wyniki w historii"
Aktualne najlepsze wyniki polskich zawodników:
Mężczyźni:
Kobiety:
Najlepszy polski wynik mężczyzn był przed kwietniem 2015 gorszy, niż rekord świata kobiet, co się nie zdarza na krótszych dystansach biegowych.
Mistrzostwa Świata w biegu 24-godzinnym.
Coroczne (od roku 2003) zawody uliczne w biegu 24-godzinnym, organizowane przez International Association of Ultrarunners (IAU) pod nazwą "24h World Challenge" w roku 2010 we współpracy z IAAF przekształcono w oficjalne mistrzostwa świata "(World Championship)".
W roku 2001 odbyły się takie zawody na torze (na bieżni lekkoatletycznej). W roku 2011 nie było zawodów, natomiast w roku 2014 zaplanowane zawody zostały odwołane.
Normy klasyfikacyjne PZLA dla biegu 24-godzinnego.
Bieg 24-godzinny nie jest dyscypliną olimpijską. Zawody w biegu 24-godzinnym są rozgrywane odrębnie od zwykłych zawodów lekkoatletycznych.
Tak, jak dla dyscyplin olimpijskich, Polski Związek Lekkiej Atletyki (PZLA) ustala normy klasyfikacyjne także dla biegu 24-godzinnego.
Warunkiem uzyskania klasy mistrzowskiej międzynarodowej (MM) jest osiągnięcie (na zawodach o wymaganej randze) wyniku co najmniej 235 km (mężczyźni) lub 210 km (kobiety).
Pełna lista norm klasyfikacyjnych (klas sportowych) PZLA (Polskiego Związku Lekkiej Atletyki) dla biegu 24 h:
Różnice pomiędzy normami dla mężczyzn i kobiet są tu dużo mniejsze, niż różnice norm dla krótszych biegów. Przykładowo - norma na klasę MM kobiet jest wyższa, niż norma na klasę 1 mężczyzn (a na przykład dla biegu na 100 metrów norma na klasę MM kobiet jest niższa, niż norma na klasę 2 mężczyzn). Jest to odzwierciedleniem faktu, że w biegach ultradystansowych siła mięśni (atut mężczyzn) nie odgrywa tak dużej roli, jak w biegach krótszych. Dużą rolę odgrywa natomiast zdolność organizmu do czerpania energii ze spalania tłuszczu (atut kobiet). Olbrzymią rolę odgrywają także cechy wykraczające ponad sprawność fizyczną.

</doc>
<doc id="3476477" url="https://pl.wikipedia.org/wiki?curid=3476477" title="Eparchia wielkoustiuska">
Eparchia wielkoustiuska

Eparchia wielkoustiuska – jedna z eparchii Rosyjskiego Kościoła Prawosławnego, z siedzibą w Wielkim Ustiugu. Należy do metropolii wołogodzkiej.
Restytuowana 23 października 2014 postanowieniem Świętego Synodu, poprzez wydzielenie z eparchii wołogodzkiej. Obejmuje część obwodu wołogodzkiego – rejony: babuszkiński, kiczmieńsko-gorodiecki, nikolski, niuksieński, tarnoski, totiemski i wielkoustiuski.
Eparchia dzieli się na trzy dekanaty:

</doc>
<doc id="3476482" url="https://pl.wikipedia.org/wiki?curid=3476482" title="Sybille">
Sybille



</doc>
<doc id="3476486" url="https://pl.wikipedia.org/wiki?curid=3476486" title="Muzeum „Tytan” w Malechowie">
Muzeum „Tytan” w Malechowie

Muzeum Pojazdów Wojskowych „Tytan” w Malechowie – prywatne muzeum z siedzibą we wsi Malechowo (powiat sławieński). Placówka jest prowadzona przez Stowarzyszenie na rzecz Utworzenia i Rozwoju Muzeum Techniki i Techniki Wojskowej „Tytan”, działające przy Forcie „Marian”, będącym prywatnym przedsięwzięciem Mariana Laskowskiego.
Muzeum powstało w 2012 roku. W jego zbiorach znajdują się pojazdy wojskowe, pochodzące z okresu II wojny światowej oraz lat późniejszych, w tym czołg T-55AM Merida, artyleria, pojazdy dowodzenia i inżynieryjne, samochody terenowe i ciężarowe, motocykle. Ponadto w zbiorach znajdują się elementy uzbrojenia, wyposażenia i umundurowania, a także maszyny rolnicze. Do najciekawszych eksponatów należą: pozostałości największego na świecie stalowego bunkra do testowania amunicji oraz „Kugelbunker” - kulisty, betonowy bunkier obserwacyjny.
Muzeum udostępnia również do zwiedzania poniemieckie fortyfikacje, zlokalizowane w Darłówku Zachodnim, przy ul. Plażowej. Obiekty te powstały w latach 1937-1940 na potrzeby Kriegsmarine i służyły obronie portu oraz testowaniu amunicji. Odkryte zostały w 2012 roku. 
Muzeum jest obiektem całorocznym, czynnym codziennie z wyjątkiem niedziel. Natomiast fortyfikacje w Darłówku czynne są w sezonie letnim.
W ramach Fortu Marian - poza działalnością wystawienniczą - organizowane są imprezy okolicznościowe i tematyczne. Fort jest również współorganizatorem zlotów pojazdów militarnych w Darłowie.

</doc>
<doc id="3476487" url="https://pl.wikipedia.org/wiki?curid=3476487" title="Fiodor Zigel">
Fiodor Zigel

Fiodor Fiodorowicz Zigel ros. Фёдор Фёдорович Зигель (ur. w 1845, zm. w 1921) – historyk prawodawstwa słowiańskiego, dziekan Wydziału Prawa Cesarskiego Uniwersytetu Warszawskiego w latach 1900-1905 i od 1911, profesor nadzwyczajny od 1877, profesor zwyczajny od 1889.
Życiorys.
Był absolwentem Uniwersytetu Petersburskiego, od 1873 na Cesarskim Uniwersytecie Warszawskim, od 1898 profesor w Katedrze Prawodawstw Słowiańskich. W latach 1886-1898 prowadził wykład w Katedrze Encyklopedii Prawa. 

</doc>
<doc id="3476510" url="https://pl.wikipedia.org/wiki?curid=3476510" title="NGC 3534">
NGC 3534

NGC 3534 (również NGC 3534A, PGC 33786 lub UGC 6190) – galaktyka spiralna (Sb), znajdująca się w gwiazdozbiorze Lwa. Odkrył ją Otto Struve 18 marca 1869 roku. Tworzy optyczną parę z galaktyką "PGC 33782", zwaną także "NGC 3534B", jednak dużo większe przesunięcie ku czerwieni tej towarzyszki świadczy o tym, że znajduje się ona znacznie dalej i że galaktyki te nie są ze sobą fizycznie związane.

</doc>
<doc id="3476517" url="https://pl.wikipedia.org/wiki?curid=3476517" title="Dragon Ball Super">
Dragon Ball Super

 – trzeci w chronologii wydarzeń japoński serial anime "Dragon Ball". Jego akcja rozgrywa się podczas dziesięciu lat pokoju pomiędzy pokonaniem Majin Bū a Tenka-ichi Budōkai 28. Saga "Battle of Gods" i "Resurrection F" nawiązują do wydarzeń w filmie "Dragonball Z: Kami to Kami" i "Dragonball Z: Fukkatsu no F". Saga "Future Trunks" przekracza uniwersum czasowe i ma miejsce równolegle ze zdarzeniami przedstawionymi w serii Dragon Ball GT. Seria zadebiutowała na antenie Fuji Television 5 lipca 2015 roku, a ostatni odcinek został wyemitowany 25 marca 2018 r. Seria doczekała się filmu kinowego pt. "Dragon Ball Super: Broly".
Od 23 października 2016 roku odcinki "Dragon Ball Super" były udostępniane legalnie, za darmo i na bieżąco na (nieistniejącym dzisiaj serwisie) DAISUKI.net – z oryginalną ścieżką dźwiękową oraz angielskimi, rosyjskimi i hiszpańskimi napisami. Od maja 2017 roku seria była regularnie publikowana w tej samej wersji na Crunchyroll.
Manga jest wydawana w Polsce od 2018 roku przez wydawnictwo Japonica Polonica Fantastica.
Według informacji w "Animation Magazine" studio Toei Animation nawiązało współpracę z wieloma krajami Europy, w tym z Polską. "Dragon Ball Super" jest emitowany na kanale Polsat Games.
Anime.
Polski dubbing.
Wersja polska: Studio PDK
Reżyseria: Dariusz Kosmowski
Dialogi:
Dźwięk:
Montaż:
Miks:
Kierownictwo produkcji:
W wersji polskiej udział wzięli:
W pozostałych rolach:
i inni
Lektor:
Produkcja polska: TFP Sp. z o.o. dla Telewizji Polsat Sp. z o.o.
Nadzór: Toei Animation Europe S.A.
Kierownik produkcji: Vanessa Gauthier, Charles Lamoureux

</doc>
<doc id="3476525" url="https://pl.wikipedia.org/wiki?curid=3476525" title="1. deild Wysp Owczych (2013)">
1. deild Wysp Owczych (2013)

W roku 2013 odbyła się 70. edycja 1. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Drużyny z pierwszego i drugiego miejsca uzyskały prawo gry w Effodeildin - najwyższym poziomie ligowym na archipelagu. W sezonie 2013 były to: B68 Toftir oraz Skála ÍF. Dwie ostatnie drużyny (TB II Tvøroyri i B71 Sandoy) zostały zdegradowane do 2. deild.

</doc>
<doc id="3476526" url="https://pl.wikipedia.org/wiki?curid=3476526" title="Linia kolejowa Veselí nad Moravou – Nové Mesto nad Váhom">
Linia kolejowa Veselí nad Moravou – Nové Mesto nad Váhom

Linia kolejowa Veselí nad Moravou – Nové Mesto nad Váhom – jednotorowa, regionalna i niezelektryfikowana linia kolejowa w Czechach i nas Słowacji. Łączy Veselí nad Moravou i Nové Mesto nad Váhom. Przebiega przez terytorium kraju południowomorawskiego i kraju trenczyńskiego.

</doc>
<doc id="3476528" url="https://pl.wikipedia.org/wiki?curid=3476528" title="Bohuslavice (powiat Náchod)">
Bohuslavice (powiat Náchod)

Bohuslavice – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 985 mieszkańców.

</doc>
<doc id="3476531" url="https://pl.wikipedia.org/wiki?curid=3476531" title="Parafia Opieki Matki Bożej w Godkowie">
Parafia Opieki Matki Bożej w Godkowie

Parafia Opieki Matki Bożej w Godkowie – parafia greckokatolicka w Godkowie, w dekanacie elbląskim eparchii olsztyńsko-gdańskiej. Założona w 2012 roku. Terytorialnie obejmuje gminę Godkowo (oprócz wsi Dobry, Dąbkowo, Olkowo, Krykajny, Łępno, Podągi).

</doc>
<doc id="3476532" url="https://pl.wikipedia.org/wiki?curid=3476532" title="Borová (kraj hradecki)">
Borová (kraj hradecki)

Borová – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 211 mieszkańców.

</doc>
<doc id="3476534" url="https://pl.wikipedia.org/wiki?curid=3476534" title="Černčice (kraj hradecki)">
Černčice (kraj hradecki)

Černčice – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 485 mieszkańców.

</doc>
<doc id="3476535" url="https://pl.wikipedia.org/wiki?curid=3476535" title="Česká Čermná">
Česká Čermná

Česká Čermná – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 516 mieszkańców.

</doc>
<doc id="3476536" url="https://pl.wikipedia.org/wiki?curid=3476536" title="Dolní Radechová">
Dolní Radechová

Dolní Radechová – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 792 mieszkańców.

</doc>
<doc id="3476539" url="https://pl.wikipedia.org/wiki?curid=3476539" title="Parafia Świętego Ducha w Miłkach">
Parafia Świętego Ducha w Miłkach

Parafia Świętego Ducha w Miłkach – parafia greckokatolicka w Miłkach, w dekanacie węgorzewskim eparchii olsztyńsko-gdańskiej. Założona w 1991 roku. Terytorialnie obejmuje gminę Miłki oraz powiat piski. Jest prowadzona przez ojców Bazylianów.

</doc>
<doc id="3476540" url="https://pl.wikipedia.org/wiki?curid=3476540" title="Heřmanice (kraj hradecki)">
Heřmanice (kraj hradecki)

Heřmanice – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 419 mieszkańców.

</doc>
<doc id="3476541" url="https://pl.wikipedia.org/wiki?curid=3476541" title="Horní Radechová">
Horní Radechová

Horní Radechová – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 506 mieszkańców.

</doc>
<doc id="3476543" url="https://pl.wikipedia.org/wiki?curid=3476543" title="Enham Alamein">
Enham Alamein

Enham Alamein – wieś i civil parish w Anglii, w Hampshire, w dystrykcie Test Valley. W 2011 civil parish liczyła 804 mieszkańców. Enham Alamein jest wspomniana w Domesday Book (1086) jako "Etham".

</doc>
<doc id="3476545" url="https://pl.wikipedia.org/wiki?curid=3476545" title="Hořenice">
Hořenice

Hořenice – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 148 mieszkańców.

</doc>
<doc id="3476548" url="https://pl.wikipedia.org/wiki?curid=3476548" title="Jasenná (kraj hradecki)">
Jasenná (kraj hradecki)

Jasenná – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 716 mieszkańców.

</doc>
<doc id="3476550" url="https://pl.wikipedia.org/wiki?curid=3476550" title="Jestřebí (kraj hradecki)">
Jestřebí (kraj hradecki)

Jestřebí – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 163 mieszkańców.

</doc>
<doc id="3476551" url="https://pl.wikipedia.org/wiki?curid=3476551" title="Jetřichov">
Jetřichov

Jetřichov – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 456 mieszkańców.

</doc>
<doc id="3476552" url="https://pl.wikipedia.org/wiki?curid=3476552" title="Kramolna">
Kramolna

Kramolna – gmina w Czechach, w powiecie Náchod, w kraju hradeckim. Według danych z dnia 1 stycznia 2014 liczyła 1 076 mieszkańców.

</doc>
<doc id="3476554" url="https://pl.wikipedia.org/wiki?curid=3476554" title="Kings Somborne">
Kings Somborne



</doc>
<doc id="3476557" url="https://pl.wikipedia.org/wiki?curid=3476557" title="Internowanie ORP Orzeł (1939)">
Internowanie ORP Orzeł (1939)



</doc>
<doc id="3476559" url="https://pl.wikipedia.org/wiki?curid=3476559" title="Konserwator (film)">
Konserwator (film)

Konserwator (hebr. בוקר טוב אדון פידלמן, "Boker tow adon Fidelman") – dramat filmowy produkcji izraelskiej z 2011 roku w reżyserii Josiego Madmoniego. Scenariusz opracował Erez Kav-El. W rolach głównych wystąpili Sason Gabbaj, Sara Adler, Henry David, Newo Kimchi i Rami Danon. Światowa premiera obrazu odbyła się 21 stycznia 2011 roku. Natomiast w Izraelu 25 sierpnia 2011.
Film otrzymał 12 nominacji i 4 nagrody. Zdobył nagrodę Izraelskiej Akademii Filmowej w kategorii "Najlepsza muzyka". Obraz otrzymał także Kryształowy Globus, główną nagrodę na Międzynarodowym Festiwalu Filmowym w Karlowych Warach.
Fabuła.
Źródło.
Historia ojca i syna. Ojciec (Sason Gabbaj), konserwator antyków pragnie zachować swój warsztat. Odmiennego zdania jest syn (Henry David), który próbuje go zamknąć.

</doc>
<doc id="3476562" url="https://pl.wikipedia.org/wiki?curid=3476562" title="1. deild Wysp Owczych (2012)">
1. deild Wysp Owczych (2012)

W roku 2012 odbyła się 69. edycja 1. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Drużyny z pierwszego i drugiego miejsca uzyskały prawo gry w Effodeildin - najwyższym poziomie ligowym na archipelagu. W sezonie 2012 były to: 07 Vestur oraz AB Argir. Dwie ostatnie drużyny (B68 II Toftir i NSÍ II Runavík) zostały zdegradowane do 2. deild.

</doc>
<doc id="3476577" url="https://pl.wikipedia.org/wiki?curid=3476577" title="Ryszard Romaniuk">
Ryszard Romaniuk

Ryszard S. Romaniuk (ur. 8 maja 1952 w Koźminie Wielkopolskim) – polski naukowiec, inżynier elektronik, Eur.Ing. – FEANI, profesor nauk technicznych, wykładowca akademicki Politechniki Warszawskiej, dyrektor Instytutu Systemów Elektronicznych na Wydziale Elektroniki i Technik Informacyjnych Politechniki Warszawskiej, członek "Fellow" SPIE-The International Society for Optics and Photonics, członek „Senior Member” IEEE, członek i Sekretarz Naukowy Komitetu Elektroniki i Telekomunikacji Polskiej Akademii Nauk, stypendysta Fundacji Eisenhowera, specjalizujący się w fotonice, elektronicznych systemach pomiarowych, oraz Inżynierii Internetu.
Życiorys.
Ukończył XLI Liceum Ogólnokształcące im. Joachima Lelewela w Warszawie. Następnie podjął studia na Wydziale Elektroniki Politechniki Warszawskiej, które ukończył w 1976 r. W tym samym roku podjął studia jako doktorant w Instytucie Podstaw Elektroniki tego samego Wydziału. W czasie studiów członek drużyny koszykarskiej AZS PW. W 1980 obronił doktorat na podstawie pracy pt. "Analiza dyspersji w dielektrycznym światłowodzie włóknistym" pod kierownictwem profesora Adama Smolińskiego i przeszedł na stanowisko adiunkta. W latach 1990–1991 pełnił funkcję dyrektora 'Biura Koordynacji Kształcenia Kadr’ z funduszy europejskich w Ministerstwie Edukacji Narodowej i Kancelarii Prezesa Rady Ministrów. Habilitację uzyskał w 2002 r. Od roku 2005 pracował jako profesor nadzwyczajny i dyrektor Naukowy Instytutu Systemów Elektronicznych. Tytuł profesora uzyskał w 2011. Od 2012 pełni funkcję dyrektora Instytutu Systemów Elektronicznych. W Instytucie Systemów Elektronicznych PW pełnił też funkcje kierownika Zespołu Naukowego Systemów Elektronicznych dla Eksperymentów Fizyki Wielkich Energii. Uczeń profesorów Anny Radziwiłł, Adama Smolińskiego, Bohdana Paszkowskiego, Zenona Szpiglera, Tadeusza Morawskiego, Andrzeja Waksmundzkiego, Wiesława Wolińskiego, brata Wawrzyńca Aleksandra Powapińskiego. Syn Albiny Bielawnej, nauczycielki, i Stanisława Romaniuka, inżyniera, absolwenta Politechniki Wrocławskiej, budowniczego Huty Warszawa. Żonaty z Ireną Urszulą Rutkowską, dr n.med, lekarzem okulistą. Ojciec Miłosza Wawrzyńca, kapitana białej żeglugi i nauczyciela akademickiego w Akademii Pedagogiki Specjalnej.
Współpraca krajowa i międzynarodowa.
Prowadzi aktywną współpracę międzynarodową z takimi instytucjami jak: Europejska Organizacja Badań Jądrowych w Genewie, Instytut Badań Ciężkich Jonów w Darmstadt, Ośrodek Niemieckiego Synchrotronu Elektronowego w Hamburgu, Wspólny Tokamak Europejski w Culham/Oxford, Międzynarodowy Eksperymentalny Reaktor Termonuklearny w Cadarache/Marsylia, oraz współpracę krajową z Politechniką Białostocką, Politechniką Lubelską, NCBJ w Świerku, CBK PAN oraz IFPILM – gdzie jest członkiem Rad Naukowych, i innymi. W kadencji 2015-2019 pełni funkcję Przewodniczącego Rady Naukowej IFPiLM. W roku 1991 jako stypendysta Fundacji Eisenhowera odbył staż w USA, odwiedzając i prowadząc wykłady na uniwersytetach technicznych, między innymi Massachusetts Institute of Technology, University of California, Carnegie-Mellon University, University of Rochester, również tych z Ivy League – Harvard, Princeton, Cornell, a także wizytował przemysł elektroniczny, optyczny i fotoniczny, jak AT&amp;T, Laboratorium Bella, Kodak, Boeing. W latach 2002–2008 przebywał w DESY w Hamburgu uczestnicząc z zespołem w budowie lasera na swobodnych elektronach FLASH TESLA. Od roku 1998 jest inicjatorem i głównym organizatorem międzynarodowego Sympozjum Elektroniki i Fotoniki Młodych Uczonych w Wildze. Od roku 2003 jest członkiem rady programowej europejskich projektów badawczych w zakresie rozwoju infrastrukturalnego techniki akceleratorowej. Jest także członkiem Komitetów Naukowych konferencji: Krajowa Konferencja Elektroniki, Konferencja Światłowody i ich Zastosowania, Sympozjum Techniki Laserowej, Technologia Elektronowa, i innych. Jest członkiem krajowych i międzynarodowych stowarzyszeń zawodowych: EEF, IEEE, SPIE, OSA, EPS, EOS, SEP, PTETiS, PTF, PSF.
Działalność wydawnicza.
Prowadzi krajową i międzynarodową naukową działalność wydawniczą. Od roku 1986 jest redaktorem międzynarodowej serii wydawniczej Proceedings of SPIE, w której wydał kilkadziesiąt tomów zbiorów międzynarodowych prac konferencyjnych z dziedziny systemów elektronicznych i fotoniki. Od 1990 r. jest członkiem Doradczej Rady Programowej magazynu naukowo-technicznego o zasięgu ogólno światowym Photonics Spectra, wydawanego przez Photonics Media (MA,USA). Jest członkiem Komitetu Programowego czasopisma SEP Elektronika – konstrukcje, technologie, zastosowania, vice-przewodniczącym Polskiego Komitetu Optoelektroniki SEP, oraz Przewodniczącym Komisji Kwalifikacyjnej Izby Rzeczoznawców SEP. Był założycielem w roku 2009 Photonics Letters of Poland, kwartalnika naukowego Polskiego Stowarzyszenia Fotonicznego. W latach 2009–2010 pełnił funkcję pierwszego Redaktora Naczelnego tego czasopisma, a obecnie jest Przewodniczącym Rady Programowej. Od roku 2014 pełni funkcję Redaktora Naczelnego International Journal of Electronics and Telecommunications – kwartalnika naukowego Komitetu Elektroniki i Telekomunikacji PAN. Od roku 2004 jest Redaktorem Międzynarodowej Monograficznej Serii Wydawniczej „Nauka i Technika Akceleratorowa”, obejmującej kilkadziesiąt tomów [VII 2015], i wydawanej we współpracy CERN i PW w ramach europejskich projektów badawczych techniki akceleratorowej EuCARD.
Działalność badawcza i współpraca z przemysłem.
Obszar jego zainteresowań naukowych to, między innymi, zagadnienia fotoniki, techniki światłowodowej, łączności optycznej, telekomunikacji światłowodowej, optycznego Internetu terabitowego, materiałów fotonicznych, metamateriałów optycznych, zaawansowanych metod pomiarowych systemów elektronicznych, oraz budowy systemów elektronicznych i fotonicznych dla techniki kosmicznej, eksperymentów fizyki wielkich energii, laserów na swobodnych elektronach, fuzyjnych eksperymentów plazmowych. Jest autorem lub współautorem ok. 2000 publikacji i raportów naukowych, kilkunastu monografii i podręczników. Wypromował kilku doktorów nauk technicznych, a kilku jego wychowanków i bliskich młodszych współpracowników osiągnęło samodzielność naukową. Jego publikacje są indeksowane w kraju w: Polskiej Bibliografii Naukowej, Bazie danych OPI Nauka Polska, Federacji Bibliotek Cyfrowych, Zintegrowanym Systemie Informacji o Nauce i Szkolnictwie Wyższym Pol-ON, BazTech, oraz zagranicą w bazach danych: Biblioteki Kongresu USA, ORCID, ResearcherID, ResearcherGate, OCLC WorldCat, SUDOC, ISBNdb, VIAF, ISNI, Thomson Reuters World of Knowledge, i innych.
W latach 1975–2000 prowadził badania w zakresie technologii i zastosowań nowych rodzajów światłowodów nietelekomunikacyjnych, wspólnie z prof. Janem Doroszem. W wyniku tych prac powstało wiele wdrożeń przemysłowych aparatury światłowodowej, optoelektronicznej i elektronicznej w medycynie, przemyśle i badaniach naukowych. Między innymi, we współpracy z Politechniką Białostocką, Hutą szkła Białystok (J.Dorosz) oraz ITME prowadził jedne z pierwszych na świecie badań technologicznych nad światłowodami wielordzeniowymi do celów transmisyjnych i czujnikowych. Od 1995, członek – użytkownik CERN, prowadzi badania w zakresie teorii i budowy zaawansowanych systemów elektronicznych i fotonicznych (algorytmy, oprogramowanie i sprzęt) dla eksperymentów astronomicznych, plazmowych fuzyjnych i fizyki wielkich energii. Pracuje także nad zastosowaniami tych nowych rozwiązań z obszarów badawczych w przemyśle, także z zastosowaniem technik Inżynierii Internetu. Członek Kolaboracji CMS/LHC/CERN – Kompaktowy Solenoid Mionowy przy Wielkim Zderzaczu hadronowym, która była współodkrywcą Bozonu Higgsa, razem z Kolaboracją ATLAS. Współautor artykułów na temat odkrycia Bozonu Higgsa opublikowanych w Science oraz w Physics Letters B.
Członek Kolaboracji TESLA, która uruchomiła w Laboratorium DESY pierwszy na świecie laser rentgenowski na swobodnych elektronach.
Współautor artykułu na temat tego lasera w Nature Photonics. Członek Kolaboracji Skompresowanej Materii Barionowej, będącej częścią budowanej infrastruktury GSI/FAIR, budującej eksperyment do pomiaru plazmy kwarkowo-gluonowej.
Członek Kolaboracji Pi of the Sky, która zarejestrowała jeden z pierwszych i najjaśniejszych optycznych partnerów pozagalaktycznych rozbłysków gamma – GRB 080319B. Konsultant naukowy krajowego przemysłu technologii szkła optycznego, fotonicznego i światłowodów. Członek Kapituły Światowej Przemysłowej Nagrody Fotoniki „The Prism Award in Photonics Innovation”.
Nagrody i wyróżnienia.
Laureat wielu nagród i wyróżnień. W 1985 roku SPIE uhonorowała go dyplomem 35-lecia organizacji, Bellingham, WA, USA, a w 1991 godnością Fellow Member. Od 1991 Eisehower Fellow. W Amerykańskim Towarzystwie Optycznym (Washington DC) został uhonorowany stopniem Life Senior Member. Laureat nagród naukowych i dydaktycznych Rektora PW oraz stowarzyszeniowych SEP – Złotej Odznaki Honorowej SEP, medalu im prof. M. Pożaryskiego, medalu im. prof. P. Nowackiego, medalu im. prof. J. Groszkowskiego. Odznaczony Medalem Komisji Edukacji Narodowej, Złotym Krzyżem Zasługi, a w 2020 Krzyżem Kawalerskim Orderu Odrodzenia Polski.

</doc>
<doc id="3476580" url="https://pl.wikipedia.org/wiki?curid=3476580" title="Fiodor Fiodorowicz Zigel">
Fiodor Fiodorowicz Zigel



</doc>
<doc id="3476582" url="https://pl.wikipedia.org/wiki?curid=3476582" title="Mottisfont">
Mottisfont

Mottisfont – wieś i civil parish w Anglii, w Hampshire, w dystrykcie Test Valley. W 2011 roku civil parish liczyła 385 mieszkańców. Mottisfont jest wspomniana w Domesday Book (1086) jako "Mortelhunte"/"Mortesfunde".
Etymologia.
Nazwa miejscowości na przestrzeni wieków:

</doc>
<doc id="3476584" url="https://pl.wikipedia.org/wiki?curid=3476584" title="2. deild Wysp Owczych (1976)">
2. deild Wysp Owczych (1976)

W roku 1976 odbyła się 33. edycja 2. deild Wysp Owczych – drugiej ligi piłki nożnej Wysp Owczych. Od 1976 roku rozgrywki zmieniły nazwę z "Meðaldeildin" na "2. deild", a także formułę - klub z pierwszego miejsca awansował do 1. deild. W sezonie 1976 był to Fram Tórshavn. Klub z ostatniego miejsca spadał do 3. deild, a w roku 1976 był to Royn Hvalba. W rozgrywkach brało udział 7 klubów z całego archipelagu.

</doc>
<doc id="3476595" url="https://pl.wikipedia.org/wiki?curid=3476595" title="2. deild Wysp Owczych (1977)">
2. deild Wysp Owczych (1977)

W roku 1977 odbyła się 34. edycja 2. deild Wysp Owczych – drugiej ligi piłki nożnej Wysp Owczych. Od 1976 roku rozgrywki zmieniły nazwę z "Meðaldeildin" na "2. deild", a także formułę - klub z pierwszego miejsca awansował do 1. deild. W sezonie 1977 był to MB Miðvágur. Klub z ostatniego miejsca spadał do 3. deild, a w roku 1977 był to TB II Tvøroyri. W rozgrywkach brało udział 7 klubów z całego archipelagu.

</doc>
<doc id="3476602" url="https://pl.wikipedia.org/wiki?curid=3476602" title="Mostar (stacja kolejowa)">
Mostar (stacja kolejowa)

Mostar – stacja kolejowa w miejscowości Mostarze, w kantonie Kanton hercegowińsko-neretwiańskim, w Bośni i Hercegowinie. Znajduje się na linii Sarajewo – Ploče. 
Jest zarządzana i obsługiwana przez Željeznice Federacije Bosne i Hercegovine.

</doc>
<doc id="3476609" url="https://pl.wikipedia.org/wiki?curid=3476609" title="2. deild Wysp Owczych (1978)">
2. deild Wysp Owczych (1978)

W roku 1978 odbyła się 35. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 7 klubów z całego archipelagu. Klub z pierwszego miejsca awansował do 1. deild. W sezonie 1978 był to NSÍ Runavík. Klub z ostatniego miejsca wyjątkowo nie spadał do 3. deild z uwagi na zmianę formuły rozgrywek (liczbę drużyn w roku kolejnym powiększono do ośmiu).

</doc>
<doc id="3476610" url="https://pl.wikipedia.org/wiki?curid=3476610" title="Pleinfeld (stacja kolejowa)">
Pleinfeld (stacja kolejowa)

Pleinfeld (niem: "Bahnhof Pleinfeld") – stacja kolejowa w Pleinfeld, w regionie Bawaria, w Niemczech. Jest stacją węzłową na linii Norymberga – Augsburg. Ponadto kończy się tu linia do Gunzenhausen.
Według klasyfikacji Deutsche Bahn posiada kategorię 4.
Infrastruktura.
Stacja kolejowa Pleinfeld ma pięć torów przy trzech peronach. Tor 1 znajduje się przy głównym peronie i nie jest już wykorzystywany w ruchu pasażerskim. Na torze 2 zatrzymują się pociągi regionalne do Norymbergi, a na torze nr 3 w kierunku Treuchtlingen. Tor 4 jest używany przez pociągi regionalne do i z Gunzenhausen. Dwa perony wyspowe są połączone tunelem z budynkiem dworca. Na stacji znajduje się również restauracja.

</doc>
<doc id="3476623" url="https://pl.wikipedia.org/wiki?curid=3476623" title="Gare de Mont-de-Terre">
Gare de Mont-de-Terre

Gare de Mont-de-Terre – stacja kolejowa w Lille, w departamencie Nord, w regionie Hauts-de-France, we Francji. Jest zarządzana przez SNCF (budynek dworca) i przez RFF (infrastruktura).
Stacja jest obsługiwana przez pociągi TER Nord-Pas-de-Calais.
Położenie.
Stacja znajduje się na linii Fives – Hirson, w km 2,652, pomiędzy stacjami Lille-Flandres i Lesquin, na wysokości 30 m n.p.m.

</doc>
<doc id="3476625" url="https://pl.wikipedia.org/wiki?curid=3476625" title="Grant's">
Grant's



</doc>
<doc id="3476628" url="https://pl.wikipedia.org/wiki?curid=3476628" title="2. deild Wysp Owczych (1979)">
2. deild Wysp Owczych (1979)

W roku 1979 odbyła się 36. edycja 2. deild Wysp Owczych – drugiej ligi piłki nożnej Wysp Owczych. W rozgrywkach po raz pierwszy brało udział 8 klubów z całego archipelagu (więcej o jeden względem roku poprzedniego). Klub z pierwszego miejsca awansował do 1. deild. W sezonie 1979 był to GÍ Gøta. Klub z ostatniego miejsca spadał do 3. deild, a w roku 1979 był to KÍ II Klaksvík.

</doc>
<doc id="3476632" url="https://pl.wikipedia.org/wiki?curid=3476632" title="Sztylet (film 1999)">
Sztylet (film 1999)

Sztylet ( albo "Nož)" – serbski film propagandowy z 1999 roku w reżyserii Miroslava Lekicia. Opowiada historię Iliji, Serba porwanego i wychowanego przez muzułmanów, który w dorosłym życiu odnajduje swoją prawdziwą tożsamość. Film ten propaguje nienawiść na tle etnicznym. 
Produkcja i dystrybucja.
Reżyserem filmu jest Miroslav Lekić. Scenariusz to filmowa adaptacja powieści Vuka Draškovicia o tym samym tytule. Pracowali nad nim Igor Bojović, Miroslav Lekić i Slobodan Stojanović. Za produkcję odpowiadała firma Monte Royal Pictures International, producentem był zaś Bojan Maljević. Muzykę skomponowali Toma Babović i Aleksandar Milić. Za zdjęcia odpowiadał Predrag Todorović, za scenografię Veljko Despotović, za kostiumy Ljiljana Petrović, zaś całość montował Branislav Milošević. Film trwa 135 minut. Miał on swoją premierę w 1999 roku w Federalnej Republice Jugosławii. W ciągu pierwszych czterech dni obejrzało go około 100 tys. osób, ogólnie zaś w kinach na terenie Serbii widziało go 627 tys. osób. W chwili powstania „Sztylet” był najdroższą serbska produkcją filmową.
Fabuła.
Ilija, najmłodszy syn prawosławnej rodziny Jugoviciów, zostaje w czasie II wojny światowej porwany przez Osmanów wyznających islam. Gdy Serbowie przeprowadzają kontrnatarcie, zabierają nieświadomie inne, bośniackie dziecko rodziny porywaczy. Bohater wychowywany jest więc dalej w bośniackiej rodzinie pod imieniem Alija, nieświadomy swej narodowości. Już jako dorosły mężczyzna zakochuje się w poznanej w Sarajewie Milicy. Jest ona jednak Serbką i różnice etniczne, jak i niechęć przybranej matki do wybranki syna powodują rozpad związku. Punktem zwrotnym historii jest moment, w którym Alija dowiaduje się o swym pochodzeniu oraz poznaje wspólną historię wrogich rodzin. Podczas wojny w Bośni i Hercegowinie odnajduje swojego zaginionego brata, który stał się zaciekłym wrogiem muzułmanów. Udaje mu się przekonać go, że jego dotychczasowe mniemanie o swym pochodzeniu jest mylne. Po wyjaśnieniu prawdy obaj bracia zastanawiają się nad swoją tożsamością.
Głosy krytyków.
A.J. Horton zauważył, że jak na film określany jako melodramat, wątek miłosny bardzo szybko schodzi na daleki plan. 
Film posiada bogaty przekaz propagandowy. Znalazł się w repertuarze sekcji "Dyskretny urok propagandy – Bałkany w ogniu" w ramach 11. edycji Międzynarodowego Festiwalu Filmowego Watch Docs (2011). Film sugeruje, iż główną ofiarą II wojny światowej na terenie Jugosławii byli Serbowie. Fabuła skupia się na cierpieniach zadanych im przez barbarzyńskich muzułmanów z Bośni, wszelką zaś serbską agresję skierowaną w przeciwną stronę usprawiedliwia jako akcje odwetowe. Muzułmanie przedstawieni są jako zdrajcy – po wojnie oczekujący na atak Turcji i utworzenie islamskiego imperium – ich zbrodnie z lat czterdziestych miały nie doczekać się osądzenia przez komunistyczny reżim. Innym przesłaniem propagandowym filmu było stwierdzenie, że Bośniacy nie są osobnym narodem. Alija dowiaduje się, że rodzina Osmanów to sturczony odłam starszej rodziny Jugoviciów. Są więc Serbami, którzy ulegli wpływom Imperium Osmańskiego. Film usprawiedliwia, a także propaguje nienawiść na tle etnicznym.

</doc>
<doc id="3476664" url="https://pl.wikipedia.org/wiki?curid=3476664" title="2. deild Wysp Owczych (1980)">
2. deild Wysp Owczych (1980)

W roku 1980 odbyła się 37. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1980 był to B68 Toftir. Klub z ostatniego miejsca spadał do 3. deild, a w roku 1980 był to HB II Tórshavn.

</doc>
<doc id="3476670" url="https://pl.wikipedia.org/wiki?curid=3476670" title="Arévalo (stacja kolejowa)">
Arévalo (stacja kolejowa)

Arévalo (hiszp. "Estación de Arévalo") – stacja kolejowa w miejscowości Arévalo, w prowincji Ávila, we wspólnocie autonomicznej Kastylia i León, w Hiszpanii. Jest obsługiwana przez pociągi Media Distancia ("średniego zasięgu") Renfe i pociągi towarowe. Jest także jedyną czynną stacją między Ávila i Medina del Campo.
Położenie.
Znajduje się na 170,966 km linii Madryt – Hendaye, na wysokości 831 m n.p.m..
Historia.
Stacja została otwarta 25 listopada 1863 wraz z uruchomieniem odcinka Sanchidrián – Medina del Campo linii Madryt – Hendaye. Jej uruchomienie zostało powierzone Compañía de los Caminos de Hierro del Norte de España, która zarządzała linią, dopóki nie została znacjonalizowana w 1941 roku i włączone do nowo utworzonego Renfe. Od 31 grudnia 2004 Renfe Operadora obsługuje linię, podczas gdy Adif jest właścicielem obiektów kolejowych.

</doc>
<doc id="3476674" url="https://pl.wikipedia.org/wiki?curid=3476674" title="Dekanat Lendava">
Dekanat Lendava

Dekanat Lendava – jeden z 3 dekanatów rzymskokatolickich diecezji murskosobockiej w Słowienii. W jego skład wchodzi 11 parafii.

</doc>
<doc id="3476680" url="https://pl.wikipedia.org/wiki?curid=3476680" title="Automobilklub Ziemi Kłodzkiej">
Automobilklub Ziemi Kłodzkiej

Automobilklub Ziemi Kłodzkiej – powstałe 30 czerwca 1998 stowarzyszenie z siedzibą w Kłodzku, nawiązujące do tradycji działającej od 1966 kłodzkiej Delegatury Automobilklubu Dolnośląskiego z siedzibą we Wrocławiu i mające na celu m.in. propagowanie sportów motoryzacyjnych. Organizator rajdów samochodowych, wyścigów oraz konkursowych jazd samochodowych. Od 4 lipca 2007 posiada status organizacji pożytku publicznego. 
Automobilklub posiada osobowość prawną. Jego działalność opiera się przede wszystkim na pracy społecznej. Pierwsze Walne Zgromadzenie i wybór władz na kadencję 1998-2002 nastąpił 6 lipca 1998.
Rajdy.
Działacze Automobilklubu w l. 1967-1975 czynnie uczestniczyli w obsłudze Rajdu Dolnośląskiego, od 1985 roku byli współorganizatorami, a następnie organizatorami Zimowego Rajdu Dolnośląskiego, który do 2002 otwierał sezon Rajdowych Samochodowych Mistrzostw Polski, z wyjątkiem lat 1994 i 1995 roku (w 1994 roku runda RSMP miała miejsce w październiku, a w 1995 roku rajd nie odbył się). 12, 13 i 14 Zimowy Rajd Dolnośląski jako runda Mistrzostw Polski był również rajdem międzynarodowym w ramach Mistrzostw Europy Centralnej FIA.
W 1999 Zarząd Główny Polskiego Związku Motorowego przyznał organizację kolejnych edycji Rajdu Polski Automobilklubowi Ziemi Kłodzkiej.
Konkursowa Jazda Samochodowa.
Sztandarową imprezą organizowaną przez działaczy Kłodzkiego Automobilklubu w Konkursowej Jeździe Samochodowej jest KJS pod nazwą "Lew Kłodzki". Lew Kłodzki jako impreza samochodowa przechodziła różne koleje losu od KJS-ów dla amatorów po Rajd do Mistrzostw Strefy, Mistrzostw Okręgu PZM dla zawodników licencjonowanych i ponownie KJS dla amatorów. Nieprzerwanie od 1970 impreza ta jest organizowana w ramach corocznych obchodów Dni Kłodzka. Oprócz KJS Lwa Kłodzkiego organizowane są inne Konkursowe Jazdy Samochodowe, m.in. w ramach Pucharu Polski Automobilklubów i Klubów PZM, czy o znaczeniu klubowym organizowane w miejscowościach Bardo, Bożków, Bystrzyca Kłodzka, Międzylesie, Kudowa Zdrój, Radków.
Górskie Samochodowe Mistrzostwa Polski.
W latach 1976 - 1984 nasi działacze uczestniczyli czynnie w organizacji Górskich Samochodowych Mistrzostw Okręgu PZM oraz Pucharu PZM. W latach 1976 -1979 Wyścigi Górskie jako Mistrzostwa Okręgu odbywały się oprócz Spalonej również na trasach w m. Poręba i Łężyce. W latach 1977-1978 wyścigi na Spalonej odbywały się w grudniu w terminie imienin Barbary. Od 1985 roku już jako Górskie Samochodowe Mistrzostwa Polski z niewielkimi przerwami organizowane są do dziś.

</doc>
<doc id="3476689" url="https://pl.wikipedia.org/wiki?curid=3476689" title="Dombóvár (stacja kolejowa)">
Dombóvár (stacja kolejowa)

Dombóvár (węg. "Dombóvár vasútállomás") – stacja kolejowa w Dombóvár, w komitacie Tolna, na Węgrzech. Jest ważnym węzłem kolejowym, obsługiwanym przez Magyar Államvasutak.

</doc>
<doc id="3476695" url="https://pl.wikipedia.org/wiki?curid=3476695" title="Serdżilla">
Serdżilla

Serdżilla, Sardżila (arab. سرجيلا, "Sarjīlā") – opuszczona wczesnobizantyjska osada w północno-zachodniej części Syrii pomiędzy Aleppo i Idlibem; najlepiej zachowana osada z tzw. Martwych Miast wpisanych w 2011 roku na listę dziedzictwa kulturowego UNESCO.
Położenie.
Serdżilla leży w północno-zachodniej części Syrii, ok. 60 km od Aleppo, w regionie wokół Dżabal az-Zawijja w południowej części górzystego regionu Masywu Wapiennego pomiędzy dolinami rzek Nahr Afrin i Orontes na zachodzie a płaskowyżem Aleppo i płaskowyżem Idlib na wschodzie.
Historia.
Serdżilla jest najlepiej zachowaną osadą z tzw. Martwych Miast – osad założonych ok. I wieku i opuszczonych z niewiadomych przyczyn w okresie od VII do X wieku. „Martwe Miasta” czerpały zyski z międzynarodowego handlu oliwą. Lata ich świetności przypadają na V-VI wiek, kiedy to w regionie żyło 300 tys. ludzi w ok. 700 osadach. Od połowy VI wieku region dotknęła seria niekorzystnych wydarzeń – najazdy Sasanidów, epidemie dżumy (np. dżuma Justyniana), susze i głód. Większość osad, w tym Serdżilla, zostały opuszczone w VII wieku. Gdy Arabowie podbili ten teren, centrum polityczne regionu przeniosło się z Antiochii do Damaszku, główne szlaki handlowe się przesunęły, a osady straciły główne źródło dochodów. Z tego powodu mieszkańcy mogli opuścić osady i przenieść się do innych ośrodków rozwijających się pod rządami Arabów.
Architektura.
W Serdżilli zachowały się w bardzo dobrym stanie zarówno budynki mieszkalne, jak i budynki użyteczności publicznej. Wszystkie budynki zostały wzniesione z lokalnego kamienia bez użycia zaprawy. Większość zabudowań to dwupiętrowe domy mieszkalne – na piętrze mieszkali ludzie, a na parterze zwierzęta. Wiele domów miało portyki i werandy, ciągnące się wzdłuż ulicy, służące jako stajnie lub sklepy. Największe z domów mieszkalnych mieściły 16 pomieszczeń. W żadnym z budynków nie ma schodów, stąd hipoteza, że domy miały drewniane schody biegnące na zewnątrz, które w ciągu kilkunastu wieków uległy dezintegracji. Większe domy miały własne, kamienne prasy do wytłaczania oliwy.
Pozostałości budynków użyteczności publicznej zachowały się przy placu pośrodku osady – ruiny wczesnobizantyjskiej łaźni, dwupiętrowego andronu i trójnawowego kościoła.
W 1899 roku amerykańscy archeolodzy z Uniwersytetu Princeton pod kierownictwem Howarda Crosby’ego Butlera (1872–1922) datowali budynek łaźni na podstawie znalezionej w nim mozaiki na rok 473. Położone w środkowej części budynku apsydy zidentyfikowano jako caldarium i frigidarium. Łaźnie były zasilane wodą z cysterny, po której zachowało się dno i której pojemność jest oceniana na 100 tys. litrów. Łaźnie w Serdżilli nie służyły Rzymianom, lecz całej populacji lokalnej. Były formą przejściową pomiędzy rzymskimi termami a muzułmańskim hammamem.
Andron z VI w. – miejsce spotkań mężczyzn – jest jedną z najlepiej zachowanych rzymskich budowli na świecie. Wzniesiony na planie kwadratu, liczy dwa piętra ozdobione portykami z trzema kolumnami na każdym piętrze.
Ruiny trójnawowego kościoła znajdują się 50 m od andronu. Do dnia dzisiejszego zachowały się trzy sarkofagi. Kościół datowany jest na rok 372, co czyni go jednym z najstarszych w regionie.

</doc>
<doc id="3476699" url="https://pl.wikipedia.org/wiki?curid=3476699" title="2. deild Wysp Owczych (1981)">
2. deild Wysp Owczych (1981)

W roku 1981 odbyła się 38. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1981 był to LÍF Leirvík. Klub z ostatniego miejsca spadał do 3. deild, a w roku 1981 był to TB II Tvøroyri.

</doc>
<doc id="3476715" url="https://pl.wikipedia.org/wiki?curid=3476715" title="Gare de Millas">
Gare de Millas

Gare de Millas – przystanek kolejowy w Millas, w departamencie Pireneje Wschodnie, w regionie Oksytania, we Francji. Jest zarządzany przez SNCF (budynek dworca) i przez RFF (infrastruktura).
Został otwarty w 1868 przez Compagnie du chemin de Fer de Perpignan à Prades, a w 1884 stał się częścią Compagnie des chemins de fer du Midi et du Canal latéral à la Garonne. Przystanek jest obsługiwana przez pociągi TER Languedoc-Roussillon.
Położenie.
Znajduje się na linii Perpignan – Villefranche - Vernet-les-Bains, w km 483,201, pomiędzy stacjami Saint-Féliu-d’Avall i Ille-sur-Têt, na wysokości 99 m n.p.m.

</doc>
<doc id="3476721" url="https://pl.wikipedia.org/wiki?curid=3476721" title="Dekanat Ljutomer">
Dekanat Ljutomer

Dekanat Ljutomer – jeden z 3 dekanatów rzymskokatolickich diecezji murskosobockiej w Słowienii. W jego skład wchodzi 11 parafii.

</doc>
<doc id="3476727" url="https://pl.wikipedia.org/wiki?curid=3476727" title="2. deild Wysp Owczych (1982)">
2. deild Wysp Owczych (1982)

W roku 1982 odbyła się 39. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1982 był to MB Miðvágur. Klub z ostatniego miejsca spadał do 3. deild, a w roku 1982 był to VB Vágur.

</doc>
<doc id="3476749" url="https://pl.wikipedia.org/wiki?curid=3476749" title="2. deild Wysp Owczych (1983)">
2. deild Wysp Owczych (1983)

W roku 1983 odbyła się 40. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1983 był to NSÍ Runavík. Klub z ostatniego miejsca spadał do 3. deild, a w roku 1983 był to EB Eiði.

</doc>
<doc id="3476750" url="https://pl.wikipedia.org/wiki?curid=3476750" title="Mosze Ja'alon">
Mosze Ja'alon



</doc>
<doc id="3476756" url="https://pl.wikipedia.org/wiki?curid=3476756" title="Crawley (Hampshire)">
Crawley (Hampshire)

Crawley – wieś i civil parish w Anglii, w Hampshire, w dystrykcie Winchester. W 2011 roku civil parish liczyła 418 mieszkańców. Crawley jest wspomniana w Domesday Book (1086) jako "Crauuelie". W X w. Crawley nosiło nazwę Crawanlea, natomiast w XIII w. nazwa brzmiała Craule.

</doc>
<doc id="3476757" url="https://pl.wikipedia.org/wiki?curid=3476757" title="Crawley (ujednoznacznienie)">
Crawley (ujednoznacznienie)



</doc>
<doc id="3476764" url="https://pl.wikipedia.org/wiki?curid=3476764" title="Dekanat Murska Sobota">
Dekanat Murska Sobota

Dekanat Murska Sobota – jeden z 3 dekanatów rzymskokatolickich diecezji murskosobockiej w Słowienii. W jego skład wchodzi 14 parafii. 

</doc>
<doc id="3476771" url="https://pl.wikipedia.org/wiki?curid=3476771" title="Gminny Skansen Maszyn i Urządzeń Rolniczych w Podmoklu Małym">
Gminny Skansen Maszyn i Urządzeń Rolniczych w Podmoklu Małym

Gminny Skansen Maszyn i Urządzeń Rolniczych w Podmoklu Małym – muzeum (skansen) z siedzibą we wsi Podmokle Małe (powiat zielonogórski). Placówka jest jednostką gminy Babimost, działającą przy Zespole Edukacyjnym im. Franciszka Sarnowskiego w Podmoklu Małym.
Prace nad powstaniem skansenu rozpoczęły się w 2004 roku, natomiast jego otwarcie miało miejsce w czerwcu 2007 roku. Placówka powstała przy udziale środków z Funduszu Mikroprojektów Inicjatywy Wspólnotowej Interreg IIIA Euroregionu Sprewa- Nysa- Bóbr. W latach 2009-2010 miała miejsce rozbudowa skansenu.&lt;br&gt;
W zbiorach skansenu znajduje się ok. 200 dawnych maszyn i urządzeń rolniczych, a także inne zabytki techniki użytkowej, znajdujące się poprzednio w szkolnej Izbie Pamięci, a także ofiarowane przez mieszkańców gminy. Wśród zbiorów można zobaczyć m.in. kierat, śrutownik, żarna, zrekonstruowany, XIX-wieczny piec chlebowy oraz wiatrak typu „koźlak”.
Skansen znajduje się na Lubuskim Szlaku Wina i Miodu.

</doc>
<doc id="3476773" url="https://pl.wikipedia.org/wiki?curid=3476773" title="Epoka lodowcowa 4">
Epoka lodowcowa 4



</doc>
<doc id="3476777" url="https://pl.wikipedia.org/wiki?curid=3476777" title="Svantevit">
Svantevit

Svantevit – czwarty album studyjny polskiego zespołu muzycznego Percival Schuttenbach. Wydawnictwo ukazało się 21 września 2013 roku nakładem samego zespołu w dystrybucji Fonografiki. W listopadzie tego samego roku, nakładem Sound Age Productions nagrania trafiły do sprzedaży w Rosji. Gościnnie na płycie wystąpili m.in. Masza Archipowa, znana z występów w rosyjskim zespole Arkona oraz Igor Górewicz, członek zespołu Casus Belli.
Płyta była promowana teledyskiem do utworu "Satanael”, który wyreżyserował Marcin Somerlik.
Lista utworów.
Opracowano na podstawie materiału źródłowego.

</doc>
<doc id="3476778" url="https://pl.wikipedia.org/wiki?curid=3476778" title="2 (ujednoznacznienie)">
2 (ujednoznacznienie)



</doc>
<doc id="3476779" url="https://pl.wikipedia.org/wiki?curid=3476779" title="6 (ujednoznacznienie)">
6 (ujednoznacznienie)



</doc>
<doc id="3476783" url="https://pl.wikipedia.org/wiki?curid=3476783" title="Isidora Sekulić">
Isidora Sekulić

Isidora Sekulić (cyr. Исидора Секулић; ur. 18 lutego 1877 w Mošorinie, zm. 5 kwietnia 1958 w Belgradzie) – serbska pisarka, autorka powieści, nowel, literatury podróżniczej, opowiadań i esejów, tłumaczka. Erudytka i podróżniczka. Pierwsza w Serbii kobieta, która zyskała znaczne uznanie jako pisarka oraz pierwsza kobieta, która została członkiem Serbskiej Akademii Nauk.
Życiorys.
Była córką prawnika, Danilo Sekulicia. W 1881 roku jej siedmioletni brat Predrag zmarł na gruźlicę. Dwa lata później na tę samą chorobę zmarła jej matka, Ljubica Sekulić, a w 1900 roku – ojciec przyszłej pisarki. Wykształcenie zdobywała w Nowym Sadzie i Somborze, a następnie, od 1894 na Węgrzech, gdzie rozpoczęła edukację w dziedzinie nauk przyrodniczych. W 1922 roku uzyskała w Berlinie tytuł doktora filozofii.
Od 1909 roku mieszkała w Serbii, w Belgradzie, pracując jako nauczycielka w gimnazjum; zawód ten wykonywała aż do swojej emerytury w 1931 roku. W 1913 roku wyszła za mąż za poznanego w Norwegii polskiego lekarza, Emila Stromnickiego, owdowiała tego samego roku, w grudniu – jej mąż zmarł nagle podczas podróży.
Jako pisarka zadebiutowała w 1913 roku opowiadaniami "Towarzysze podróży" (org. "Saputnici"). Od 1926 roku była sekretarzem belgradzkiego PEN Clubu. Należała też do zarządu serbskiego stowarzyszenia literackiego "Odbor srpske knijževne zadruge", jednak odeszła po tym, jak jego założyciel zrezygnował w proteście przeciwko jej"," pisarki-kobiety"," członkostwu.
W latach 1903–1944 była aktywna w kobiecej organizacji "Kolo srpskih sestara" (Koło Serbskich Sióstr), działającej na rzecz równouprawnienia kobiet. Tej też organizacji zapisała w testamencie prawa do swojej literackiej spuścizny. W 1950 roku została (jako pierwsza kobieta) członkiem Serbskiej Akademii Nauk. Należała do serbskiego Towarzystwa Edukacji Kobiety i Ochrony Jej Praw.
Pisarka wiele podróżowała – za granicą spędziła ok. 19 lat życia, odwiedzając w tym czasie m.in. Anglię, Francję i Włochy. Opublikowała też liczne szkice i listy z podróży. Była też erudytką – posiadała dużą wiedzę na temat literatur: francuskiej, angielskiej, rosyjskiej i skandynawskich.
Twórczość.
Twórczość Sekulić obejmuje zarówno opowiadania i impresje, jak i artykuły krytycznoliterackie, listy i relacje z podróży oraz eseje. Proza artystyczna pisarki charakteryzowała się wyrazistym, zwartym stylem. Zawierała silny pierwiastek psychologiczny. Obejmowała różnorodną tematykę, w tym m.in.: zanikanie serbskiego mieszczaństwa ("Diakon cerkwi Bogurodzicy"), życie w czasach II wojny światowej i problem zachowania szlachetności i człowieczeństwa w tym okresie ("O moim narodzie") czy męską dominację w społeczeństwie ("Kronika prowincjonalnego cmentarza").
Jej eseistyka była silnie erudycyjna i obejmowała szeroki zakres tematów, od literatury, poprzez muzykę i teatr, aż po język i filozofię.
Oprócz własnej twórczości zajmowała się także tłumaczeniem; przełożyła m.in. Edgara Allana Poego, Fiodora Dostojewskiego i Oscara Wilde’a.

</doc>
<doc id="3476784" url="https://pl.wikipedia.org/wiki?curid=3476784" title="Warszawski Instytut Politechniczny im. Cara Mikołaja II">
Warszawski Instytut Politechniczny im. Cara Mikołaja II



</doc>
<doc id="3476786" url="https://pl.wikipedia.org/wiki?curid=3476786" title="Jingshan si">
Jingshan si

Jingshan si (Klasztor Góry Wąskiej Ścieżki; chiń. 徑山寺, pinyin Jìngshān sì) – jeden z ważniejszych klasztorów chińskich prowincji Zhejiang znajdujący się w pobliżu Hangzhou.
Historia klasztoru.
W 745 roku przybył na wzgórze Jing, należące do masywu Tianmushan (天目山), mistrz chan szkoły niutou – Jingshan Daoqin (714-792) (znany także jako Faqin). Wkrótce wybudował na tym wzgórzu klasztor, z czym związany był edykt wydany przez cesarza Daizonga (代宗, pan. 762-779). Był to pierwszy klasztor chan na południu Chin. Znajdował się on około 50 km w kierunku północno-zachodnim od Hangzhou, w dzielnicy Yuhang. Prace budowlane zostały prawdopodobnie zakończone w 768 roku.
Świątynia ta osiągnęła swój szczyt znaczenia w okresie Południowej Dynastii Song (1127- 1279). Została uznana za najważniejszy klasztor z pięciu klasztorów znajdujących się w okolicy Hangzhou, czyli Tiantong si (天童寺) w Ningbo (寧波), Ayuwang si (阿育王寺) w Ningbo, Jingci si (凈慈寺) w Hangzhou (杭州) i Lingyin si 靈隱寺 w Hangzhou. Klasztor należał do systemu "wushansi" (五山寺, Pięciu Górskich Klasztorów) prowincji Zhejiang (浙江). W momencie największego rozkwitu przebywało w nim ok. 3000 mnichów, przeważnie jednak praktykowało w nim ok. 1700 mnichów, a klasztor liczył 1000 pomieszczeń. Był uważany za pierwszy, najważniejszy klasztor południowo-wschodnich Chin. W okresie panowania dynastii Song nazywany był "koroną buddyjską południa". W okresie Południowej Dynastii Song cesarz Xiaozong (孝宗, pan. 1162-1189) własnoręcznie wykonał napis "Klasztor buddyjski Xingshou Wanshou z Jingshan (径山兴寿万寿禅 "Jingshan xingshou wanshou chan") na tablicy na bramie.
W 1137 r. opatem tego prestiżowego klasztoru został Dahui Zonggao ze szkoły chan linji i prowadził go do 1141 r., gdy został pozbawiony cesarskiej łaski, w wyniku czego pozbawiony stanu mnisiego i skazany na zesłanie. W 1145 r. opatem klasztoru został Zhenxie Qingliao ze szkoły chan caodong. W drugiej połowie lat 50. XII w. Dahui został ponownie opatem tego klasztoru i piastował stanowisko do 1161 r., gdy odszedł na emeryturę. Powrócił potem znów do Jingshan, w którym zmarł 
Po okresie, gdy należał do szkoły chan "niutou", stał się jednym z miejsc, gdzie powstawała i rozwijała się wielka tradycja szkoły "linji". Japońscy mnisi, którzy byli częstymi gośćmi w tym klasztorze, przenosili te nauki do Japonii, dlatego też przez mnichów japońskiej szkoły rinzai klasztor ten jest uważany za matczyny. Również i chińscy mnisi z tego klasztoru często udawali się do Japonii. W okresach Yuan i Ming klasztor był odwiedzany przez japońskich mnichów szczególnie często.
Z powodu wojen i braku remontów, oryginalne budynki uległy prawie całkowitemu zniszczeniu. Obecnie jedynym pierwotnym budynkiem jest wysoka dzwonnica. Wielki dzwon klasztorny znajdujący się w niej, został odlany za panowania cesarza Yongle (永樂, 1402-1424) z dynastii Ming (1368–1644). Z okresu dynastii Song pochodzą trzy żelazne posągi oraz wielka stela, na której wyryto biografie mistrzów chan z różnych okresów.
Klasztor był kilkakrotnie niszczony i odbudowywany. Po 1949 roku klasztor był prawie całkowicie zrujnowany. Ocalały: główny pawilon, stele cesarskie cesarza Xiaozonga, kilka dużych dzwonów oraz żelazna kadzielnica pod kadzidełka. Od 1983 roku ruina klasztoru zaczęła być często odwiedzana przez różne grupy mnichów i w kwietniu 1997 roku zakończono w dużej mierze jego rekonstrukcję.
Kultura herbaty.
Klasztor ten stał się centrum kultury herbaty. Tu powstała ceremonia herbaty i filozofia "chancha" (禅茶) – herbaty chan. Z prostych spotkań mnichów poświęconych piciu herbaty zaczął się stopniowo rozwijać coraz bardziej wypracowany rytuał, wyrażający filozofię "herbaty chan". Ponieważ klasztor często gościł japońskich mnichów, przenieśli oni kulturę herbaty do Japonii z całym rytuałem jej parzenia i picia. Herbatę pito z głębokich miseczek, z których zachowała się w klasztorze miseczka zwana "filiżanką niebieskich oczu". Ta nazwa zachowała się nawet w języku japońskim, w którym określa się miseczkę nazwą "miseczka oka na niebie".

</doc>
<doc id="3476794" url="https://pl.wikipedia.org/wiki?curid=3476794" title="Sztylet (film)">
Sztylet (film)



</doc>
<doc id="3476799" url="https://pl.wikipedia.org/wiki?curid=3476799" title="Carabus impressus">
Carabus impressus

Carabus (Procrustes) impressus – gatunek chrząszcza z rodziny biegaczowatych i podrodziny Carabinae.
Gatunek ten został opisany w 1832 roku przez Johanna C. F. Kluga.
Chrząszcz o ciele długości od 25 do 36 mm. Warga górna podzielona na trzy płaty. Brzegi przedplecza bez punktów szczeciowych. Punktowanie i granulowanie na pokrywach obecne lub nie.
Gatunek eurytopowy, spotykany w lasach, zadrzewieniach, batha, gruntach ornych, wydmach, półsuchych siedliskach stepowych i pustynnych.
Rozprzestrzeniony od południowo-wschodniej Turcji i Iraku przez Syrię i Liban po Jordanię i Izrael. W Izraelu występuje w północnej i środkowej części kraju, sięgając na południe po północny Negew.

</doc>
<doc id="3476800" url="https://pl.wikipedia.org/wiki?curid=3476800" title="Lekkoatletyka na Letnich Igrzyskach Olimpijskich 1980 – skok o tyczce mężczyzn">
Lekkoatletyka na Letnich Igrzyskach Olimpijskich 1980 – skok o tyczce mężczyzn

Rywalizacja w skoku o tyczce mężczyzn podczas igrzysk olimpijskich w Moskwie odbywała się 28 lipca (kwalifikacje) i 30 lipca (finał) 1980 roku na stadionie Łużniki.

</doc>
<doc id="3476803" url="https://pl.wikipedia.org/wiki?curid=3476803" title="Astrolabium Danjona">
Astrolabium Danjona

Astrolabium pryzmatyczne Danjona (czasem także "astrolabia Danjona", ang. "Danjon astrolabe", "impersonal astrolabe") – astronomiczny instrument pomiarowy służący do dokładnego pomiaru momentu przejścia gwiazdy przez almukantarat o danej wysokości (najczęściej 60 stopni).
Metoda równych wysokości.
Idea pomiarów astrometrycznych metodą równych wysokości (czyli pomiarów momentów przejść gwiazd przez określony almukantarat) sięga XVI wieku, jednak jej nowoczesną postać stworzył dopiero w XIX wieku Carl Friedrich Gauss. Publikacja Gaussa, jej krytyka przez Delambre’a i publiczna dyskusja obu uczonych sprawiły, że metodą tą zainteresowało się wielu ówczesnych naukowców. W 1828 roku zaproponowaną przez Gaussa metodę wykorzystano z powodzeniem do wyznaczenia szerokości geograficznej obserwatorium w Mikołajowie. Ostateczna analityczna postać metody równych wysokości została opublikowana pod koniec XIX wieku. Początkowo obserwacje prowadzono przy pomocy sekstantu, jednak wzrost wymagań dotyczących dokładności sprawił, że już na przełomie XIX i XX wieku podjęto próby skonstruowania przyrządu specjalnie dedykowanego do tego typu pomiarów.
Budowa i zasada działania przyrządu.
Prototyp astrolabium pryzmatycznego stworzył ok. roku 1900 Auguste Claude (a następnie zmodyfikował w 1910 Ludovic Driencourt), jednak jego ostateczna postać została zaprojektowana w latach 40. przez André Danjona, francuskiego astronoma i konstruktora przyrządów astronomicznych. Pierwsze próby nowego przyrządu zostały przeprowadzone w obserwatorium paryskim już w 1950 roku, jednak w pełni funkcjonalne egzemplarze powstały dopiero w połowie lat 50. XX wieku.
Astrolabium pryzmatyczne jest to horyzontalnie zorientowana luneta, która może obracać się jedynie wokół osi pionowej (zenitalnej). Przed obiektywem lunety umieszczony jest pryzmat, najczęściej o przekroju trójkąta równobocznego (w przypadku przyrządu przystosowanego do obserwacji przejść przez almukantarat 60 stopni). Pod pryzmatem znajduje się płaski pojemnik z rtęcią, której powierzchnia definiuje lokalny horyzont (normalna do tej powierzchni wyznacza kierunek pionu). Światło obserwowanej gwiazdy może trafiać do obiektywu lunety dwiema drogami: po odbiciu od powierzchni rtęci i następnie wewnętrznym odbiciu od górnej powierzchni pryzmatu, albo bezpośrednio do pryzmatu, gdzie ulega wewnętrznemu odbiciu od jego dolnej powierzchni (rysunek). Jeśli gwiazda znajduje się na wysokości innej niż 60 stopni, wówczas obserwator widzi jej dwa osobne obrazy, natomiast w momencie przejścia przez almukantarat te obrazy zlewają się w jeden (i w tym momencie dokonywany jest odczyt czasu).
W praktyce realizuje się to w nieco zmodyfikowany sposób. Aby umożliwić użycie obiektywu o długiej ogniskowej (co zwiększa dokładność pomiaru) bez niepotrzebnego zwiększania rozmiarów całego narzędzia stosuje się dodatkowe, płaskie zwierciadła, wydłużające drogę światła przez dwukrotne jego odbicie w przeciwnych kierunkach. Ponadto na drodze światła przed okularem umieszcza się pryzmat Wollastona, którego położenie (odległość od okularu) może być płynnie zmieniana przy użyciu śruby mikrometrycznej. Umożliwia to utrzymanie pojedynczego (zlanego) obrazu gwiazdy przez pewien skończony czas. Porównanie kolejnych położeń śruby mikrometrycznej z odpowiadającymi im momentami czasu (oraz znajomość funkcji opisującej zmiany wysokości gwiazdy z czasem) pozwala na uzyskanie wyniku będącego uśrednieniem wielu następujących krótko po sobie pomiarów, co znacząco zwiększa dokładność. Odczyty czasu i pozycji śruby są wykonywane automatycznie. Ruch śruby z odpowiednią szybkością jest realizowany przy pomocy silniczka elektrycznego, a rola obserwatora polega jedynie na utrzymaniu obu obrazów gwiazdy w pobliżu siebie przez określony czas, poprzez ręczne dokonywanie drobnych korekt tej szybkości. Obecnie istnieją również w pełni zautomatyzowane, sterowane komputerowo astrolabia pryzmatyczne, w których rejestracja obrazu gwiazdy dokonywana jest przy pomocy kamery CCD.
Zastosowanie.
Astrolabium Danjona znalazło zastosowanie m.in. w badaniu ruchu obrotowego Ziemi, w tym również w badaniu ruchów bieguna ziemskiego. W Polsce przez wiele lat tego typu obserwacje były prowadzone w Obserwatorium Astrogeodynamicznym PAN w Borówcu. Wraz z rozwojem technik satelitarnych znaczenie astrolabium Danjona jako przyrządu pomiarowego zmalało i obecnie jest marginalne.

</doc>
<doc id="3476836" url="https://pl.wikipedia.org/wiki?curid=3476836" title="Curdridge">
Curdridge

Curdridge – wieś i civil parish w Anglii, w Hampshire, w dystrykcie Winchester. W 2011 roku civil parish liczyła 1398 mieszkańców. Na terenie civil parish zlokalizowana jest także wieś o podobnej nazwie Curbridge.

</doc>
<doc id="3476837" url="https://pl.wikipedia.org/wiki?curid=3476837" title="Błozew Dolna">
Błozew Dolna



</doc>
<doc id="3476838" url="https://pl.wikipedia.org/wiki?curid=3476838" title="Modlitewnik Nawojki">
Modlitewnik Nawojki

Modlitewnik Nawojki – zaginiony modlitewnik w języku polskim zapisany pod koniec XV wieku.
Oryginał zaginął między rokiem 1823 a 1875. Dzięki wydaniu przez Jana Baptystę Mottego w 1823 istnieją faksymile litograficzne pierwszych 48 stron rękopisu. Zbiór został spisany przez nieznanego kopistę dla Nawojki (Natalii), której imię pojawia się w tekstach modlitw.
W zbiorze znajdują się modlitwy maryjne, modlitwy do odmawiania podczas nabożeństwa, przed przyjęciem komunii świętej oraz na inne okazje. Niektóre utwory są wierszowane. Modlitwy mają charakter osobisty (dominuje 1 osoba liczby mnogiej). Osobisty charakter utworów nawiązuje do modlitewników nazywanych "libelli precum", popularnych zwłaszcza w XI-XII w. W Polsce przykładem takiego zbioru jest "Modlitewnik Gertrudy".

</doc>
<doc id="3476844" url="https://pl.wikipedia.org/wiki?curid=3476844" title="Butelka Niżna">
Butelka Niżna



</doc>
<doc id="3476850" url="https://pl.wikipedia.org/wiki?curid=3476850" title="Butelka Wyżna">
Butelka Wyżna



</doc>
<doc id="3476851" url="https://pl.wikipedia.org/wiki?curid=3476851" title="Modlitewnik Olbrachta Gasztołda">
Modlitewnik Olbrachta Gasztołda

Modlitewnik Olbrachta Gasztołda – modlitewnik w języku polskim zapisany w 1528 dla Olbrachta Gasztołda.
Modlitewnik został ozdobiony 16 miniaturami i wieloma bordiurami przez Stanisława Samostrzelnika. Początkowo uchodził za własność króla Zygmunta Starego. Dzieło znajduje się w Bawarskim Muzeum Narodowym w Monachium.
Zbiór składa się z dwóch części. Pierwsza część zatytułowana "Szczyt duszny" jest przekładem łacińskiego modlitewnika "Clypeus spiritualis". W części tej znajdują się modlitwy do Boga Ojca, Trójcy Świętej, świętych oraz modlitwy na inne okazje. Część druga zatytułowana "Godziny o Pannie Maryjej" jest prawdopodobnie przekładem łacińskiego oficjum brewiarzowego "Horae beatae Mariae Virginis". Wśród modlitw umieszczone są liczne pieśni maryjne oraz modlitwy i pieśni do świętych. Niektóre prozatorskie i wierszowane teksty występujące w drugiej części znalazły się też w pierwszych wydaniach dzieła "Raj duszny" Biernata z Lublina.

</doc>
<doc id="3476856" url="https://pl.wikipedia.org/wiki?curid=3476856" title="Kościół św. Rodziny w Piotrowicach">
Kościół św. Rodziny w Piotrowicach

Kościół św. Rodziny w Piotrowicach Górnych (niem. "Vierzehn Nothelfer Kapelle") – kościół filialny parafii św. Jana Chrzciciela w Ołdrzychowicach Kłodzkich (powiat kłodzki).
Historia.
Świątynię wybudowano w 1777 lub 1779. Od 1780 posiadała wezwanie Czternastu Świętych Wspomożycieli. Obiekt odnowiono w 2008.
Architektura.
Kościół stylowo reprezentuje późny barok, posiada jedną nawę, jest nakryty dachem dwuspadowym. Wieża kryta ostrosłupowym hełmem. We wnętrzu zachował się drewniany polichromowany ołtarz z końca XVIII wieku i inne wyposażenie z tego samego okresu. Przy kościele stoi krzyż kamienny z napisem "Opfer der Liebe!" i tabliczką "Ofiara z Miłości. F. Buhl. 2013 r.".

</doc>
<doc id="3476862" url="https://pl.wikipedia.org/wiki?curid=3476862" title="Jules Horowitz">
Jules Horowitz

Jules Horowitz (ur. 1921 roku w Rzeszowie, zm. 3 sierpnia 1995 roku) był francuskim fizykiem jądrowym pochodzenia żydowskiego.
Życiorys.
Pochodził z głęboko wierzącej żydowskiej rodziny, od młodego wieku studiował teksty religijne i uczył się języków hebrajskiego i aramejskiego. Uciekając przed antysemityzmem w Polsce wraz z rodziną przenosi się do Republiki Weimarskiej, a po przejęciu władzy przez Nazistów do Francji, osiedlając się w Metz. Kolejnym etapem ucieczki było opuszczenie niemieckiej strefy okupacji i osiedlenie się na terenie podległym rządowi Vichy. W 1941 roku rozpoczyna studia w École polytechnique.
Jego praca wywarła znaczący wpływ na rozwój fizyki jądrowej we Francji. Od 1946 roku pracował w CEA, gdzie był założycielem i pierwszym dyrektorem Instytutu Badań Podstawowych (L'institut de recherche fondamentale).
Jego imieniem został nazwany reaktor badawczy powstający w Cadarache.

</doc>
<doc id="3476863" url="https://pl.wikipedia.org/wiki?curid=3476863" title="*N Sync">
*N Sync



</doc>
<doc id="3476865" url="https://pl.wikipedia.org/wiki?curid=3476865" title="Nejgenan">
Nejgenan

Nejgenan (perski: نيگنان) – wieś w Iranie, w ostanie Chorasan Południowy. W 2006 roku miejscowość liczyła 331 mieszkańców w 112 rodzinach.

</doc>
<doc id="3476866" url="https://pl.wikipedia.org/wiki?curid=3476866" title="Andrew Tarbet">
Andrew Tarbet

Andrew Tarbet (ur. w 1971 w Buffalo) – amerykańsko-kanadyjski aktor filmowy i telewizyjny, znany z ról w takich produkcjach jak "Maska diabła", "Z podniesionym czołem", "Zamach na Reagana" i "".
Życiorys.
Wczesne lata.
Urodził się w Buffalo w stanie Nowy Jork, jako syn Natalie i Davida Tarbetów. Jego matka była lingwistką z Nowego Jorku, a ojciec naukowcem z Thunder Bay w północnej Kanadzie. Od zawsze jego pasją był baseball. Uczęszczał na zajęcia teatralne dla dzieci. Po raz pierwszy znalazł się na scenie w Studio Arena Theatre w Buffalo, występując jako kosz na śmieci. W 1992 uczestniczył w warsztatach Czechowa w Moskiewskim Akademickim Teatrze Artystycznym. Następnie pracował w różnych teatrach w Bostonie. W 1993 przeniósł się do Montrealu w Quebec, gdzie studiował aktorstwo w National Theatre School of Canada. Jego pierwszą posadą poza szkołą był konferansjer cyrkowy programu „Saltimbanco” w wykonaniu Cirque du Soleil.
Kariera.
W 1992 zadebiutował na małym ekranie jako John Payne w jednym z odcinków miniserialu dokumentalnego CBC/Radio-Canada "The Valour and the Horror" z udziałem Davida Hewletta. W kanadyjskim serialu familijnym "Droga do Avonlea" ("Road to Avonlea", 1995-1996), opartym na motywach powieści Lucy Maud Montgomery, grał postać Setha Pritcharda, brata Edny, męża Mavis i wdowca po Colleen. Po raz pierwszy wystąpił na kinowym ekranie w kanadyjsko-japońskim dramacie "Sen o zwycięstwie" ("Rowing Through", 1996) jako Greg Stone u boku Colina Fergusona i Leslie Hope. Był ordynansem w dramacie telewizyjnym "Pod fortepianem" ("Under the Piano", 1996) z Amandą Plummer i Megan Follows, policjantem w dramacie kryminalnym CBS "Rodem z policji III" ("Family of Cops III: Under Suspicion", 1999) z udziałem Charlesa Bronsona oraz kierowcą karawanu w miniserialu CBS "Sekrety milionerki" ("Too Rich: The Secret Life of Doris Duke", 1999) z Lauren Bacall i Richardem Chamberlainem. W dramacie CBS "Dla dobra dziecka" ("A Father for Brittany", 1998) z Teri Polo i Andrew McCarthy wystąpił jako Jack.
Wystąpił jako Eric Kosciusko w sitcomie "Naked Josh" (2004–2006) i w roli Petera Wellera w serialu katalońskim "Infidels" (2009–2011). W komedii "Menú degustació" (2013) obok Fionnuli Flanagan i Stephena Rea zagrał główną rolę Maxa. Zagrał postać Aarona, brata Mojżesza (Christian Bale) w produkcji Ridleya Scotta "" ("Exodus: Gods and Kings", 2014). Przyjął rolę Benny’ego w dreszczowcu "The Evil That Men Do" (2015). W sensacyjnym dramacie przygodowym "Przyrzeczenie" ("The Promise", 2016) zagrał rolę pastora Merrila.
21 stycznia 2005 przeprowadził się do Barcelony.
Tarbet mówi płynnie po hiszpańsku.

</doc>
<doc id="3476867" url="https://pl.wikipedia.org/wiki?curid=3476867" title="Puchar Świata w Rugby 7 (2018)">
Puchar Świata w Rugby 7 (2018)

Puchar Świata w Rugby 7 2018 – siódmy Puchar Świata, turniej o randze mistrzostw świata w rugby 7 rozgrywany co cztery lata, który odbył się w San Francisco w dniach od 20 do 22 lipca 2018 roku. Rywalizowały w nim dwadzieścia cztery drużyny męskie i szesnaście żeńskich. Tytuły mistrzowskie obroniły reprezentacje Nowej Zelandii.
Wybór organizatora.
W związku z przyjęciem rugby siedmioosobowego w poczet sportów olimpijskich, przyszłość Pucharu Świata stanęła pod znakiem zapytania, IRB bowiem przekonywała MKOl, że występ na igrzyskach będzie najważniejszą imprezą sportową w tej dyscyplinie. W marcu 2013 roku pojawiły się jednak informacje o zachowaniu turnieju i dopasowaniu jego terminarza do cyklu olimpijskiego, potwierdzone następnie przez IRB w połowie czerwca tego roku, co oznaczało, że kolejny Puchar Świata odbędzie się w roku 2018 – pięć lat po poprzednim.
Zgodnie z ogłoszonym przez IRB w styczniu 2014 roku harmonogramem wstępne zgłoszenia związków rugby chętnych do zorganizowania turnieju były przyjmowane do 28 lutego, termin na złożenie oficjalnych kandydatur upływał 5 grudnia tego roku, zaś sam gospodarz miał zostać wybrany w maju 2015 roku. Zgłosiło się czternastu kandydatów: Anglia, Fidżi, Francja, Hiszpania, Holandia, Hongkong, Nowa Zelandia, Portugalia, RPA, Szkocja, Singapur, USA, Walia i Zjednoczone Emiraty Arabskie. W połowie maja 2015 roku World Rugby wyznaczyła Stany Zjednoczone na organizatora tego turnieju, a jego rozegranie zostało zaplanowane na dwóch arenach – AT&amp;T Park w San Francisco i Avaya Stadium w San Jose, ostatecznie jednak zawody gościł tylko pierwszy z nich.
Informacje ogólne.
We wrześniu 2016 roku World Rugby zaprezentowała logo zawodów zawierające symbol miasta gospodarza – Golden Gate Bridge – oraz uruchomiła stronę internetową turnieju, jednocześnie przedstawiono schemat kwalifikacji. Oficjalna turniejowa piłka, przygotowana przez firmę Gilbert, została przedstawiona pod koniec lutego 2018 roku.
Sprzedaż biletów została uruchomiona na rok przed rozpoczęciem zawodów – 20 lipca 2017 roku – wcześniejszy dostęp mogły otrzymać osoby, które zapisały się do oficjalnego newslettera zawodów. Już w pierwszych siedmiu dniach sprzedano, w postaci trzydniowych wejściówek, ponad czterdzieści tysięcy biletów dla kibiców z trzydziestu sześciu państw, a ich cena – w zależności od miejsca – mieściła się w przedziale od 134 do 614 USD. Sprzedaż biletów, za minimum 108 USD, uprawniających do wejścia na nienumerowane miejsca w jeden z turniejowych dni rozpoczęła się natomiast w połowie listopada tegoż roku. Na początku maja 2018 roku sprzedaż wejściówek osiągnęła 63 tysiące, jednocześnie rozpoczęto sprzedaż biletów na wszystkie kategorie miejsc.
Organizatorzy szacowali, iż do sprawnego przeprowadzenia zawodów będzie potrzebnych do 1200 ochotników. Uruchomiono także dodatkowe inicjatywy skierowane do młodzieży.
NBC Sports transmitował wszystkie mecze zawodów, łącznie na atenach telewizyjnych zagościło trzydzieści godzin transmisji na żywo, zaś media strumieniowe zanotowały wynik 1,7 miliona minut; była to zatem najbardziej oglądana emisja rugby w USA. Prócz oficjalnej aplikacji turnieju i strony z komentarzem "na żywo" organizatorzy przygotowali również m.in. możliwość typowania wyników oraz wykorzystali elementy rzeczywistości rozszerzonej i wirtualnej. Uruchomiono także kampanię "#BeYourself" propagującą czysty sport, zdrowe odżywanie oraz trening, wpisującą się w działającą już inicjatywę "Keep Rugby Clean" dotyczącą edukacji antydopingowej.
Uczestnicy.
W turnieju uczestniczyło 16 drużyn żeńskich i 24 męskie. Składy zespołów podano dzień przed zawodami.
Kwalifikacje.
Schemat kwalifikacji został opublikowany we wrześniu 2016 roku. Automatyczny awans do turnieju finałowego uzyskali w przypadku mężczyzn ćwierćfinaliści, a wśród kobiet półfinalistki poprzedniego Pucharu Świata. O pozostałe miejsca odbywały się eliminacje oparte o ranking światowego cyklu oraz regionalne kwalifikacje zaplanowane na okres od czerwca 2017 do kwietnia 2018 roku.
Zawody.
Na początku kwietnia 2017 roku World Rugby ustaliła ramy czasowe turnieju – mecze zostały zaplanowane w dniach od 20 do 22 lipca 2017 roku na mieszczącym czterdzieści dwa tysiące widzów AT&amp;T Park w San Francisco.
Pod koniec lipca 2017 roku przedstawiono nowy format rozgrywania zawodów. W przeciwieństwie do poprzednich edycji turniej miał być rozgrywany jedynie systemem pucharowym. W szesnastozespołowym turnieju kobiet miała zostać rozstawiona czołowa ósemka – automatyczni kwalifikanci z edycji 2013 oraz drużyny, które awansowały poprzez WSS – do których dolosowano by reprezentacje z turniejów regionalnych. Wśród mężczyzn natomiast czołowa ósemka – ćwierćfinaliści PŚ 2013 – znalazłaby się w 1/8 finału, zaś pozostała szesnastka miała zagrać w ośmiu parach w rundzie wstępnej. Pod koniec listopada tego roku ogłoszono jednak, że przy niezmienionym systemie gier zespoły zostaną rozstawione według wyników osiągniętych w światowych cyklach oraz kwalifikacjach do nich. Sam format wywołał mieszane opinie zarówno wśród ekspertów, trenerów i fanów – zarówno przed, jak i po zawodach.
Rozstawienie zespołów ogłoszono w połowie kwietnia 2018 roku – na sto dni przed rozpoczęciem turnieju, zaś szczegółowy rozkład gier na początku maja tegoż roku.
Zawody sędziowało dziewiętnaścioro arbitrów z czternastu krajów.
Dla siedmiu zawodniczek (Beatriz Futuro, Claire Allan, Heather Fisher, Fanny Horta, Zenay Jordaan, Marina Bravo, Bárbara Pla) i sześciu zawodników (James Rodwell, Manoël Dall Igna, Collins Injera, Alatasi Tupou, Scott Riddell, Philip Snyman) był to trzeci turniej finałowy Pucharu Świata.
Turniej mężczyzn.
W zawodach triumfowali "All Blacks Sevens" w finale pokonując Anglików, brąz przypadł zaś "Blitzboks". Nowozelandczycy zostali tym samym pierwszym zespołem w historii, który zdobył "Melrose Cup" trzykrotnie, oraz pierwszym męskim, który obronił tytuł mistrzowski. Najwięcej punktów zdobył reprezentant Papui-Nowej Gwinei Manu Guise, zaś w klasyfikacji przyłożeń z sześcioma zwyciężyli Joe Ravouvou i Siviwe Soyizwapi.
Turniej kobiet.
W zawodach triumfowały Nowozelandki zostając pierwszym zespołem, który obronił tytuł mistrzowski. W finale pokonały znajdujące się po raz pierwszy na tym etapie rozgrywek Francuzki, brąz przypadł zaś Australijkom. Najwięcej punktów zdobyła przedstawicielka mistrzowskiej drużyny Michaela Blyde, która wszystkie punkty zdobyła z dziewięciu przyłożeń zwyciężając również w tej klasyfikacji.

</doc>
<doc id="3476869" url="https://pl.wikipedia.org/wiki?curid=3476869" title="Padegan-e Malek-e Asztar">
Padegan-e Malek-e Asztar



</doc>
<doc id="3476872" url="https://pl.wikipedia.org/wiki?curid=3476872" title="Karadż-e Sofla">
Karadż-e Sofla

Karadż-e Sofla (pers. كرج سفلي) – wieś w Iranie, w ostanie Kermanszah. W 2006 roku miejscowość liczyła 65 mieszkańców w 23 rodzinach.

</doc>
<doc id="3476873" url="https://pl.wikipedia.org/wiki?curid=3476873" title="Puchar Świata w Rugby 7 (2001) - kwalifikacje">
Puchar Świata w Rugby 7 (2001) - kwalifikacje



</doc>
<doc id="3476874" url="https://pl.wikipedia.org/wiki?curid=3476874" title="Puchar Świata w Rugby 7 (2005) - kwalifikacje">
Puchar Świata w Rugby 7 (2005) - kwalifikacje



</doc>
<doc id="3476875" url="https://pl.wikipedia.org/wiki?curid=3476875" title="Headbourne Worthy">
Headbourne Worthy

Headbourne Worthy – wieś i civil parish w południowej Anglii, w hrabstwie Hampshire, w dystrykcie Winchester, położona nad rzeką Itchen, na obrzeżu parku narodowego South Downs. W 2011 civil parish liczyła 466 mieszkańców. Headbourne Worthy zostało wspomniane w Domesday Book (1086) jako "Ordie".

</doc>
<doc id="3476882" url="https://pl.wikipedia.org/wiki?curid=3476882" title="Karadż-e Olja">
Karadż-e Olja

Karadż-e Olja (pers. كرج عليا) – wieś w Iranie, w ostanie Kermanszah. W 2006 roku miejscowość liczyła 160 mieszkańców w 46 rodzinach.

</doc>
<doc id="3476915" url="https://pl.wikipedia.org/wiki?curid=3476915" title="Showt">
Showt



</doc>
<doc id="3476918" url="https://pl.wikipedia.org/wiki?curid=3476918" title="Tasuj">
Tasuj



</doc>
<doc id="3476920" url="https://pl.wikipedia.org/wiki?curid=3476920" title="Mauerkirchen (Austria)">
Mauerkirchen (Austria)

Mauerkirchen – gmina targowa w Austrii, w kraju związkowym Górna Austria, w powiecie Braunau am Inn. Liczy 2,4 tys. mieszkańców.

</doc>
<doc id="3476921" url="https://pl.wikipedia.org/wiki?curid=3476921" title="Włoska Formuła 4 Sezon 2014">
Włoska Formuła 4 Sezon 2014

Pierwszy sezon Włoskiej Formuły 4 – rozpoczął się 8 czerwca i zakończył się 12 października po dwudziestu jeden rundach.

</doc>
<doc id="3476923" url="https://pl.wikipedia.org/wiki?curid=3476923" title="Mauerkirchen">
Mauerkirchen



</doc>
<doc id="3476925" url="https://pl.wikipedia.org/wiki?curid=3476925" title="Bobadela (stacja kolejowa)">
Bobadela (stacja kolejowa)

Bobadela (port: "Estação Ferroviária de Bobadela") – stacja kolejowa w Bobadela, w regionie Lizbona, w Portugalii. Jest obsługiwana wyłącznie przez pociągi podmiejskie CP Urbanos de Lisboa, w tym przez Linha de Sintra i Linha da Azambuja.
Charakterystyka.
Posiada cztery tory, trzy z nich o długości 340 metrów i jeden 330 metrów; wszystkie perony mają 221 metrów długości i 90 centymetrów wysoki.
Historia.
Odcinek między Lizboną i Carregado została otwarta w dniu 28 października 1856, W lutym 1962 roku otwarto stację.

</doc>
<doc id="3476926" url="https://pl.wikipedia.org/wiki?curid=3476926" title="Janina Milewska-Duda">
Janina Milewska-Duda

Janina Milewska-Duda (ur. 1 stycznia 1949) – polska naukowiec, profesor nauk chemicznych związana z krakowską Akademią Górniczo-Hutniczą. Matka prezydenta RP Andrzeja Dudy.
Życiorys.
Habilitowała się w 1990 roku na Politechnice Wrocławskiej na podstawie oceny dorobku naukowego i rozprawy pod tytułem „Model matematyczny stanów równowagowych procesu sorpcji substancji małocząsteczkowych w węglu kamiennym”. Tytuł naukowy profesora nauk chemicznych został jej nadany w 2001. Pracowała jako profesor w Katedrze Technologii Paliw Wydziału Energetyki i Paliw AGH. W latach 1999–2005 (przez dwie kadencje) była także dziekanem tego wydziału.
Zainteresowania badawcze J. Milewskiej-Dudy dotyczą m.in. fizykochemii sorbentów i polimerów, technologii chemicznej, chemii organicznej i bioorganicznej.
We wrześniu 2019 roku przeszła na emeryturę.
Życie prywatne.
Od 1970 roku zamężna z Janem Dudą (także profesorem na AGH), ma troje dzieci: syna, Andrzeja, będącego prawnikiem i prezydentem RP i dwie córki: Annę i Dominikę.

</doc>
<doc id="3476928" url="https://pl.wikipedia.org/wiki?curid=3476928" title="Gianni Macchia">
Gianni Macchia

Giovanni Macchia, bardziej znany jako Gianni Macchia (ur. 17 czerwca 1943 roku w Salsomaggiore Terme w regionie Emilia-Romania) – włoski aktor filmowy, teatralny i telewizyjny.
Życiorys.
Wczesne lata.
Urodził się i dorastał w Salsomaggiore Terme jako syn Jole Maccarini i Vito Felice, dyplomaty z Apulii, bliskiego współpracownika dyplomaty USA Fiorello la Guardiy, który był burmistrzem Nowego Jorku. Kiedy miał 6 lat wraz z rodziną przeniósł się do Bari, gdzie w 1962 roku ukończył studia na wydziale filozofii na Università degli Studi di Bari Aldo Moro. Uczęszczał także do Cut Bari (Centro Universitario Teatrale) i pracował w Radio Bari w programie niedzielym “La Caravella”.
Kariera.
W wieku 18 lat przybył do Rzymu. W 1964 roku zadebiutował w roli Estragona na scenie Teatro Apollo di Lecce w sztuce Samuela Becketta "Czekając na Godota". Po raz pierwszy pojawił się na dużym ekranie w ekranizacji Franco Zeffirellego "Poskromienie złośnicy" ("The Taming of the Shrew", 1967) Szekspira z Elizabeth Taylor i Richardem Burtonem. Rok potem wystąpił obok Ursuli Andress, Virny Lisi, Claudine Auger, Jeana-Pierre'a Cassela, Franka Wolffa, Mario Adorfa i Luciano Salce'a w komedii Luigi Zampy "Sekrety wiernych żon" ("Le dolci signore", 1968).
Pierwszym sukcesem filmowym była rola ratownika Giancarlo w dramacie "Dlaczego nie z tobą" ("Brucia ragazzo, brucia", 1969) obok Françoise Prevost. Grywał zwykle kochanka luksusowych i pięknych kobiet, m.in. w filmach: "Er więcej - Romans i nóż" ("Er più: storia d'amore e di coltello", 1971), "Krwawy piątek" ("Blutiger Freitag", 1972) z udziałem Amadeusa Augusta, "Gdy miłość jest zmysłowa" ("Quando l'amore è sensualità", 1973) oraz "Emmanuelle i niewolnice miłości" ("Emanuelle - Perché violenza alle donne?", 1977).

</doc>
<doc id="3476930" url="https://pl.wikipedia.org/wiki?curid=3476930" title="Mołdawsko">
Mołdawsko



</doc>
<doc id="3476931" url="https://pl.wikipedia.org/wiki?curid=3476931" title="Powstańcze natarcia na lotnisko bielańskie">
Powstańcze natarcia na lotnisko bielańskie

Powstańcze natarcia na lotnisko bielańskie – nieudana próba opanowania lotniska bielańskiego w Warszawie, podjęta przez żołnierzy Armii Krajowej w pierwszych dniach powstania warszawskiego 1944 roku.
W powstańczych planach przywiązywano dużą wagę do zdobycia lotniska na Bielanach. Zadanie to mieli wykonać żołnierze VIII Rejonu „Łęgów” Obwodu VII „Obroża”, wsparci przez część sił Obwodu II „Żoliborz”. Mimo znacznego wzmocnienia, jakim było przybycie do Puszczy Kampinoskiej blisko 900 żołnierzy Zgrupowania Stołpecko-Nalibockiego AK, jednostki kampinoskie i żoliborskie były jednak zbyt słabo uzbrojone i nieliczne, aby zdobyć silnie umocnione lotnisko oraz sąsiednie niemieckie punkty oporu. Pierwszy atak, przeprowadzony 1 sierpnia 1944 w godzinie „W”, miał charakter wyłącznie demonstracyjny. Drugi, rozpoczęty wczesnym rankiem 2 sierpnia, został po wielogodzinnej walce odparty z dużymi stratami po stronie polskiej.
W wyniku tego niepowodzenia oddziały kampinoskie aż do połowy sierpnia 1944 pozostawały niezdolne do prowadzenia poważniejszych działań ofensywnych. Jednocześnie wkrótce po odparciu polskich ataków Niemcy definitywnie zrezygnowali z użytkowania lotniska.
Lotnisko i jego załoga.
Budowa lotniska bielańskiego rozpoczęła się przed wybuchem II wojny światowej. Pierwotnie przewidywano, iż pełnić będzie ono funkcję lotniska sportowego. Do września 1939 roku wytyczono i przygotowano pole startowe, nie zdążono natomiast wznieść żadnych budynków. Po rozpoczęciu niemieckiej okupacji niedokończone lotnisko zostało przejęte przez Luftwaffe. Zostało wykorzystane przez Niemców podczas inwazji na ZSRR w czerwcu 1941, później stanowiło bazę dla czterech niemieckich jednostek rozpoznawczych oraz służyło jako lotnisko tranzytowe i ośrodek szkoleniowy. Jednocześnie Niemcy przystąpili do rozbudowy lotniskowej infrastruktury, w efekcie czego latem 1944 w obrębie bazy mieściły się już m.in. wieża kontrolno-obserwacyjna, cztery hangary, stacje nadajników oraz punkty tankowania. Pas startowy liczył 700 metrów.
Zaplecze, a zarazem dodatkowe zabezpieczenie lotniska, stanowił kompleks umocnionych obiektów i punktów oporu znajdujących się na Bielanach oraz w pobliskich wsiach. Do najważniejszych z nich należały:
Niemcy przywiązywali dużą wagę do odpowiedniego zabezpieczenia lotniska bielańskiego. We wsiach leżących na północ od bazy powstały umocnione stanowiska obronne, rozlokowano tam także dwie baterie artylerii przeciwlotniczej. Teren lotniska częściowo zabezpieczono ogrodzeniem z drutu kolczastego. Po udanej akcji dywersyjnej przeprowadzonej przez żołnierzy Kedywu KG AK w nocy 3/4 maja 1944 Niemcy dodatkowo zaostrzyli środki bezpieczeństwa, zwiększając liczebność załogi i budując kolejne stanowiska obronne. Już 13 maja 1944 na skraju pola wzlotów rozlokowano cztery baterie dział przeciwlotniczych na podwoziu gąsienicowym. Miesiąc później załogę bazy wzmocniono kolejnymi 20 działami przeciwlotniczymi, sprowadzonymi z rejonu AWF, a także spoza Warszawy. Ponadto kosztem domów jednej z okolicznych wsi poszerzony został teren lotniska.
W przededniu powstania warszawskiego lotnisko bielańskie wraz z zespołem sąsiednich obiektów stanowiło jeden z najważniejszych ośrodków niemieckiego oporu w północnej części Warszawy. Z ustaleń Grzegorza Jasińskiego wynika, że 1 sierpnia 1944 niemieckie punkty oporu na Bielanach były obsadzone w następujący sposób:
W rzeczywistości w chwili wybuchu powstania warszawskiego niemieckie siły na Bielanach były jednak znacznie liczniejsze. Na krótko przed godziną „W” załogi tamtejszych punktów oporu zostały bowiem wzmocnione przez dodatkowe pododdziały wyposażone w broń ciężką. Obsadę samych tylko AWF, "Waldlager" i klasztoru Marianów wzmocniono do około 700 żołnierzy wspartych samochodami pancernymi i czołgami. Tym samym w godzinie „W” siły niemieckie w rejonie lotniska i sąsiadujących z nim obiektów nie mogły być mniejsze niż 1200 żołnierzy wspartych przez artylerię przeciwlotniczą oraz broń pancerną i przeciwpancerną. W dodatku w pobliskim Boernerowie, gdzie znajdowały się warsztaty samochodów Luftwaffe dozorowane przez kilkudziesięciu żołnierzy formacji pomocniczych, rozlokowano ok. 100-osobowy oddział ukraińskich kolaborantów oraz pododdziały Dywizji Pancerno-Spadochronowej „Hermann Göring”. W przypadku szczególnego zagrożenia lotniska jednostki te mogły przyjść na pomoc jego załodze.
Siły i plany Armii Krajowej.
W powstańczych planach przywiązywano dużą wagę do opanowania lotniska bielańskiego. Początkowo sztabowcy Armii Krajowej przewidywali, iż w momencie wybuchu powstania zostanie ono zbombardowane przez alianckie lotnictwo (podobnie jak lotniska na Okęciu i w Grójcu). Następnie oddziały AK miały gwałtownym uderzeniem rozbić wstrząśniętych nalotem obrońców, po czym zabezpieczyć lotnisko i obsadzić je przeszkoloną uprzednio kadrą. Liczono, iż dzięki powodzeniu tej akcji możliwy stałby się przerzut do Warszawy żołnierzy 1 Samodzielnej Brygady Spadochronowej oraz polskich dywizjonów lotniczych z Wielkiej Brytanii.
Główną rolę w zdobyciu lotniska bielańskiego miały odegrać oddziały VIII Rejonu „Łęgów” VII Obwodu „Obroża” Okręgu Warszawskiego AK. Rejonem tym dowodził kpt. Józef Krzyczkowski ps. „Szymon”, któremu podlegały struktury AK z terenów przedwojennych gmin Czosnów, Młociny oraz ze wschodniej części gminy Zaborów. Powstańcze plany przewidywały, iż w godzinie „W” główne siły VIII Rejonu skoncentrują się w rejonie wzgórz 93, 103 i 96 na Łużach, po czym uderzą na niemieckie stanowiska osłaniające lotnisko od strony północnej. Po przełamaniu obrony nieprzyjaciela żołnierze „Szymona” mieli opanować płytę lotniska oraz zabudowania "Horstlager" (te ostatnie we współpracy z oddziałami żoliborskimi). Pozostałe jednostki VIII Rejonu miały w tym czasie zdobyć fabrykę w Łomiankach i warsztaty w Dziekanowie Leśnym, przejąć środki przewozowe na Wiśle, a także zablokować szosę Warszawa – Modlin na wysokości Lasu Młociny. Planowano ponadto, iż po dotarciu posiłków z Obwodu „Błonie” prowadzone będą działania zaczepne w kierunku Kazunia.
W momencie wybuchu powstania struktury VIII Rejonu miały wystawić dwa bataliony piechoty, dowodzone przez por. Janusza Langnera ps. „Janusz” oraz kpt. Stanisława Nowosada ps. „Dulka”. W przeddzień powstania oba bataliony osiągnęły pełne stany pięciu kompanii pierwszej linii. Utworzono także dwa plutony Wojskowej Służby Ochrony Powstania (WSOP) oraz struktury Wojskowej Służby Kobiet. W lipcu 1944 do Rejonu „Łęgów” przydzielono ponadto dwa plutony kompanii młodzieżowej z III Rejonu „Dęby” (Rembertów). Były one dowodzone przez podchorążych Janusza Warmińskiego ps. „Murzyn” i Wojciecha Pecyńskiego ps. „Polana”, a w ich skład wchodzili przede wszystkim młodzi chłopcy z okolic Dąbrowy Leśnej i Łomianek. W tym samym czasie w związku z przygotowaniami powstańczymi przystąpiono do kompletowania broni i amunicji. Uzbrojenie pozostawało jednak jedną z najsłabszych stron VIII Rejonu. Kapitan „Szymon” podawał w swych wydanych po wojnie wspomnieniach, że po zakończeniu mobilizacji w lipcu 1944 w szeregach oddziałów VIII Rejonu znajdowało się zaledwie ok. 350–400 uzbrojonych żołnierzy. Z kolei Edward Bonarowski twierdził, że siły Rejonu „Łęgów” nie przekraczały liczby 440 uzbrojonych żołnierzy, wyposażonych zazwyczaj w broń z września 1939 roku.
Powstańcze plany przewidywały, że w czasie gdy oddziały Rejonu „Łęgów” będą nacierać na lotnisko od strony północnej, oddziały III Rejonu „Bielany” Obwodu II AK „Żoliborz” opanują najważniejsze niemieckie punkty oporu na Bielanach. W dalszej kolejności miały one uderzyć na lotnisko od strony południowej i we współpracy z jednostkami VIII Rejonu opanować zabudowania "Horstlager". Funkcję komendanta III Rejonu pełnił kpt. Władysław Nowakowski ps. „Serb”. W ujęciu szczegółowym zadania podległych mu pododdziałów przedstawiały się następująco:
III Rejon był jednym z najliczniejszych pod względem stanów osobowych, lecz zarazem jednym z najsłabiej uzbrojonych rejonów Obwodu „Żoliborz”. Z ustaleń Grzegorza Jasińskiego wynika, że 31 lipca 1944 w szeregach oddziałów III Rejonu znajdowało się 941 żołnierzy (875 żołnierzy pierwszoliniowych i 65 żołnierzy WSOP), w tym 81 kobiet. W tym samym czasie III Rejon miał jednak na wyposażeniu zaledwie 2 granatniki PIAT, 45 karabinów z 4,5 tys. nabojów, 8 pistoletów maszynowych z 800 nabojami, 44 pistolety z 1880 nabojami oraz 1776 granatów.
Przybycie zgrupowania „Góry”.
Nocą 25/26 lipca 1944 kpt. „Szymon” otrzymał wiadomość, że w Dziekanowie Polskim zatrzymał się kilkusetosobowy oddział, którego żołnierze są ubrani w mundury przedwojennego Wojska Polskiego i mówią po polsku z kresowym akcentem. Następnego dnia dowódca VIII Rejonu udał się do Dziekanowa, aby osobiście zorientować się w sytuacji. Na miejscu okazało się, że dowódca nowo przybyłego oddziału, por. Adolf Pilch ps. „Góra”, udał się do Warszawy. Jego zastępca, por. Franciszek Rybka ps. „Kula”, poinformował „Szymona”, iż w Dziekanowie stanęło Zgrupowanie Stołpecko-Nalibockie AK, które przybyło z Puszczy Nalibockiej na Kresach Wschodnich.
Zgrupowanie Stołpecko-Nalibockie zorganizowano na bazie Polskiego Oddziału Partyzanckiego im. Tadeusza Kościuszki, powstałego w czerwcu 1943 w powiecie stołpeckim na Nowogródczyznie. W pierwszych miesiącach swego istnienia oddział prowadził intensywną walkę z Niemcami, współpracując przy tym z sowiecką partyzantką. Sytuacja uległa jednak diametralnej zmianie w grudniu 1943, kiedy to sowieccy partyzanci podstępnie uprowadzili dowództwo polskiego zgrupowania, a następnie przystąpili do rozbrajania i likwidacji pozbawionych oficerów pododdziałów. Nowy dowódca zgrupowania, por. „Góra” (skoczek „cichociemny”), pragnąc ocalić resztki oddziału oraz zapewnić polskiej ludności ochronę przed terrorem sowieckiej partyzantki, postanowił za zgodą dowództwa komendy Okręgu Nowogródek AK zawrzeć chwilowe zawieszenie broni z Niemcami. Decyzja ta umożliwiła „Górze” zarówno odbudowę zgrupowania, jak też kontynuację walki z Sowietami. Latem 1944 błyskawiczne postępy sowieckiej ofensywy uniemożliwiły Zgrupowaniu Stołpecko-Nalibockiemu dołączenie do głównych sił okręgu i wzięcie udziału w operacji „Ostra Brama”. Wobec utraty łączności z dowództwem por. „Góra” postanowił ewakuować swoje zgrupowanie do centralnej Polski (oznaczało to jednocześnie zerwanie zawieszenia broni z Niemcami). 29 czerwca 1944 oddziały „Góry” – batalion piechoty, dywizjon kawalerii, szwadron ckm, służby tyłowe – wymaszerowały z Puszczy Nalibockiej i wyruszyły w kierunku zachodnim. W ciągu trwającego blisko miesiąc przemarszu Zgrupowanie Stołpecko-Nalibockie, przemykając pomiędzy rozbitymi na froncie wschodnim jednostkami niemieckimi, pokonało trasę długości kilkuset kilometrów, forsując po drodze Niemen, Szczarę i Bug. Swoiste uwieńczenie rajdu miało miejsce 25 lipca, kiedy to oddziały „Góry” dzięki umiejętnemu zastosowaniu fortelu wojennego przeszły bez walki przez silnie strzeżony przez Niemców most na Wiśle pod Nowym Dworem Mazowieckim. Ostatecznie po północy 26 lipca zgrupowanie nalibockie za zgodą i wiedzą Niemców stanęło w Dziekanowie Polskim.
W trakcie rajdu por. „Góra” bezskutecznie usiłował nawiązać łączność z dowództwem AK. Nieudana okazała się także jego wyprawa do Warszawy 26 lipca. Kręgi konspiracyjne przyjęły „Górę” i jego żołnierzy z dużą nieufnością. Prawdopodobnie obawiano się, że w przededniu planowanego powstania obecność pod Warszawą oddziału oskarżanego o kolaborację z Niemcami może utrudnić nawiązanie współpracy z Armią Czerwoną. Początkowo dowództwo Obwodu „Obroża” rozważało siłowe rozbrojenie zgrupowania nalibockiego lub odkupienie broni od jego żołnierzy. Z kolei 27 lipca Komenda Główna AK za pośrednictwem kpt. „Szymona” przekazała por. „Górze” rozkaz wymarszu w Bory Tucholskie na Pomorzu Gdańskim, zapowiadając jednocześnie, iż on sam stanie przed sądem wojennym za współpracę z Niemcami. Rozkaz ten, który Stanisław Podlewski określił później słowami „szalony i niepoczytalny”, w praktyce skazywał zgrupowanie na zagładę, gdyż kresowi żołnierze nie mieli żadnych szans, aby przedrzeć się kilkaset kilometrów w głąb kontrolowanego przez Niemców terytorium. W tej sytuacji por. Pilch oznajmił kpt. „Szymonowi”, iż nie jest w stanie wykonać polecenia KG AK. Zaproponował natomiast, że wraz z całym swoim zgrupowaniem odda się pod jego komendę.
„Szymon” szybko podchwycił tę propozycję. Podzielał bowiem zdanie „Góry” o bezsensowności wymarszu w Bory Tucholskie, a także zdawał sobie sprawę, iż podporządkowanie Zgrupowania Stołpecko-Nalibockiego zwiększyłoby jego siły o blisko 900 dobrze uzbrojonych i zahartowanych w bojach partyzantów. Dzięki takiemu rozwiązaniu zmieniłby się dotychczasowy układ sił we wschodniej części Puszczy Kampinoskiej, a Rejon „Łęgów” miałby szansę na wykonanie zadań, które nakładały na niego plany powstańcze. „Szymon” ponownie skontaktował się więc z KG AK, proponując włączenie oddziałów „Góry” w skład VIII Rejonu. Ostatecznie dowództwo AK zaakceptowało wniosek „Szymona”, zastrzegając jednak, że przejmuje on dowództwo nad zgrupowaniem nalibockim „na swoją odpowiedzialność”.
"Ordre de Bataille" VIII Rejonu w przeddzień powstania warszawskiego.
Podporządkowanie Zgrupowania Stołpecko-Nalibockiego znacząco zwiększyło siłę bojową VIII Rejonu. Z obliczeń Jerzego Koszady wynika, że w przeddzień powstania warszawskiego w szeregach oddziałów kampinosko-nalibockich znajdowało się 2092 żołnierzy (32 oficerów, 294 podoficerów, 1480 szeregowców, 286 kobiet). Liczebność i struktura organizacyjna jednostek VIII Rejonu przedstawiały się następująco:
Na stanie uzbrojenia oddziałów VIII Rejonu znajdowało się: 7 granatników, 13 ckm, 47 rkm i lkm, 61 pistoletów maszynowych, 1046 karabinów, 175 pistoletów, 1044 granaty, 367 butelek zapalających i 239 tys. sztuk amunicji. W praktyce w pełni uzbrojone były jedynie I Batalion oraz oddziały nalibockie, podczas gdy II Batalion odgrywał rolę jednostki rezerwowej. Na jednej z ostatnich odpraw przed wybuchem powstania dowódca Obwodu „Obroża” mjr Kazimierz Krzyżak ps. „Bronisław” polecił, aby w godzinie „W” nieuzbrojonych żołnierzy wyposażyć w granaty, butelki zapalające, a nawet w łomy i kilofy – i tak uzbrojonych rzucić do walki. Kapitan „Szymon” oraz pozostali dowódcy rejonów zignorowali jednak te wytyczne.
Początek walk w Puszczy Kampinoskiej.
Po objęciu dowództwa nad zgrupowaniem „Góry” kpt. „Szymon” zdecydował, że w zależności od dalszego postępowania Niemców żołnierze naliboccy albo natychmiast przystąpią do walki, albo pozostaną w postawie wyczekującej. Postanowiono jednocześnie wysłać grupę kresowych kawalerzystów do Modlina, aby wykorzystując przekonanie nieprzyjaciela, iż ma do czynienia z oddziałem kolaboracyjnym, uzyskali oni od załogi twierdzy jak największą ilość amunicji, lekarstw i środków opatrunkowych. Fortel ten udał się częściowo. Niemcy rzeczywiście dostarczyli żołnierzom „Góry” sporą ilość zaopatrzenia, lecz w momencie, gdy polski oddział opuszczał Modlin, podstęp został odkryty. Wywiązała się wówczas walka, w której poległ jeden polski ułan. W tej sytuacji 29 lipca kpt. „Szymon” rozkazał zgrupowaniu nalibockiemu opuścić Dziekanów i przejść w rejon wsi Wiersze i Truskawka w centralnej części Puszczy Kampinoskiej. Po drodze żołnierze „Góry” mieli zlikwidować posterunki niemieckiej żandarmerii i straży granicznej.
Mniej więcej w tym samym czasie „Szymon” postanowił zmobilizować część „kampinoskich” pododdziałów VIII Rejonu (28 lipca). Wyznaczone plutony zaczęły się zbierać w lesie opaleńskim między Wólką Węglową a Laskami, wzmacniając przebywający tam już od paru dni 60-osobowy oddział partyzancki pod dowództwem por. Józefa Snarskiego ps. „Czarny”. Kpt. „Szymon” wybrał na swoją kwaterę domek myśliwski w Opaleniu, podczas gdy dowodzący I Batalionem por. „Janusz” ulokował się wraz ze swoimi dowódcami kompanii w willi Krupskich w uroczysku Michałówka. 30 lipca „Szymon” zmobilizował jeszcze kompanię dowodzoną przez kpt. Ignacego Jezierskiego ps. „Karaś”, która rozlokowała się we wsi Janówek z zadaniem ubezpieczania, a zarazem obserwacji oddziałów nalibockich od wschodu.
29 lipca partyzanci stacjonujący w lesie opaleńskim wdali się w utarczkę z patrolem niemieckich łącznościowców, która przerodziła się w starcie z przysłanym z odsieczą plutonem Wehrmachtu. Niemcy cofnęli się po półgodzinnej walce. W innych miejscach żołnierze VIII Rejonu także przystąpili do likwidowania pojedynczych żołnierzy nieprzyjaciela lub jego niewielkich pododdziałów, na skutek czego zabito kilkunastu Niemców i ich wschodnich kolaborantów oraz zdobyto pewną ilość broni. W międzyczasie zdążający w rejon Wiersz żołnierze „Góry” zlikwidowali posterunki niemieckiej żandarmerii i straży granicznej w Kaliszkach. Do najpoważniejszego starcia doszło jednak w Aleksandrowie, gdzie rankiem 31 lipca oddziały nalibockie doszczętnie rozbiły kompanię Wehrmachtu, zabijając blisko 50 Niemców oraz zdobywając sporo broni i amunicji. Wzięto także pięciu jeńców, których po rozbrojeniu i pozbawieniu umundurowania puszczono wolno. Straty własne ograniczyły się do jednego zabitego i dwóch rannych (według Mariana Podgórecznego nie zginął żaden z polskich żołnierzy).
W ocenie Józefa Krzyczkowskiego przybycie do Dziekanowa blisko 900 żołnierzy Zgrupowania Stołpecko-Nalibockiego, częściowa mobilizacja oddziałów VIII Rejonu oraz starcia w lesie opaleńskim i Aleksandrowie oznaczały "de facto" rozpoczęcie powstania w Puszczy Kampinoskiej.
Pierwsze natarcie na lotnisko bielańskie.
Działania oddziałów kampinoskich.
Wczesnym rankiem 1 sierpnia grupa żołnierzy VIII Rejonu została skierowana do Łomianek i Młocin z zadaniem zorganizowania dostawy prowiantu dla oddziałów por. „Góry”. Około południa, gdy liczący cztery wozy konwój znajdował się już w drodze powrotnej, polscy żołnierze wdali się w utarczkę z Niemcami kwaterującymi w Wólce Węglowej. Na odsiecz konwojowi i jego eskorcie wyruszył oddział por. „Czarnego”, pod którego osłoną wozy i żołnierze zdołali się wycofać ze wsi. Nieprzyjaciel również otrzymał posiłki, na skutek czego w rejonie Wólki Węglowej wywiązała się wkrótce regularna walka. Niemcy nie odważyli się wejść do lasu opaleńskiego i ograniczyli się do jego ostrzelania przy użyciu artylerii i ciężkiej broni piechoty. W wyniku starcia dwóch żołnierzy AK zostało rannych, w tym jeden śmiertelnie. Straty Niemców miały wynieść trzech zabitych i pięciu rannych.
Około godziny 15.00, gdy w rejonie Wólki Węglowej trwała jeszcze walka, do kwatery kpt. „Szymona” w Opaleniu dotarła łączniczka „Krysia” (NN), która poinformowała, iż termin wybuchu powstania został wyznaczony na godzinę 17.00. Tak późne otrzymanie rozkazu postawiło „Szymona” w niezwykle niedogodnej sytuacji. Do natychmiastowego wejścia do akcji gotów był bowiem jedynie batalion por. „Janusza”, który w dodatku był tylko częściowo zmobilizowany. Zgrupowanie nalibockie wraz z kompanią kpt. „Karasia” znajdowały się w rejonie Wiersz i Janówka, tj. w odległości około 15–18 km od wzgórz 93, 103 i 96 na Łużach, gdzie znajdowało się miejsce koncentracji VIII Rejonu. Reszta oddziałów pozostawała rozproszona lub wciąż niezmobilizowana. Nie było najmniejszych szans, aby w ciągu dwóch godzin całość sił VIII Rejonu zdołała się skoncentrować w rejonie Łuż i w wyznaczonym terminie uderzyć na lotnisko bielańskie.
„Szymon” stanął przed trudnym wyborem. Mógł uderzyć na lotnisko tymi nielicznymi oddziałami, które znajdowały się pod ręką lub złamać rozkaz dowództwa AK i odłożyć natarcie do czasu zakończenia koncentracji całości sił VIII Rejonu. Liczebność załogi lotniska była oceniana przez wywiad AK na ok. 700 żołnierzy, stąd jasne było, iż atak samym tylko batalionem „Janusza” nie rokuje szans sukcesu i może mieć co najwyżej odciążający charakter. Po krótkim namyśle „Szymon” postanowił jednak uderzyć w wyznaczonym terminie. Zdawał sobie bowiem sprawę, że atak na lotnisko bielańskie stanowić będzie jedynie element większej akcji powstańczej, stąd nie chciał ryzykować, że bierność oddziałów kampinoskich umożliwi Niemcom skierowanie wszystkich sił do walki z oddziałami Obwodu „Żoliborz”. Niemniej zarządził natychmiastową koncentrację wszystkich sił VIII Rejonu w rejonie wzgórza 103 na Łużach, rozkazując jednocześnie por. „Górze” oddelegować jeden szwadron kawalerii z zadaniem zamknięcia szosy Warszawa – Modlin na wysokości Pieńkowa. Nakazał także przerwanie walki w rejonie Wólki Węglowej, gdzie pozostawiono jedynie niewielkie ubezpieczenie w postaci drużyny z rkm wydzielonej z oddziału „Czarnego”.
Porucznik „Janusz”, który miał poprowadzić pierwsze natarcie na lotnisko, miał do dyspozycji dwa plutony kompanii szturmowej por. „Czarnego”, dwa plutony 1 kompanii por. „Zetesa” oraz dwa plutony 5 kompanii por. „Olszy”. Liczyły one łącznie ok. 190 żołnierzy, uzbrojonych w 2 ckm, 2 rkm oraz w karabiny i granaty. Plan natarcia przewidywał, że oddziały, mijając Opaleń, Zwierzyniec i Łuże, wyjdą na pozycje wyjściowe do ataku na znajdujące się na północnym skraju lasu za Wólką Węglową. Stamtąd, poruszając się pod osłoną krzaków i zagajników, batalion miał przedostać się jak najbliżej nieprzyjacielskich stanowisk w rejonie Placówki, po czym uderzyć na lotnisko od strony północno-zachodniej. Wymarsz oddziałów z uroczyska Michałówka nastąpił około godziny 16.00. W Opaleniu do głównych sił „Janusza” dołączył por. „Czarny” ze swoimi dwoma plutonami. Polskie pododdziały posuwały się pośpiesznym marszem, w ich szpicy szedł pluton pchor. Zbigniewa Peryńskiego ps. „Polana”. Podczas przemarszu wschodnią częścią lasu opaleńskiego polscy żołnierze znaleźli się pod ostrzałem niemieckiej artylerii, która prowadziła ogień od strony lotniska i Boernerowa. Ostrzał ten był niezbyt intensywny i nie spowodował żadnych strat.
Po osiągnięciu pozycji wyjściowych batalion „Janusza” wyszedł na otwartą przestrzeń i rozwinął się w tyralierę. Na lewym skrzydle znalazły się plutony „Czarnego”, w centrum postępował oddział „Olszy”, podczas gdy prawą flankę stanowiły plutony „Zetesa” (ten ostatni miał także za zadanie osłaniać natarcie od strony Wólki Węglowej). Podczas przemarszu przez porośnięty gęstym zagajnikiem teren w polski szyk wkradło się zamieszanie, na skutek czego plutony „Zetesa” nie zdołały wyjść z lasku. Pozostałe cztery plutony rozpoczęły natarcie o godzinie 17.00. Posuwający się długimi skokami żołnierze znaleźli się wkrótce w pobliżu wysuniętych stanowisk niemieckich. Tam padł rozkaz otwarcia ognia. Początkowo walka przybrała pomyślny obrót dla strony polskiej, gdyż zaskoczeni Niemcy zaczęli opuszczać wysunięte stanowiska, ponosząc przy tym straty w zabitych i rannych.
Nieprzyjaciel szybko jednak ochłonął z zaskoczenia, a część milczących dotąd stanowisk obronnych otworzyła gwałtowny ogień, który przygwoździł do ziemi prawe skrzydło natarcia. Lewe skrzydło pokonało jeszcze ok. 300 metrów, po czym również zaległo w ogniu nieprzyjacielskiej broni maszynowej. Mimo podejmowanych prób polskim oficerom nie udało się poderwać żołnierzy do kolejnego ataku. W tej sytuacji przystąpiono do wiązania ogniem stanowisk wroga. Niemiecki ostrzał wybił obsługę jednego z polskich ckm, lecz karabinowy Guzowski zdołał z narażeniem życia wynieść cenną broń z pierwszej linii. Gwałtowna wymiana ognia trwała jeszcze kilkadziesiąt minut. Wobec wyczerpywania się zapasów amunicji, rosnących strat i braku możliwości przełamania niemieckiej obrony, żołnierze AK byli wkrótce zmuszeni rozpocząć odwrót. Jako pierwszy, bez upoważnienia „Janusza”, wycofał się do lasu prawoskrzydłowy oddział „Olszy”. Uznawszy, iż zadanie związania walką sił niemieckich zostało wykonane, „Janusz” zarządził powrót w rejon wzgórza 103, gdzie jego batalion miał ubezpieczyć koncentrację głównych sił VIII Rejonu.
Walka trwała łącznie około dwóch godzin. Polski batalion stracił 5 zabitych i 12 rannych. Według kpt. „Szymona” niemieckie straty miały się natomiast zamknąć liczbą 6 zabitych i 10 rannych.
Działania oddziałów żoliborskich.
Na Żoliborzu już około godziny 14.00 patrol niemieckiej żandarmerii wdał się w utarczkę z żołnierzami Zgrupowania „Żniwiarz”, którzy wynosili broń z konspiracyjnego magazynu. Niedługo później w dzielnicy rozpoczęły się regularne walki. Przedwczesny wybuch powstania odbił się bardzo negatywnie na przygotowaniach do akcji powstańczej na terenie Żoliborza. Utracono element zaskoczenia, paraliżowi uległ system łączności Obwodu II, a cała dzielnica rychło została odcięta od reszty miasta. W powstałym chaosie wielu żołnierzy nie zdążyło dotrzeć na czas na punkty zborne, nie dotarła tam również część broni i amunicji. Negatywne konsekwencje przedwczesnego wybuchu walk nie ominęły także III Rejonu. Oddziały bielańskie zostały odcięte od głównych sił Obwodu II, a wielu żołnierzy nie stawiło się na czas na punktach zbornych. Co gorsza, kompania dowodzona przez ppor. „Kwarcianego” została w całości odcięta na Marymoncie i nie wzięła udziału w natarciu na "Waldlager" i klasztor Marianów. Ostatecznie w godzinie „W” ruszyło do walki zaledwie 400 żołnierzy III Rejonu.
W tych okolicznościach polskie natarcie zakończyło się całkowitym niepowodzeniem. Nacierające na AWF kompanie ppor. „Brzozy” i por. „Ojca Mariana” zostały przyduszone do ziemi gęstym ogniem moździerzy i broni maszynowej. Część żołnierzy zdołała przebiec na drugą stronę ul. Marymonckiej, lecz żaden nie zdołał sforsować ogrodzenia AWF. Polskie oddziały poniosły w tym natarciu poważne straty, polegli m.in. ppor. „Brzoza” oraz pchor. Henryk Kokoszkiewicz ps. „Lubicz” (zastępca dowódcy 214 plutonu). Kilkadziesiąt minut po załamaniu pierwszego ataku polscy żołnierze wznowili natarcie, lecz ponownie zostali odparci, ponosząc przy tym duże straty. Niepowodzeniem zakończyły się także działania kompanii por. „Starży”, która wbrew pierwotnym planom uderzyła całością sił na "Waldlager". Wkrótce po wyruszeniu z pozycji wyjściowych przy ul. Podleśnej nacierający na otwartej przestrzeni 212 pluton zaległ pod silnym ogniem broni maszynowej z AWF i "Waldlagru". Sąsiednie plutony 237 i 239 zdołały dotrzeć na skraj Lasu Bielańskiego, tam jednak zostały przyduszone do ziemi gwałtownym ogniem nieprzyjaciela. Po kilkunastu minutach polscy żołnierze przystąpili do odwrotu. Podjęta niedługo później próba wznowienia natarcia zakończyła się niepowodzeniem. W tej sytuacji por. „Starża” był zmuszony wycofać swoją kompanię na pozycje wyjściowe.
Odparcie natarcia oddziałów kampinoskich umożliwiło Niemcom rozpoczęcie kontrataku przeciw walczącym na Bielanach oddziałom kpt. „Serba”. Około godziny 19.30 z rejonu lotniska i Wawrzyszewa wyszło natarcie piechoty wspartej bronią pancerną. Niemcy atakowali w ogólnym kierunku na kompleks AWF. Początkowo główny ciężar natarcia wziął na siebie pluton saperów dowodzony przez ppor. Władysława Czernego ps. „Olszyna”. Polscy żołnierze zdołali za pomocą granatów i ładunków wybuchowych unieruchomić kilka niemieckich wozów, poniesiono jednak przy tym dotkliwe straty (wśród poległych znalazł się ppor. „Olszyna”). Poświęcenie saperów dało jednak kpt. „Serbowi” czas na przegrupowanie sił i przygotowanie obrony. Niemcy, nie znając dokładnego rozmieszczenia polskich stanowisk, nie zaryzykowali nocnego ataku.
Wystąpienie powstańcze na Żoliborzu zakończyło się niemal całkowitą porażką. Oddziały Obwodu II nie zdobyły żadnego z ważniejszych celów natarcia, poniosły natomiast ciężkie straty w ludziach i uzbrojeniu. Sztab obwodu utracił łączność z dowództwem Okręgu Warszawskiego AK. W tej sytuacji 1 sierpnia około godziny 22.00 ppłk Mieczysław Niedzielski ps. „Żywiciel”, ulegając namowom swoich oficerów, postanowił wycofać oddziały Obwodu „Żoliborz” do Puszczy Kampinoskiej. Wymarsz z Warszawy nastąpił o godz. 2:30. Tymczasem kilka godzin wcześniej, tj. około godziny 22.30, miasto opuściły na własną rękę jednostki III Rejonu. Tragicznie zakończył się przy tym wymarsz kompanii por. „Starży”, do której rozkazy kpt. „Serba” dotarły dopiero po północy. Nie zdążywszy na koncentrację oddziałów III Rejonu i nie znając wyznaczonej przez „Serba” trasy odwrotu, kompania „Starży” była zmuszona wyruszyć samodzielnie. 2 sierpnia na krótko przed świtem polski oddział został zaskoczony i rozbity przez Niemców pod Boernerowem. W nierównej walce poległo co najmniej 73 żołnierzy AK.
Drugie natarcie na lotnisko bielańskie.
Przygotowania.
Przez większą część nocy 1/2 sierpnia główne siły VIII Rejonu zbierały się w rejonie wzgórza 103 na Łużach. Jako pierwsze, już w okolicach godziny 1.00, koncentrację zakończyły „stare” oddziały kampinoskie. Kapitan „Szymon” polecił przydzielić wszystkich dobrze uzbrojonych żołnierzy do I Batalionu por. „Janusza”, podczas gdy do rezerwowego batalionu kpt. „Dulki” trafili żołnierze nieuzbrojeni lub słabo uzbrojeni. Około godziny 2.30, po forsownym marszu deszczową nocą, na miejsce koncentracji dotarł również por. „Góra” wraz z większością pododdziałów Zgrupowania Stołpecko-Nalibockiego. Po zakończeniu koncentracji „Szymon” wygłosił przemówienie do żołnierzy, w którym przypomniał niemieckie zbrodnie na narodzie polskim, popełnione m.in. w pobliskich Palmirach oraz na Wydmach Łuże, a także podkreślił, iż zdobycie lotniska bielańskiego umożliwi powstańcom przyjęcie alianckiego desantu z pomocą dla Warszawy. Chwilę później wyznaczone do natarcia oddziały wyruszyły w kierunku lotniska. Po przejściu ok. 1,5-2 kilometrów zarządzono krótki odpoczynek, zwołując jednocześnie ostatnią przed walką odprawę oficerską. Rozpoczęcie natarcia zaplanowano na godzinę 3.30.
W bezpośrednim natarciu na lotnisko miało wziąć udział 984 oficerów i żołnierzy. Opracowany przez „Szymona” plan ataku przewidywał, że główny ciężar walki wezmą na siebie dwa bataliony piechoty – kampinoski pod dowództwem por. „Janusza” oraz nalibocki pod dowództwem por. „Dźwiga” – wsparte dodatkowo przez szwadron ckm pod dowództwem por. „Jara”. Miały one wedrzeć się w lukę między stanowiskami niemieckimi w Młocinach i Placówce, a następnie uderzyć na lotnisko od strony północnej. Lewe skrzydło natarcia stanowić miały trzy kompanie z batalionu „Janusza”, których zadaniem było opanowanie tzw. Lasku Syberia nieopodal Młocin (obecnie rezerwat „Dęby Młocińskie”), a następnie kontynuowanie natarcia w kierunku "Horstlager". Z kolei prawe skrzydło natarcia stanowiły kompanie poruczników „Strzały” i „Helskiego” z batalionu „Dźwiga”, które wraz ze spieszonym szwadronem ckm miały uderzać w ogólnym kierunku na hangar nr 2. W odwodzie „Szymon” pozostawił kampinoską kompanię por. „Olszy” oraz nalibocką kompanię por. „Dana” (obie dysponujące bronią ppanc.). Miały one posuwać się w odległości ok. 500 metrów za prawym skrzydłem. W przypadku, gdyby natarcie zakończyło się sukcesem, batalion „Janusza” miał ubezpieczyć lotnisko od strony Bielan i Wawrzyszewa, podczas gdy jedna z nalibockich kompanii „Dźwiga” zorganizowałaby osłonę bazy od strony Młocin. Pozostałe dwie kompanie nalibockie wraz ze szwadronem ckm pozostałyby w rejonie zabudowań lotniska w charakterze odwodu.
Podczas gdy główne siły rejonu szturmowałyby lotnisko bielańskie, spieszony dywizjon kawalerii miał zablokować szosę Warszawa – Modlin, osłaniając w ten sposób natarcie od strony twierdzy modlińskiej. Wysunięty 3 szwadron pod dowództwem wachm. „Suma” urządził zasadzkę na wysokości Pieńkowa, natomiast ułani z 1 i 4 szwadronu pod ogólnym dowództwem chor. „Nocy” zablokowali szosę na odcinku pomiędzy Młocinami a Burakowem. Rezerwowy batalion kpt. „Dulki”, który liczył 392 żołnierzy, w tym zaledwie 20 uzbrojonych, pozostał na Łużach jako osłona miejsca koncentracji.
Szykując kolejne natarcie na lotnisko bielańskie, kpt. „Szymon” nie zdawał sobie sprawy, iż oddziały Obwodu „Żoliborz” opuściły Warszawę i podążają w kierunku Puszczy Kampinoskiej. Około godziny 5.00 nad ranem maszerujący w deszczu powstańcy żoliborscy usłyszeli odgłosy walki toczonej przez oddziały VIII Rejonu. Po dotarciu do Sierakowa, gdzie kolumna zatrzymała się na odpoczynek, ppłk „Żywiciel” polecił wydzielić z każdego oddziału najlepiej uzbrojonych żołnierzy i skierować ich na odsiecz oddziałom „Szymona”. Rozkaz ten z niewyjaśnionych przyczyn został jednak odwołany, zanim jeszcze zdołano przystąpić do jego realizacji.
Przebieg walki w rejonie lotniska.
Porucznik Witold Lenczewski ps. „Strzała” wspomniał, że wyjście polskich oddziałów na podstawy wyjściowe zostało z nieznanych przyczyn opóźnione o co najmniej pół godziny. W ten sposób natarcie rozpoczęło się dopiero około godziny 4.00 nad ranem. Na prawym skrzydle, gdzie otwarty i pozbawiony większych przeszkód teren nie sprzyjał atakującym, walka niemal od razu przybrała niekorzystny obrót dla strony polskiej. W momencie, gdy kompanie „Helskiego” i „Strzały” znajdowały się w odległości ok. 500-800 metrów od stanowisk bojowych nieprzyjaciela, opadła mgła i zabłysło wschodzące słońce, co odsłoniło nacierającą tyralierę. Zaalarmowani wcześniejszymi walkami Niemcy byli czujni i nie dali się zaskoczyć. W rezultacie polscy żołnierze szybko zostali przygwożdżeni do ziemi gwałtownym ogniem nieprzyjacielskich działek i karabinów maszynowych. W szczególnie trudnej sytuacji znalazła się wysunięta najbardziej na zachód kompania por. „Strzały”, na której skupił się niemiecki ostrzał. Poległ wówczas m.in. dowódca kompanijnego zwiadu, wachm. Mieczysław Dolecki, a poważnie ranny został zastępca dowódcy kompanii, ppor. Mikołaj Stecki ps. „Nowina”. Wobec zatrzymania natarcia „Szymon” był zmuszony skierować na pierwszą linię polskie ckm i granatniki, którym powierzono zadanie związania walką ogniową nieprzyjacielskich gniazd oporu. Szybko jednak okazało się, że z powodu niewielkiej widoczności spowodowanej gęstą mżawką, a także z powodu dobrego maskowania niemieckich stanowisk, polskie ckm mogą prowadzić wyłącznie niezbyt celny ogień posiewowy. Do walki włączyła się tymczasem niemiecka artyleria. Co gorsza, wkrótce przed polskimi liniami pojawił się niemiecki samochód pancerny, który zasypał żołnierzy AK gwałtownym ogniem. Pozbawieni ciężkiej broni powstańcy mieli trudności ze zbliżeniem się do pojazdu na odległość rzutu granatem lub butelką zapalającą. Pod osłoną ognia ckm i granatników podjęto próbę wznowienia natarcia, lecz po trwającej blisko godzinę walce ogniowej batalion „Dźwiga” zdołał przesunąć się naprzód zaledwie 200 metrów.
W tej sytuacji „Szymon” postanowił rzucić do walki odwodową kompanię por. „Dana”, nakazując jednocześnie żołnierzom podjąć próbę obejścia niemieckiego samochodu pancernego. Na odwodowej kompanii skupił się wkrótce ogień nieprzyjacielskich działek i karabinów maszynowych. Mimo gwałtownego ostrzału niektóre polskie pododdziały zaczęły się powoli posuwać do przodu. Podczas próby poderwania żołnierzy do kolejnego natarcia „Szymon” został ciężko ranny w nogę. Chwilę później poległ por. „Helski”, a por. „Gniew” z 2 kompanii kampinoskiej został poważnie ranny. Polskie straty rosły, lecz por. „Góra”, który w zastępstwie rannego „Szymona” przejął dowodzenie nad walczącymi oddziałami, nie przerwał natarcia. Wkrótce powstańcom udało się zniszczyć nieprzyjacielski samochód pancerny, który spłonął wraz z całą załogą. Niemniej polskim żołnierzom nie udało się wybić poważniejszego wyłomu w niemieckiej obronie. Około godz. 6.00, gdy poprawiły się warunki pogodowe, do walki włączyły się niemieckie myśliwce, które z niskiego pułapu kilkakrotnie ostrzelały zalegających na otwartej przestrzeni żołnierzy „Dźwiga”. Ostrzał z powietrza nie spowodował większych strat, ani też zamieszania w polskich szeregach, niemniej natarcie na tym odcinku definitywnie zaległo.
Tymczasem na lewym skrzydle batalion „Janusza” zdołał pod osłoną zagajników i krzewów zbliżyć się do lasku „Syberia”. Polskie oddziały rozwinęły się następnie w tyralierę, której prawe skrzydło stanowiła kompania szturmowa por. „Czarnego”, centrum – kompania por. „Zetesa”, natomiast lewą flankę – kompania kpt. „Karasia”. Dwie pierwsze kompanie nacierały bezpośrednio na „Syberię”, podczas gdy lewoskrzydłowy oddział postępował zachodnim skrajem Młocin. Niebawem w lesie wywiązała się zażarta walka, w której trakcie walczono dosłownie o każdy metr terenu. Nierzadko dochodziło do starć na najbliższym dystansie. Szczególnie zacięty bój toczył się o zabudowania położonego w głębi lasu folwarku, który atakowali żołnierze z kompanii „Zetesa” i „Karasia”. Powstańcy zdołali niemal całkowicie wybić załogę dworku – przeciwnik zdołał utrzymać się jedynie w piwnicach. Ze względu na niedoświadczenie żołnierzy kampinoskich oraz dobre wyposażenie niemieckiej piechoty w pistolety maszynowe, walka w lesie wkrótce przybrała jednak niekorzystny obrót dla strony polskiej. Poległ m.in. por. „Janusz”, a poważnie ranny został por. „Czarny”. Polskim żołnierzom zaczęła także kończyć się amunicja. W dodatku od szosy modlińskiej nadjechały dwa niemieckie czołgi, które ostrzelały znajdującą się na odkrytym terenie 3 kompanię. Polegli wówczas m.in. dowódca kompanii kpt. „Karaś”, dowodzący jednym z plutonów sierż. Tomasz Miazga ps. „Młot”, a także obsługa jednego z ckm.
Na prawym skrzydle wciąż trwała jeszcze walka, gdy por. „Góra” dostrzegł dwie czerwone rakiety wystrzelone przez ułanów z rejonu Burakowa. Był to umówiony sygnał, iż od strony Modlina nadciągają niemieckie czołgi. Wobec wyczerpywania się zapasów amunicji, braku perspektyw na przełamanie niemieckiej obrony oraz zagrożenia bocznym uderzeniem z kierunku szosy modlińskiej „Góra” zarządził przerwanie walki i odwrót na miejsce koncentracji. Niemcy nie podjęli pościgu. Mniej więcej w tym samym czasie przystąpił do odwrotu wykrwawiony I Batalion, przy czym jego odskok przebiegał w trudniejszych warunkach, gdyż polscy żołnierze musieli wycofywać się pod ogniem czołgów z szosy modlińskiej. Około godziny 11.00 (inne źródła wskazują 9.00) oddziały VIII Rejonu skoncentrowały się ponownie w rejonie wzgórz na Łużach.
Drugi atak na lotnisko bielańskie kosztował oddziały VIII Rejonu utratę 31 zabitych i 45 rannych. Wśród poległych znalazł się m.in. dowódca I Batalionu por. „Janusz” oraz dwaj dowódcy kompanii (kpt. „Karaś” i por. „Helski”). Ranni zostali m.in. kpt. „Szymon” oraz dowodzący kompanią szturmową por. „Czarny”. Największe straty, sięgające 22 zabitych i ok. 30 rannych, poniósł kampinoski batalion por. „Janusza”. Oddziały nalibockie utraciły 9 zabitych i zaginionych oraz kilkunastu rannych. Straty Niemców kpt. „Szymon” oszacował na 20 zabitych i 30 rannych, przy czym są to liczby niemożliwe do zweryfikowania. Porucznik „Góra” liczbę zabitych Niemców szacował na kilkunastu.
Walka ułanów na szosie modlińskiej.
Około godziny 2.00, a więc jeszcze przed rozpoczęciem szturmu na lotnisko bielańskie, szwadron ułanów pod dowództwem wachm. „Suma” zamknął szosę modlińską na wysokości Pieńkowa. Przed świtem ułani zatrzymali przejeżdżający w tym miejscu samochód osobowy, którego pięcioosobowa załoga – kierowca, oficer w stopniu kapitana, trzech cywilnych Niemców – została zastrzelona. Nieco później, już w świetle dnia, w polską zasadzkę wpadła nadjeżdżająca od strony Modlina kolumna niemieckich samochodów ciężarowych. Ułani zniszczyli wówczas 12 pojazdów, zabili 28 żołnierzy SS i Wehrmachtu (według innych źródeł zginęło 26 Niemców), a także zdobyli 16 karabinów, 3 pistolety maszynowe oraz wiele sztuk amunicji. Straty własne ograniczyły się do jednego zabitego i dwóch rannych. Około godziny 10.00 od strony Modlina nadjechał samotny niemiecki samochód pancerny, który wycofał się po ostrzelaniu przez ułanów. Niedługo później na szosie pojawiły się jednak niemieckie czołgi, na skutek czego pozbawieni broni przeciwpancernej kawalerzyści musieli przystąpić do odwrotu.
Pomyślnie przebiegały początkowo także działania 1 i 4 szwadronu. Na odcinku między Burakowem a Młocinami ułani zdołali bez strat własnych zniszczyć cztery nieprzyjacielskie samochody i zabić ośmiu Niemców. Wkrótce od strony Modlina nadjechał jednak oddział niemieckiej piechoty zmotoryzowanej, a w ślad za nim nieprzyjacielskie czołgi. Po krótkiej walce ułani dali umówiony sygnał rakietami, ostrzegając główne siły VIII Rejonu o zagrożeniu atakiem od strony Modlina, po czym przystąpili do odwrotu.
Epilog.
Po nieudanym ataku na lotnisko oddziały VIII Rejonu wycofały się w głąb Puszczy Kampinoskiej, tj. w rejon wsi Wiersze, Truskawka, Janówek, Krogulec. 3 sierpnia w rejonie Truskawki polskie zgrupowanie zaskoczyło i doszczętnie rozbiło silny oddział niemiecki. Przy stratach własnych 7 zabitych i 10 rannych zabito blisko 70 Niemców oraz wzięto do niewoli kolejnych kilkunastu. Sukces ten znacznie poprawił nastroje w szeregach zgrupowania. Tego samego dnia na bazie oddziałów nalibockich oraz „macierzystych” jednostek VIII Rejonu sformowany został Pułk „Palmiry-Młociny”. Ranny „Szymon” przekazał por. „Górze” bezpośrednie dowodzenie nad oddziałami w czasie działań bojowych, rezerwując jednocześnie dla siebie ogólne kierownictwo. Wkrótce do Puszczy Kampinoskiej zaczęły napływać oddziały z innych rejonów i obwodów Okręgu Warszawskiego AK, a także z sąsiedniego Podokręgu Zachodniego Obszaru Warszawskiego AK, na których bazie powstała Grupa AK „Kampinos”.
Podsumowanie.
Pierwsze natarcie na lotnisko bielańskie miało charakter wyłącznie demonstracyjny. Patrząc z perspektywy czasu część historyków i weteranów oceniała jednak, że również drugie uderzenie było od samego początku skazane na niepowodzenie. Nie zrealizowano bowiem pierwotnych planów dwustronnego natarcia na lotnisko, a porażka poniesiona w godzinie „W” przez oddziały Obwodu „Żoliborz” pozwoliła Niemcom skoncentrować większość sił przeciw oddziałom VIII Rejonu. Prawdopodobnie drugie natarcie zakończyłoby się niepowodzeniem nawet przy hipotetycznym udziale oddziałów żoliborskich, gdyż załoga lotniska była zbyt liczna i zbyt dobrze uzbrojona, a wcześniejsze ataki oddziałów kampinoskich i żoliborskich pozbawiły stronę polską elementu zaskoczenia.
Niezależnie od tych faktów część weteranów była jednak zdania, iż do porażki drugiego natarcia przyczyniły się również błędy popełnione przez kpt. „Szymona”. Witold Lenczewski uważał, iż wobec przewagi ogniowej nieprzyjaciela dowódca VIII Rejonu nie powinien był rzucać całości swoich sił do natarcia na jednym kierunku – w dodatku w świetle wschodzącego słońca. Jego zdaniem należało najpierw dobrze rozpoznać stanowiska nieprzyjaciela, a następnie pod osłoną nocy przeprowadzić atak z kilku kierunków. Edward Bonarowski cytował z kolei opinie uczestników natarcia, którzy twierdzili, że „Szymon” nieprawidłowo rozmieścił oddziały na polu bitwy (w szczególności kompanie odwodowe) oraz popełnił błąd, pozostawiając całą broń przeciwpancerną przy jednostkach drugiego rzutu.
Konsekwencje polskiej porażki były bardzo poważne. W projekcie sprawozdania z działalności niemieckiej 6 Floty Powietrznej ("Luftflotte 6") znalazła się ocena, iż utrzymanie lotnisk na Okęciu i Bielanach wywarło decydujący wpływ na przebieg powstania warszawskiego. Utrzymanie przez Niemców pozycji wokół lotniska z pewnością uniemożliwiło nawiązanie stałego połączenia między powstańczym Żoliborzem a późniejszą „Niepodległą Rzecząpospolitą Kampinoską”. Ponadto w wyniku obu ataków oddziały VIII Rejonu poniosły duże straty w ludziach i uzbrojeniu oraz zużyły znaczną część zapasów amunicji. Porażka spowodowała także chwilowy spadek morale w szeregach VIII Rejonu. Część nieuzbrojonych rezerwistów „kampinoskich” rozeszła się bowiem do domów, a w oddziałach nalibockich spadło zaufanie do „warszawskiego dowództwa”. W rezultacie zgrupowanie AK w Puszczy Kampinoskiej aż do połowy sierpnia 1944 pozostawało niezdolne do prowadzenia poważniejszych działań ofensywnych.
Tymczasem 8 sierpnia niemieckie dowództwo wydało rozkaz rozpoczęcia przygotowań do zniszczenia lotniska bielańskiego. Do 16 sierpnia pas startowy został całkowicie zaorany i w 60% zabezpieczony przed ewentualnym desantem spadochronowym (przy użyciu min i innych przeszkód). Niemcy zniszczyli również infrastrukturę bazy. Część polskich weteranów była przekonana, iż to właśnie polskie ataki skłoniły Niemców do rezygnacji z użytkowania lotniska. Z tego powodu Jacek Sawicki uznał, iż w godzinie „W” VIII Rejon odniósł największy sukces spośród wszystkich rejonów Obwodu „Obroża”.
Upamiętnienie.
W pierwszych latach Polski Ludowej działania mające na celu upamiętnienie czynu zbrojnego Grupy „Kampinos” napotykały na liczne przeszkody ze strony władz komunistycznych. Niemniej jednak stosunkowo szybko energiczną działalność rozwinęło środowisko kombatanckie skupione wokół kpt. Józefa Krzyczkowskiego ps. „Szymon”. Jedną z jego pierwszych inicjatyw było zapewnienie godnego pochówku żołnierzom poległym w natarciach na lotnisko bielańskie. W pierwszym rzędzie zabezpieczono prowizoryczne mogiły, a następnie przeniesiono szczątki poległych na cmentarz wojenny w Laskach.
W latach 70. na skraju rezerwatu „Dęby Młocińskie”, naprzeciw posesji nr 10 przy stołecznej ul. Michaliny, zainstalowano betonową płytę upamiętniającą żołnierzy AK poległych w natarciach na lotnisko bielańskie. W 1994 miejsce pamięci zostało uzupełnione o pamiątkowy głaz. W 2015 roku odsłonięto tam nowy pomnik w formie płyty i obelisku. Widnieje na nim Znak Polski Walczącej oraz napis o treści:
Za pomnikiem, kilkanaście metrów w głębi lasu, znajduje się także symboliczna mogiła żołnierzy AK poległych 2 sierpnia 1944.

</doc>
<doc id="3476941" url="https://pl.wikipedia.org/wiki?curid=3476941" title="Jacek Dłużewski">
Jacek Dłużewski

Jacek Dłużewski (ur. 15 września 1966 w Zielonej Górze) – malarz, rysownik, nauczyciel akademicki. Skończył studia na PWSSP we Wrocławiu w latach 1986-1989 oraz w ASP w Krakowie (Wydział Malarstwa) w latach 1989-1992. Brał udział w kilkudziesięciu wystawach indywidualnych i zbiorowych. Dwukrotny stypendysta Ministerstwa Kultury (2003, 2005). Jako student dorabiał przy renowacji dzieł sztuki.

</doc>
<doc id="3476942" url="https://pl.wikipedia.org/wiki?curid=3476942" title="Zgromadzenie Ludowe (Syria)">
Zgromadzenie Ludowe (Syria)

Zgromadzenie Ludowe (oryg. arab. مجلس الشعب, Madżlis asz-Szab) – konstytucyjny, jednoizbowy organ władzy ustawodawczej w Syrii.
Deputowani do Zgromadzenia Ludowego wybierani są w powszechnych, tajnych, równych i bezpośrednich wyborach. W pierwszych latach po uchwaleniu syryjskiej konstytucji w 1973 Zgromadzenie Ludowe liczyło 195 deputowanych. W 1990 zwiększono tę liczbę do 250. Konstytucja zastrzega, że przynajmniej połowa deputowanych musi legitymować się pochodzeniem chłopskim lub robotniczym, zaś prywatni przedsiębiorcy mogą zasiadać w Zgromadzeniu od 1990, jednak wyłącznie jako deputowani niezrzeszeni. Zgromadzenie Ludowe pracuje w trybie sesyjnym, na trzech sesjach zwykłych rocznie.
Zgodnie z konstytucją Syrii do kompetencji Zgromadzenia Ludowego należy uchwalanie budżetu, uchwalanie ustaw, prowadzenie dyskusji o polityce rządu, zgłaszanie wotum nieufności wobec rządu lub poszczególnych ministrów. Zgromadzenie Ludowe wybiera również prezydenta spośród kandydatów przedstawionych przez Przywództwo Regionalne syryjskiej partii Baas. Kadencja Zgromadzenia Ludowego trwa cztery lata. W praktyce parlament nie odgrywa w systemie politycznym Syrii większej roli, toczone w nim dyskusje nie dotyczą zagadnień związanych z obronnością, bezpieczeństwem wewnętrznym czy polityką zagraniczną, koncentrując się wokół bieżących problemów społecznych i ekonomicznych. Parlament legitymizuje politykę autorytarnych władz w pierwszej z wymienionych grup obszarów, w drugiej służy im jako ciało konsultacyjne. Jak pisze Łukasz Fyderek

</doc>
<doc id="3476944" url="https://pl.wikipedia.org/wiki?curid=3476944" title="Priestewitz (stacja kolejowa)">
Priestewitz (stacja kolejowa)

Priestewitz (niem: "Bahnhof Priestewitz") – stacja kolejowa w Priestewitz, w kraju związkowym Saksonia, w Niemczech. Znajduje się na linii Lipsk – Drezno oraz na Großenhain – Priestewitz,
Według klasyfikacji Deutsche Bahn posiada kategorię 6.
Historia.
Stacja Priestewitz została otwarta w dniu 9 kwietnia 1839 roku wraz z pierwszą niemiecką linią dalekobieżną Lipsk-Drezno. Stacja powstała, ze względu na bliskość geograficzną do głównych miast takich jak Miśni i Grossenhain, które otrzymały własne połączenia kolejowe, zaledwie dwie dekady później.
Drewniany dom wykorzystywane do budowy linii, stanowił budynek dworca po oddaniu linii. Miasto Großenhain zbudowaało na własny koszt karczmę, która była wykorzystana do obsługi ruchu pasażerskiego. Budynek samej stacji składał się z małej drewnianej poczekalni oraz małego magazynu.
Priestewitz skorzystało z transportu kolejowego, który przyczynił się do rozwoju gospodarczego. Jeszcze przed 1860 powstał nowy budynek dworca oraz obiekty towarowe. Zastąpiły one pierwsze budynki stacyjne z 1839, które nie spełniały wymogów rosnącego natężenia ruchu.
Miasto Großenhain było bardzo zainteresowany własnym połączeniem kolejowym. Linia Priestewitz-Großenhain została otwarta 14 października 1862. W 1870 roku kontynuowano budowę trasy przez Cottbus-Großenhainer Eisenbahn-Gesellschaft, aż do Cottbus. Tak więc Priestewitz stał się węzłem kolejowym.
Verkehrsverbund Oberelbe (VVO) zainwestowało w 2005 roku około 1,3 mln euro w nowy przystanek autobusowy przed dworcem. 
W sierpniu 2006 roku perony zostały odnowione i udostępnione podróżnym w listopadzie tego samego roku. Całkowity koszt remontu obiektów kolejowych były wyceniany na 1,54 mln €.

</doc>
<doc id="3476947" url="https://pl.wikipedia.org/wiki?curid=3476947" title="Europejskie Stowarzyszenie Logistyczne">
Europejskie Stowarzyszenie Logistyczne

Europejskie Stowarzyszenie Logistyczne, ELA (ang. "European Logistics Association") – organizacja międzynarodowa typu non-profit, zrzeszająca organizacje logistyczne państw europejskich, z siedzibą w Brukseli (Belgia). Została założona w 1984 roku, a jej misją jest zapewnienie forum do komunikacji, rozwój i propagowanie wiedzy logistycznej oraz promocja osób związanych z branżą.
ELA dla jakości oceny kompetencji personelu logistycznego opracowało europejski system certyfikacji logistyków, który jest nadzorowany przez Europejską Radę ds. Certyfikacji w Logistyce (ECBL, ang. "European Certification Board of Logistics").
Członkowie.
ELA zrzesza stowarzyszenia reprezentujące takie państwa jak: Austria, Belgia, Chorwacja, Cypr, Czechy, Finlandia, Francja, Grecja, Hiszpania, Holandia, Irlandia, Litwa, Luksemburg, Maroko, Niemcy, Norwegia, Polska, Portugalia, Rosja, Rumunia, Szwajcaria, Szwecja, Słowenia, Ukraina, Wielka Brytania, Węgry czy Włochy.
W ELA Polskę reprezentuje Polskie Towarzystwo Logistyczne (PTL).

</doc>
<doc id="3476949" url="https://pl.wikipedia.org/wiki?curid=3476949" title="Gare d’Échirolles">
Gare d’Échirolles

Gare d'Échirolles – przystanek kolejowy w Échirolles, w departamencie Isère, w regionie Owernia-Rodan-Alpy, we Francji.
Otwarty we wrześniu 2004 roku, obsługuje około 1200 osób dojeżdżających do pracy, w tym pracowników Bull i Kelkoo, znajdujących się obok przystanku kolejowego.
Przystanek ma bezpośrednie połączenie z przystankiem tramwajowym "Échirolles-Gare" na linii A tramwajów w Grenoble.

</doc>
<doc id="3476960" url="https://pl.wikipedia.org/wiki?curid=3476960" title="Berliner Philharmonie">
Berliner Philharmonie



</doc>
<doc id="3476965" url="https://pl.wikipedia.org/wiki?curid=3476965" title="Carabus syriacus">
Carabus syriacus

Carabus (Procerus) syriacus – gatunek chrząszcza z rodziny biegaczowatych i podrodziny Carabinae.
Gatunek ten został opisany w 1834 roku przez Vincenza Kollara.
Chrząszcz o ciele długości od 37 do 44 mm. Głowa i przedplecze skórzaście pomarszczone. Warga górna podzielona na dwa płaty. Brzegi przedplecza bez punktów szczeciowych. Głaszczki szczękowe o ostatnim członie trójkątnym bądź toporowatym. Samce o członach stóp przednich odnóży nierozszerzonych.
Zasiedla tereny otwarte i półotwarte do wysokości 1600 m n.p.m..
Rozprzestrzeniony od południowo-wschodniej Turcji przez zachodnią Syrię i Liban po północny Izrael. W Izraelu bardzo rzadki.
Wyróżnia się 4 podgatunki tego biegacza:

</doc>
<doc id="3476986" url="https://pl.wikipedia.org/wiki?curid=3476986" title="Carabus piochardi">
Carabus piochardi

Carabus (Procrustes) piochardi – gatunek chrząszcza z rodziny biegaczowatych i podrodziny Carabinae.
Gatunek ten został opisany w 1883 lub 1884 roku przez Josepha J. B. Gehina. Klasyfikowny jest w podrodzaju "Procrustes", a wcześniej "Chaetomelas".
Chrząszcz o ciele długości od 25 do 36 mm. Warga górna podzielona na dwa płaty. Brzegi przedplecza bez punktów szczeciowych. Samce o trzech członach stóp przednich rozszerzonych. Urzeźbienie pokryw złożone z rzędów i punktów.
Zasiedla lasy, zadrzewienia i batha do wysokości 2000 m n.p.m..
Wykazany z północno-wschodniej Turcji, północno-zachodniej Syrii i Libanu i północnego Izraela.
Wyróżnia się 9 podgatunków tego biegacza:

</doc>
<doc id="3476989" url="https://pl.wikipedia.org/wiki?curid=3476989" title="Rogatka wrocławska w Kaliszu">
Rogatka wrocławska w Kaliszu

Rogatka wrocławska – dawna rogatka w Kaliszu, u zbiegu ulic Śródmiejskiej, Górnośląskiej, Nowego Światu i Harcerskiej, wzniesiona w stylu klasycystycznym z czterokolumnowym doryckim portykiem w 1828 według projektu Franciszka Reinsteina.
Pozostaje jedynym zachowanym tego typu zabytkiem w mieście, spośród pozostałych istniejących w przeszłości rogatek – warszawskiej, rypinkowskiej i stawiszyńskiej.
Historia.
W 1822 wzniesiono pierwszy budynek Rogatki Wrocławskiej usytuowanej przy murach dawnego klasztoru ojców reformatów na Wrocławskim Przedmieściu. Pierwotny budynek rogatki, wedle projektu Sylwestestra Szpilowskiego, rozebrano w 1826 w związku z otwarciem w Szczypiornie przejścia granicznego z Prusami i potrzebą przebudowy dzisiejszej ulicy Śródmiejskiej. 
Latem 1827 rozpoczęto budowę ówczesnego budynku Rogatki Wrocławskiej przy wykorzystaniu materiałów ze zdemontowanego punktu celnego, co pozwoliło ukończyć budowę w czerwcu 1828. Do końca XIX w. rogatka pełniła swą funkcje zgodnie z przeznaczeniem pobierając opłaty za wjazd do miasta bitym traktem od strony Szczypiorna. 
Z początkiem XX w. przy Rogatce Wrocławskiej zamontowano wagę miejską, która służyła handlarzom odwiedzającym Kalisz. Po II wojnie światowej budynek był siedzibą kaliskiego oddziału Polskiego Związku Głuchych, a od 1975 oddziału Stowarzyszenia Księgowych w Polsce. 
Pod koniec XX w. przeprowadzono remont rogatki i ulokowano w niej cukiernię. Od 2017 w budynku ma swoją siedzibę Stowarzyszenie „Kaliszanie”.

</doc>
<doc id="3476990" url="https://pl.wikipedia.org/wiki?curid=3476990" title="Stypendia pomostowe">
Stypendia pomostowe

Program Stypendiów Pomostowych – pozarządowy program stypendialny oferujący stypendia studentom na I rok i dalsze lata studiów. Stypendia pomostowe na pierwszy rok studiów otrzymują osiągający dobre wyniki w nauce maturzyści pochodzący ze wsi i małych miejscowości, z niezamożnych rodzin, którzy rozpoczynają studia dzienne i spełniają kryteria jednego z segmentów programu. Celem programu jest ułatwienie młodym ludziom podjęcia studiów, poprzez ufundowanie stypendiów na I rok studiów i wsparcie podczas dalszej edukacji akademickiej.
Program został zainicjowany w 2002 r. przez Polsko-Amerykańską Fundację Wolności w odpowiedzi na problem społeczny, jakim jest wyraźna dysproporcja w dostępie do studiów między młodzieżą mieszkającą na wsi i w małych miastach – dla wielu uzdolnionych młodych ludzi próg szkoły wyższej jest trudny do przekroczenia głównie z powodu bariery materialnej.
Stypendyści pomostowi, osiągający dobre wyniki w nauce, mogą w ramach programu korzystać również ze stypendiów na II, III i IV rok studiów, stypendiów doktoranckich, stypendiów językowych, stypendiów umożliwiających odbycie części studiów za granicą w ramach programu Erasmus+, staży zagranicznych w USA oraz brać udział w szkoleniach i warsztatach.
Kolejne edycje programu ogłaszane są na wiosnę każdego roku. Programem zarządza Fundacja Edukacyjna Przedsiębiorczości.
Profil stypendysty.
O stypendia na I rok studiów mogą ubiegać się maturzyści, którzy:
a ponadto spełniają jedno z czterech kryteriów:
lub
lub
lub
Stypendia przyznawane w ramach Programu.
Stypendium pomostowe na I rok studiów wynosi 7000 zł i jest wypłacane w ratach przez 10 miesięcy roku akademickiego. Stypendyści, którzy osiągają bardzo dobre wyniki w nauce, mają szansę uzyskać wsparcie w kolejnych latach edukacji. O stypendium na wyższe lata studiów mogą się ubiegać najlepsi studenci, którzy otrzymywali stypendium pomostowe podczas I roku studiów.
Program Stypendiów Pomostowych daje również swoim stypendystom szansę uczestnictwa w konferencjach, szkoleniach i warsztatach pomagających rozwijać ich kompetencje.
Partnerzy i efekty.
Program Stypendiów Pomostowych jest wspólnym przedsięwzięciem licznego grona partnerów. Od początku istnienia programu przyznano łącznie ponad 25 000 stypendiów na I rok i dalsze lata studiów. Stypendium na I rok studiów dziennych otrzymało ponad 17 000 absolwentów szkół ponadgimnazjalnych. Partnerzy programu przeznaczyli na ten cel 123 miliony zł.

</doc>
<doc id="3476991" url="https://pl.wikipedia.org/wiki?curid=3476991" title="Nywky (stacja metra)">
Nywky (stacja metra)

Nywky (ukr. Нивки) – jedna ze stacji kijowskiego metra na linii Swjatoszynśko-Browarśkiej. Została otwarta 5 listopada 1971 roku.
Nazwa stacji nawiązuje do dzielnicy Nywky.
Stacja znajduje się płytko pod ziemią i była wraz ze stacjami Berestejśka i Swiatoszyn pierwszymi w Kijowie budowanymi metodą odkrywkową. Stacja składa się z centralnej sali z rzędami okrągłych kolumnach w pobliżu peronu. Kolumny pokryte są płytkami glazurowanymi w kolorze niebieskim. Wejście do stacji znajduje się na rogu Prospketu Pieriemohy (Aleja Zwycięstwa) i ul. Sczerbakowa.

</doc>
<doc id="3476997" url="https://pl.wikipedia.org/wiki?curid=3476997" title="Walentin Prokofjew">
Walentin Prokofjew

Walentin Fieofanowicz Prokofjew (ur. 20 maja 1905 w Mikołajowie, zm. 12 marca 1939 w Kraju Chabarowskim) – radziecki piłkarz grający na pozycji lewego skrzydłowego. Wystąpił w dwóch nieoficjalnych meczach reprezentacji Związku Radzieckiego.
W 1926 roku został ogłoszony przez czytelników gazety "Krasnyj Sport" najlepszym lewoskrzydłowym kraju.
W 1937 roku został aresztowany i zesłany w okolice Chabarowska, gdzie zmarł dwa lata później w wyniku zakażenia krwi.

</doc>
<doc id="3476999" url="https://pl.wikipedia.org/wiki?curid=3476999" title="Cañon City">
Cañon City

Cañon City – miasto w Stanach Zjednoczonych, w stanie Kolorado, siedziba administracyjna hrabstwa Fremont. Według spisu w 2020 roku liczy 17,1 tys. mieszkańców. 

</doc>
<doc id="3477000" url="https://pl.wikipedia.org/wiki?curid=3477000" title="Coal Creek (hrabstwo Fremont)">
Coal Creek (hrabstwo Fremont)

Coal Creek – miasto w Stanach Zjednoczonych, w stanie Kolorado, w hrabstwie Fremont.

</doc>
<doc id="3477002" url="https://pl.wikipedia.org/wiki?curid=3477002" title="Williamsburg (Kolorado)">
Williamsburg (Kolorado)

Williamsburg – miasto w Stanach Zjednoczonych, w stanie Kolorado, w hrabstwie Fremont.

</doc>
<doc id="3477003" url="https://pl.wikipedia.org/wiki?curid=3477003" title="Z Nowym hodam!">
Z Nowym hodam!

Z Nowym hodam! ("З Новым годам!", pol. "Szczęśliwego Nowego Roku!") – debiutancki album białoruskiego zespołu rockowego Zet, zapisany wiosną 2000 roku w mozyrskim studiu muzycznym Art-studyjo i wydany w tym samym roku przez wydawnictwo Kowczeg. W 2004 roku wytwórnia West Records wydała reedycję albumu, w której znalazły się dodatkowo trzy wersje demo utworów z następnej płyty zespołu ("Radzima.com"), klip do piosenki „Kałhas” i koncertowy zapis piosenki „Radzima-swaboda”.

</doc>
<doc id="3477005" url="https://pl.wikipedia.org/wiki?curid=3477005" title="Lotnisko Młociny">
Lotnisko Młociny



</doc>
<doc id="3477008" url="https://pl.wikipedia.org/wiki?curid=3477008" title="Ryōgoku Kokugikan">
Ryōgoku Kokugikan

 – hala sportowa w Tokio, w dzielnicy Sumida.
Jest to trzeci budynek w Tokio o nazwie "kokugikan".
Rosnąca popularność zapasów "sumo" w okresie Meiji doprowadziła do zbudowania pierwotnego budynku o tej nazwie w dzielnicy Ryōgoku w 1909 roku, według projektu architekta Kingo Tatsuno. Konstrukcja została zniszczona dwukrotnie przez pożary: jeden incydentalny, drugi – w czasie wielkiego trzęsienia ziemi w 1923 roku.
W czasie II wojny światowej hala została przeznaczona na potrzeby armii, jako fabryka amunicji, i turnieje odbywały się na stadionie do baseballa. W 1944 roku hala została zniszczona w wyniku nalotu lotniczego.
W 1945 roku władze okupacyjne zamieniły pierwszy Kokugikan w Memorial Hall, ale uznając sumo za mniej groźny sport niż inne sztuki walki, zezwoliły na zorganizowanie w nim turnieju w listopadzie 1945 roku i rok później, ale w następnych latach – do roku 1954 – walki zapaśników ("rikishi") odbywały się na terenie chramu Meiji.
Od 1954 roku turnieje były przeprowadzane w innej hali o nazwie Kuramae Kokugikan w dzielnicy Taitō. W 1985 roku zapaśnicy przeprowadzili się do nowej hali Ryōgoku Kokugikan w 1985 roku.
Hala może pomieścić 10–13 tys. widzów w zależności od charakteru imprezy. Głównie jest ona wykorzystywana do turniejów zapaśniczych ("honbasho") wielkiego sumo ("ō-zumō"), które odbywają się tam trzy razy do roku: "hatsu-honbasho" (noworoczny) w styczniu, "natsu-honbasho" (letni) w maju, "aki-honbasho" (jesienny) we wrześniu. Odbywają się tam także inne imprezy kulturalne i sportowe. Wewnątrz budynku znajduje się Muzeum Sumo. Właścicielem hali jest Japońskie Stowarzyszenie Sumo.
Dzielnica Ryōgoku, w której znajduje się hala, jest zorganizowana pod kątem potrzeb zapaśników sumo oraz imprez tam organizowanych. Oprócz „stajni” szkoleniowych ("sumō-beya") jest tam wiele restauracji, które serwują „obowiązkową” potrawę dla "rikishi" o nazwie "chanko-nabe". Jest to „gorący garnek” wypełniony bulionem, różnego rodzaju mięsem, tofu i warzywami. Skład potrawy jest ułożony pod kątem pozyskiwania kilogramów.

</doc>
<doc id="3477014" url="https://pl.wikipedia.org/wiki?curid=3477014" title="Walentin Prokofiew">
Walentin Prokofiew



</doc>
<doc id="3477016" url="https://pl.wikipedia.org/wiki?curid=3477016" title="Rifle (Kolorado)">
Rifle (Kolorado)

Rifle – miasto w Stanach Zjednoczonych, w stanie Kolorado, w hrabstwie Garfield.

</doc>
<doc id="3477019" url="https://pl.wikipedia.org/wiki?curid=3477019" title="Parachute (Kolorado)">
Parachute (Kolorado)

Parachute – miasto w Stanach Zjednoczonych, w stanie Kolorado, w hrabstwie Garfield.

</doc>
<doc id="3477020" url="https://pl.wikipedia.org/wiki?curid=3477020" title="X̂">
X̂

X cyrkumfleks (duża litera: X̂, mała litera: x̂) – litera diakrytyzowana łacińska powstała od litery x przez dodanie akcentu przeciągłego.
Użycie.
Litera x̂ używana jest w języku Aleutów dla oznaczenia spółgłoski szczelinowej języczkowej bezdźwięcznej ([χ]) oraz w języku haida.

</doc>
<doc id="3477022" url="https://pl.wikipedia.org/wiki?curid=3477022" title="Glenwood Springs">
Glenwood Springs

Glenwood Springs – miasto w Stanach Zjednoczonych, w stanie Kolorado, w hrabstwie Garfield.

</doc>
<doc id="3477039" url="https://pl.wikipedia.org/wiki?curid=3477039" title="Black Hawk (Kolorado)">
Black Hawk (Kolorado)

Black Hawk – miasto w Stanach Zjednoczonych, w stanie Kolorado, w hrabstwie Gilpin.

</doc>
<doc id="3477042" url="https://pl.wikipedia.org/wiki?curid=3477042" title="Nikon D7200">
Nikon D7200

Nikon D7200 – jednoobiektywowa lustrzanka cyfrowa zaprezentowana przez firmę Nikon 2 marca 2015; do sprzedaży weszła 19 marca. Jest to następca modelu D7100.
Aparat posiada konstrukcję bardzo zbliżoną do poprzednika. Podobnie jak D7100 posiada 3,2-calowy ekran LCD o rozdzielczości 1 229 000 punktów, bez sterowania dotykiem, ani przegubu do pochylania i obracania. Tak samo jak poprzednik posiada dwa sloty dla kart Secure Digital. Korpus jest uszczelniany i został częściowo wykonany ze stopów magnezu.
Nowości wprowadzono natomiast w układach optoelektronicznych lustrzanki. D7200 wyposażono w matrycę CMOS w formacie DX o rozdzielczości 24,2 megapikseli, bez filtra dolnoprzepustowego, współpracującą z procesorem obrazu Expeed 4. Zastosowanie tych komponentów umożliwia korzystanie z zakresów czułości ISO od 100 do 25 600 (rozszerzone programowo do 102 400). Bez zmian względem poprzednika pozostawiono prędkość zdjęć seryjnych wynoszącą 6 kl./s. Powiększono zaś pojemność buforu, wynoszącą 100 zdjęć w formacie JPEG (18 zdjęć RAW 14-bit lub 27 zdjęć RAW 12-bit). Rozwinięty został tryb filmowania – dostępna jest rozdzielczość Full HD 1080p, z prędkościami 25p/30p.
Nikon D7200 wyposażony został w układ autofocusu o 51 polach (w tym 15 krzyżowych). Producent deklaruje działanie systemu nawet przy oświetleniu na poziomie -3 EV (w poprzedniku tylko -2 EV). D7200 jest pierwszym modelem lustrzanki cyfrowej Nikon, wyposażonej zarówno w moduł Wi-Fi, jak i w technologię NFC, ułatwiające publikację zdjęć w Internecie.
Deklarowana liczba zdjęć na pełnym ładowaniu akumulatora (litowo-jonowy EN-EL15) wynosi 1110 zdjęć lub 80 minut nagrywania wideo.

</doc>
<doc id="3477048" url="https://pl.wikipedia.org/wiki?curid=3477048" title="Semen Osynowski">
Semen Osynowski

Semen Mendełejowycz Osynowski, ukr. Семен Менделейович Осиновський, ros. Семён (Соломон) Менделеевич Осиновский, "Siemion (Sołomon) Miendielejewicz Osinowski" (ur. 25 września 1960 we Frunze, Kirgiska SRR) – ukraiński piłkarz pochodzenia żydowskiego, grający na pozycji napastnika lub pomocnika, trener piłkarski.
Kariera piłkarska.
Kariera klubowa.
Wychowanek Szkoły Sportowej we Frunze. Pierwszy trener M.Karabadżak. W 1977 rozpoczął karierę piłkarską w drugoligowym klubie Ałga Frunze. W 1984 bronił barw Dünamo Tallinn, a w następnym roku został zaproszony do Tawrii Symferopol. Latem 1988 powrócił do Ałgi Frunze. Na początku 1991 został piłkarzem Dostuk Sokuluk, a po pół roku przeniósł się do APK Azow, w którym zakończył karierę piłkarza. W maju 1995 już jako trener rozegrał 2 mecze w składzie Dnipra Czerkasy.
Kariera reprezentacyjna.
Bronił barw juniorskiej reprezentacji ZSRR.
Kariera trenerska.
Karierę szkoleniowca rozpoczął po zakończeniu kariery piłkarza. Od września 1992 do września 1995 prowadził Dnipro Czerkasy. Potem do końca sezonu 1995/96 stał na czele Krystału Czortków. Od stycznia 1997 do sierpnia 1998 ponownie prowadził czerkaski klub, który zmienił nazwę na FK Czerkasy. W sierpniu 1998 został mianowany na stanowisko głównego trenera libijskiego klubu Al-Ittihad Trypolis, z którym pracował trzy miesiące. W styczniu 1999 stał na czele Kreminia Krzemieńczuk, którym kierował do zakończenia sezonu 1999/2000, po czy klub został rozformowany. Następnie pracował w sztabie szkoleniowym Worskły Połtawa, prowadząc drugą drużynę połtawskiego klubu. Od lipca do sierpnia 2002 prowadził Polissia Żytomierz.

</doc>
<doc id="3477050" url="https://pl.wikipedia.org/wiki?curid=3477050" title="Osvaldo Liranza">
Osvaldo Liranza

Osvaldo Liranza − kubański bokser, złoty medalista Igrzysk Dobrej Woli 2001 w Brisbane, czterokrotny wicemistrz Kuby w roku 1997, 1998, 1999 i 2002.
W półfinale Igrzysk Dobrej Woli 2001 pokonał Ukraińca Giennadija Ozarinskiego, a w finale Rosjanina Gieorgija Bałakszyna. W finale mistrzostw Kuby przegrywał z Maikro Romero (1997), dwukrotnie z Manuelem Mantillą (1998, 1999) oraz z Yankielem Leónem (2002).

</doc>
<doc id="3477053" url="https://pl.wikipedia.org/wiki?curid=3477053" title="Kremmling">
Kremmling

Kremmling – miasto w Stanach Zjednoczonych, w stanie Kolorado, w hrabstwie Grand.

</doc>
<doc id="3477055" url="https://pl.wikipedia.org/wiki?curid=3477055" title="Hot Sulphur Springs">
Hot Sulphur Springs

Hot Sulphur Springs – miasto w Stanach Zjednoczonych, w stanie Kolorado, siedziba administracyjna hrabstwa Grand.

</doc>
<doc id="3477056" url="https://pl.wikipedia.org/wiki?curid=3477056" title="Herb województwa gdańskiego">
Herb województwa gdańskiego

Herb województwa gdańskiego przedstawiał gryfa czarnego z głową zwróconą w prawo, z wzniesionymi skrzydłami, z dziobem i szponami koloru żółtego, wysuniętym językiem koloru czerwonego, umieszczonego w złotym polu tarczy herbowej.
Herb został ustanowiony Rozporządzeniem Nr 5/96 Wojewody Gdańskiego z dnia 11 września 1996 r. w sprawie ustanowienia herbu województwa gdańskiego oraz zasad jego używania.
Autorem projektu herbu był Wawrzyniec Samp.

</doc>
<doc id="3477057" url="https://pl.wikipedia.org/wiki?curid=3477057" title="Chester Jones">
Chester Jones

Chester Jones − panamski bokser, srebrny medalista Igrzysk Ameryki Środkowej i Karaibów z roku 1938. W finałowej walce przegrał z reprezentantem Meksyku Ignacio Márquezem.

</doc>
<doc id="3477058" url="https://pl.wikipedia.org/wiki?curid=3477058" title="Edgar Edgill">
Edgar Edgill

Edgar Edgill − panamski bokser, srebrny medalista Igrzysk Ameryki Środkowej i Karaibów z roku 1938. W finałowej walce przegrał z reprezentantem Jamajki Theodore Wintem.

</doc>
<doc id="3477059" url="https://pl.wikipedia.org/wiki?curid=3477059" title="Mini ninja">
Mini ninja

Mini ninja (fr. "Mini Ninjas", 2015) – francuski serial animowany zrealizowany przez wytwórnię TF1 Production oraz powstały na podstawie adaptacji gry wideo "Mini Ninjas" wyprodukowanej przez IO Interactive.
Premiera serialu odbyła się we Francji 21 marca 2015 na francuskim kanale TF1. W Polsce serial zadebiutował 18 maja 2015 na antenie Disney XD. 
Opis fabuły.
Serial opisuje perypetie wojowników ninja, którzy walczą o uwolnienie niewinnych zwierząt zaczarowanych przez czarnoksiężnika Ashida w postacie przerażających samurajów. Razem codziennie przeżywają niesamowite przygody.
Wersja polska.
Wersja polska: SDI Media Polska
Reżyseria: Artur Kaczmarski
Dialogi: Marta Robaczewska
Wystąpili:
oraz:
i inni
Lektor tytułu: Artur Kaczmarski

</doc>
<doc id="3477060" url="https://pl.wikipedia.org/wiki?curid=3477060" title="José Fonseca">
José Fonseca

José Fonseca − meksykański bokser, srebrny medalista Igrzysk Ameryki Środkowej i Karaibów z roku 1938. W finałowej walce przegrał z reprezentantem Panamy Jackiem Ryanem.

</doc>
<doc id="3477063" url="https://pl.wikipedia.org/wiki?curid=3477063" title="Grand Lake (Kolorado)">
Grand Lake (Kolorado)

Grand Lake – miasto w Stanach Zjednoczonych, w stanie Kolorado, w hrabstwie Grand.

</doc>
<doc id="3477064" url="https://pl.wikipedia.org/wiki?curid=3477064" title="Pilzno 5">
Pilzno 5

Pilzno 5 (czeski: "Plzeň 5") – dzielnica miejska w zachodniej części miasta statutowego Pilzna. Obejmuje swym zasięgiem historyczną gminę Křimice. Przez dzielnicę przepływa rzeka Mže.

</doc>
<doc id="3477066" url="https://pl.wikipedia.org/wiki?curid=3477066" title="Fraser (Michigan)">
Fraser (Michigan)

Fraser – miasto w Stanach Zjednoczonych, w stanie Michigan, w hrabstwie Macomb.

</doc>
<doc id="3477067" url="https://pl.wikipedia.org/wiki?curid=3477067" title="Herb województwa kieleckiego (1975–1998)">
Herb województwa kieleckiego (1975–1998)

Herb województwa kieleckiego przedstawiał na tarczy czwórdzielnej w krzyż: w polu pierwszym - błękitnym, podwójny krzyż złoty z krótszym wyższym ramieniem; w polu drugim - czerwonym, orzeł biały zwrócony w prawo, z rozpostartymi skrzydłami, ze złotym dziobem i złotymi szponami; w polu trzecim - czerwonym, cztery srebrne pasy tej samej szerokości; w polu czwartym - błękitnym, dziewięć identycznych gwiazd sześcioramiennych złotych, w trzech rzędach po trzy.
Herb został ustanowiony Rozporządzeniem Nr 17/97 Wojewody Kieleckiego z dnia 28 października 1997 r. w sprawie ustanowienia herbu województwa kieleckiego.
Po likwidacji województwa kieleckiego, identyczny herb ustanowiono dla województwa świętokrzyskiego, który obowiązywał w latach 1999-2013.

</doc>
<doc id="3477068" url="https://pl.wikipedia.org/wiki?curid=3477068" title="Pilzno 6">
Pilzno 6

Pilzno 6 (czeski: "Plzeň 6") – dzielnica miejska w południowej części miasta statutowego Pilzna, nad Radbuza. Składa się z całego obszaru administracyjnego Litice u Plzně.

</doc>
<doc id="3477069" url="https://pl.wikipedia.org/wiki?curid=3477069" title="Vicky Perec">
Vicky Perec

Vicky Perec, właśc. Jicchak Perec (hebr. יצחק „ויקי” פרץ, ur. 11 lutego 1953 w Kefar Sawie, zm. 29 czerwca 2021) – izraelski piłkarz grający na pozycji napastnika. W reprezentacji Izraela rozegrał 40 meczów i strzelił 14 goli.
Kariera klubowa.
Swoją karierę piłkarską Perec rozpoczął w klubie Maccabi Ramat Amidar. W 1969 roku awansował do pierwszego zespołu i w sezonie 1969/1970 zadebiutował w nim w drugiej lidze izraelskiej. W Maccabi występował do końca sezonu 1972/1973. Latem 1973 przeszedł do pierwszoligowego Maccabi Tel Awiw. W debiutanckim sezonie wywalczył z nim wicemistrzostwo Izraela. W sezonie 1976/1977 sięgnął z Maccabi po dublet - mistrzostwo oraz Puchar Izraela. Strzelając 17 goli w sezonie został najlepszym strzelcem izraelskiej ligi. W sezonie 1978/1979 ponownie został mistrzem Izraela.
W 1980 roku Perec odszedł francuskiego klubu RC Strasbourg. Przez dwa sezony strzelił 31 goli w rozgrywkach Division 1. Latem 1981 roku przeszedł ze Strasbourga do drugoligowego Stade Rennais. W sezonie 1982/1983 wywalczył z nim awans do pierwszej ligi.
W 1983 roku Perec wrócił do Maccabi Tel Awiw. Występował w nim do zakończenia sezonu 1984/1985. W sezonie 1985/1986 występował w innym klubie z Tel Awiwu, Szimszonie Tel Awiw. W sezonie 1986/1987 najpierw grał w Beitarze Netanja, a następnie w Hapoelu Lod. Od 1987 do 1991 roku grał w Maccabi Ha-Szikma Ramat Hen. W nim też zakończył swoją karierę.
Kariera reprezentacyjna.
W reprezentacji Izraela Perec zadebiutował 13 listopada 1973 roku w wygranym 3:1 towarzyskim meczu ze Stanami Zjednoczonymi, rozegranym w Tel Awiwie. W 9. minucie tego meczu strzelił swoją pierwszą bramkę w drużynie narodowej. W swojej karierze grał w eliminacjach do MŚ 1978 i do MŚ 1982. Od 1973 do 1983 roku rozegrał w kadrze narodowej 40 meczów, w których strzelił 14 goli.

</doc>
<doc id="3477070" url="https://pl.wikipedia.org/wiki?curid=3477070" title="Fraser (Kolorado)">
Fraser (Kolorado)

Fraser – miasto w Stanach Zjednoczonych, w stanie Kolorado, w hrabstwie Grand.

</doc>
<doc id="3477071" url="https://pl.wikipedia.org/wiki?curid=3477071" title="Pilzno 7">
Pilzno 7

Pilzno 7 (czeski: "Plzeň 7") – dzielnica miejska w północno-zachodniej części miasta statutowego Pilzna. W 2009 roku zarejestrowane były 432 adresy.

</doc>
<doc id="3477073" url="https://pl.wikipedia.org/wiki?curid=3477073" title="Pilzno 8">
Pilzno 8

Pilzno 8 (czeski: "Plzeň 8") – dzielnica miejska w południowo-wschodniej części miasta statutowego Pilzna, o powierzchni 500,58 ha. Na swoim terenie posiada 42 ulice i 492 adresy.

</doc>
<doc id="3477076" url="https://pl.wikipedia.org/wiki?curid=3477076" title="Pilzno 9">
Pilzno 9

Pilzno 9 (czeski: "Plzeň 9") – dzielnica miejska w północno-zachodniej części miasta statutowego Pilzna, o powierzchni 903,34 ha. Na swoim terenie posiada 22 ulice i 227 adresy.

</doc>
<doc id="3477077" url="https://pl.wikipedia.org/wiki?curid=3477077" title="Pitkin (Kolorado)">
Pitkin (Kolorado)

Pitkin – miasto w Stanach Zjednoczonych, w stanie Kolorado, w hrabstwie Gunnison.

</doc>
<doc id="3477078" url="https://pl.wikipedia.org/wiki?curid=3477078" title="Pilzno 10">
Pilzno 10

Pilzno 10 (czeski: "Plzeň 10") – dzielnica miejska w północno-zachodniej części miasta statutowego Pilzna, o powierzchni 389,05 ha. Na swoim terenie posiada 33 ulice i 539 adresy.

</doc>
<doc id="3477080" url="https://pl.wikipedia.org/wiki?curid=3477080" title="Mount Crested Butte">
Mount Crested Butte

Mount Crested Butte – miasto w Stanach Zjednoczonych, w stanie Kolorado, w hrabstwie Gunnison.

</doc>
<doc id="3477083" url="https://pl.wikipedia.org/wiki?curid=3477083" title="Ragnheiður Jónsdóttir">
Ragnheiður Jónsdóttir

Ragnheiður Jónsdóttir (ur. 1646, zm. 1715) − islandzka krawcowa, żona dwóch biskupów Hólar.
Życiorys.
Ragnheiður Jónsdóttir urodziła się 1646 roku, była córką katolickiego duchownego, Jóna Arasona. Była powszechnie znana jako krawcowa i nauczycielka rzemiosła. W wieku 28 lat Ragnheiður wyszła za mąż za luterańskiego biskupa Gísli Þorlákssona, zostając jego trzecią żoną. Gdy po dziesięciu latach Gísli zmarł, Ragnheiður zamieszkała na farmie Gröf. Przez następne osiem lat biskupem Hólar był Jón Vigfússon, a w 1692 roku zastąpił go Einar Þorsteinsson. Cztery lata później Ragnheiður wyszła za mąż za biskupa Einara, który jednak zmarł po miesiącu. Przez następne 19 lat Ragnheiður żyła jako wdowa i zmarła w 1715 roku w wieku 69 lat.
Jako ważna postać islandzkiej historii, Ragnheiður jako pierwsza kobieta została uhonorowana umieszczeniem jej podobizny na islandzkich środkach płatniczych. Jej wizerunek znajduje się na banknocie 5000 krónur z 1986 roku. Na awersie znajduje się jej portret, a na rewersie scena, na której Ragnheiður uczy haftu dwie dziewczyny oraz jej inicjały.

</doc>
<doc id="3477084" url="https://pl.wikipedia.org/wiki?curid=3477084" title="Crested Butte">
Crested Butte

Crested Butte – miasto w Stanach Zjednoczonych, w stanie Kolorado, w hrabstwie Gunnison.

</doc>
<doc id="3477086" url="https://pl.wikipedia.org/wiki?curid=3477086" title="Tlenek wanadu(III)">
Tlenek wanadu(III)

Tlenek wanadu(III), – nieorganiczny związek chemiczny z grupy tlenków, w którym wanad występuje na III stopniu utlenienia. Występuje naturalnie jako minerał karelianit o strukturze trygonalnej (korundu).
Może zostać otrzymany poprzez redukcję tlenku wanadu(V) i innych wyższych tlenków wanadu za pomocą wodoru lub tlenku węgla:
Powstaje również przez termiczny rozkład wanadanów amonu w temperaturze w atmosferze redukującej.
Tlenek wanadu(III) wykazuje właściwości zasadowe. Rozpuszcza się w kwasach dając zielone lub niebieskie roztwory związków wanadu(III) o właściwościach redukujących. Redukcja prowadzi do otrzymania szeregu niestechiometrycznych tlenków wanadu, a ostatecznie do tlenku wanadu(II). Łatwo utlenia się na powietrzu do tlenku wanadu(IV). Z chlorkiem tionylu daje chlorek wanadu(III).
Jest antyferromagnetykiem. W temperaturze około 160–170 K dochodzi do przemiany, w której związek ten zmienia swoje właściwości z metalicznych na izolacyjne.
 wykorzystuje się do otrzymywania wanadu o wysokiej czystości, stopów FeV i VAl, węgliku wanadu (poprzez ogrzewanie z węglem w temperaturze ok. 1100 °C w atmosferze wodoru) i węglikoazotków. Znajduje również zastosowanie w dodatnich elektrodach akumulatorów litowo-polimerowych.

</doc>
<doc id="3477087" url="https://pl.wikipedia.org/wiki?curid=3477087" title="Ołeksandr Piskun">
Ołeksandr Piskun

Ołeksandr Anatolijowycz Piskun, ukr. Олександр Анатолійович Піскун, ros. Александр Анатольевич Пискун, "Aleksandr Anatoljewicz Piskun" (ur. 30 sierpnia 1963) – ukraiński piłkarz, grający na pozycji pomocnika lub obrońcy, trener piłkarski.
Kariera piłkarska.
Wychowanek klubu Hranit Czerkasy. Pierwszy trener A.Stepanenko. W 1981 rozpoczął karierę piłkarską w drugoligowym klubie Dnipro Czerkasy. Potem grał w amatorskich zespołach Suła Łubnie, Temp Czerkasy i Rotor Czerkasy. W 1989 również rozegrał 5 meczów w składzie Dnipra Czerkasy. Latem 1992 roku po raz kolejny został zaproszony do Dnipra Czerkasy. Na początku 1994 został piłkarzem Hartu Borodzianka, który potem zmienił nazwę na Systema-Boreks. W 1996 najpierw bronił barw klubu Roś Biała Cerkiew, a po pół roku przeniósł się z powrotem do Dnipra Czerkasy, w którym zakończył karierę piłkarza.
Kariera trenerska.
Karierę szkoleniowca rozpoczął jeszcze będąc piłkarzem. Od października do końca 1996 pełnił funkcje głównego trenera Dnipra Czerkasy.

</doc>
<doc id="3477089" url="https://pl.wikipedia.org/wiki?curid=3477089" title="Live at the Opera">
Live at the Opera

Live at the Opera – album koncertowy norweskiego zespołu black metalowego Satyricon z udziałem The Norwegian National Opera Chorus. Wydawnictwo ukazało się 1 maja 2015 roku nakładem wytwórni muzycznej Napalm Records. Występ został zarejestrowany 8 września 2013 roku w Operze w Oslo. Nagrania trafiły do sprzedaży w formie audio i wideo.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3477090" url="https://pl.wikipedia.org/wiki?curid=3477090" title="Hubert Hilscher">
Hubert Hilscher

Hubert Hilscher (ur. 25 października 1924 w Warszawie, zm. 19 września 1999 tamże) – polski artysta grafik. Pochodził z zasymilowanej rodziny Niemców sudeckich. 
Życiorys.
Jego rodzicami byli Adolf i Helena z Wójcików Hilscherowie. Ojciec brał udział w Bitwie Warszawskiej (1920). 
Lata okupacji niemieckiej, studia.
Hubert i jego starszy brat Kazimierz byli żołnierzami Armii Krajowej, brali udział w Powstaniu Warszawskim. Kazimierz, podporucznik żandarmerii wojskowej AK, walczył w Śródmieściu, wywieziony do obozu jenieckiego w Sandbostel. Hubert, kapral AK ps. „Zaremba”, walczył na Pradze. 
Podczas okupacji zdał „małą maturę” na kompletach i ukończył wydział budownictwa stalowo-żelbetowego w zawodowej szkole budownictwa zorganizowanej przez profesorów Politechniki Warszawskiej. Dyplom technika zdobył w czerwcu 1944 roku. Po Powstaniu zgłosił się do wojska, skąd skierowano go do oficerskiej szkoły artylerii w Chełmie Lubelskim, w maju 1945 roku został promowany  na porucznika artylerii ciężkiej. Został zwolniony z wojska z powodów zdrowotnych i zdał egzamin do Wyższej Szkoły Sztuk Plastycznych w Warszawie na wydział grafiki kształcący grafików dla drukarni. Po połączeniu w 1950 roku WSPP i Akademii Sztuk Pięknych rozpoczął studia na II roku ASP. 
Dyplom uzyskał w pracowni prof. Tadeusza Kulisiewicza w 1955 roku.
Praca, projekty.
Był wykonawcą przy pracach wystawienniczych projektów, dla których projektowali: Tomaszewski, Srokowski, Lenica, Fangor, Lipiński. Wspomina: 
Zajmował się grafiką użytkową – projektowaniem i opracowaniem graficznym albumów i czasopism, plakatów (w wydawnictwach: WAG, KAW, SiT, RUCH, WAiF, Krupski i S-ka, MAW, PWN). 
W latach 1961–1970 kierownik artystyczny redakcji plakatu kulturalnego w Wydawnictwie Artystyczno-Graficznym; od 1959 do 1961 kierownik artystyczny „Przeglądu Kulturalnego”; od 1962 do 1983 kierownik artystyczny dwumiesięcznika o sztuce „Projekt” (opracował 140 numerów). 
W stanie wojennym współpracownik Muzeum Archidiecezji Warszawskiej i wydawnictw niezależnych, m.in. „Nowa”, „Przedświt” i „Krąg”. Spoczywa na cmentarzu Powązkowskim w Warszawie (kwatera 42, rząd 6, grób 19/20).
Życie prywatne.
Córka Krystyna Peters (ur. 1946 w Warszawie, zm. 1982 w Nowym Jorku), projektantka tkanin; syn Grzegorz Hilscher (ur. 1959).
Wystawy.
Indywidualne 1969 r. – Berlin, Bratysława, Budapeszt, Praga, Sofia, Wiedeń, 2015 r. - Warszawa; zbiorowe – IBA Lipsk, Międzynarodowe Biennale Sztuki Użytkowej Lublana, Międzynarodowe Biennale Plakatu Lahti, Międzynarodowe Biennale Plakatu Warszawa.
Nagrody.
IBA Lipsk 1982, kilkanaście nagród w konkursach PTWK na najpiękniejsze książki roku, srebrny medal na Mostra Internationale di Manifesto Turistico w Mediolanie (1967 i 1970), nagroda prezydenta miasta Brna w 1974 na Międzynarodowym Biennale Grafiki, srebrny medal w 1981 na Międzynarodowym Biennale Plakatu w Lahti, trzykrotnie (1973, 1975, 1980) nagroda za „Najlepszy Plakat Roku” w Warszawie.

</doc>
<doc id="3477091" url="https://pl.wikipedia.org/wiki?curid=3477091" title="Andrzej Cierniewski">
Andrzej Cierniewski

Andrzej Cierniewski (ur. 29 listopada 1946 w Krotoszynie) – polski wokalista, autor tekstów i piosenek, wykonawca muzyki country.

</doc>
<doc id="3477092" url="https://pl.wikipedia.org/wiki?curid=3477092" title="To, czego pragniesz">
To, czego pragniesz

To, czego pragniesz – drugi album solowy polskiego muzyka Tomasza Lipińskiego. Wydawnictwo ukazało się 20 kwietnia 2015 roku nakładem wytwórni muzycznej Warner Music Poland. Premierę poprzedził, wydany w formie digital download singel do utworu tytułowego, który ukazał się 21 marca, także 2015 roku. Ponadto do piosenki zostało zrealizowane tzw. lyric video.
Album dotarł do 24. miejsca polskiej listy przebojów – OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3477097" url="https://pl.wikipedia.org/wiki?curid=3477097" title="Zamki pustynne">
Zamki pustynne

Zamki pustynne – szereg zamków i twierdz rozproszonych na pustyniach Jordanii. Większość istniejących jeszcze zamków leży na wschód od stolicy Jordanii Ammanu. 
Historia.
Zamki zostały wybudowane między VII i VIII wiekiem, głównie w latach 660-750 w czasie panowania kalifów z dynastii Umajjadów, którzy w 661 r. uczynili Damaszek swoją nową stolicą. Ich funkcje i cele nie są do dzisiaj ostatecznie wyjaśnione. Służyły przypuszczalnie jako punkty obronne, do celów rolniczych i gospodarczych, jako miejsca spotkań Beduinów (między sobą i z umajjadzkimi gubernatorami), "badija" (miejsca schronienia dla szlachty) lub jako karawanseraje. Część zamków budowano na szczątkach starszych budowli, a część w nowych miejscach.
Podobne świeckie budowle znajdują się w Palestynie i Syrii, jak pałac Hiszama koło Jerycha, zespół Chirbat al-Minja nad Jeziorem Tyberiadzkim, czy Kasr al-Hajr asz-Szarki na Pustyni Syryjskiej. Umajjadzkie zespoły pałacowe stanowią przykłady wczesnej sztuki i architektury islamu.
Jedynym znanym abbasydzkim zamkiem pustynnym jest Kasr al-Uchajdir.
Budowle.
Większość budowli jest dzisiaj zniszczona, zwykle wskutek częstych trzęsień ziemi. Do najlepiej zachowanych lub odrestaurowanych należą:

</doc>
<doc id="3477105" url="https://pl.wikipedia.org/wiki?curid=3477105" title="Wałentyn Dementjew">
Wałentyn Dementjew

Wałentyn Wasylowycz Dementjew, ukr. Валентин Васильович Дементьєв, ros. Валентин Васильевич Дементьев, "Walentin Wasiljewicz Diemientjew" (ur. 28 kwietnia 1943, Ukraińska SRR) – ukraiński trener piłkarski.
Kariera trenerska.
Karierę szkoleniowca rozpoczął w 1983. Do 1984 pracował na stanowisku dyrektora technicznego Torpeda Łuck. W latach 1985-1986 prowadził Dnipro Czerkasy, kiedy klub spadł do rozgrywek amatorskich. Od 1990 do 1991 pomagał trenować czerkaski klub. Od września do końca 1996 kierował pierwszoligowym klubem Krystał Czortków.

</doc>
<doc id="3477106" url="https://pl.wikipedia.org/wiki?curid=3477106" title="Syria na Letnich Igrzyskach Olimpijskich 1988">
Syria na Letnich Igrzyskach Olimpijskich 1988

Syrię na Letnich Igrzyskach Olimpijskich 1988 reprezentowało 13 zawodników (sami mężczyźni). Był to siódmy start reprezentacji Syrii na letnich igrzyskach olimpijskich.

</doc>
<doc id="3477107" url="https://pl.wikipedia.org/wiki?curid=3477107" title="Jicchak Zohar">
Jicchak Zohar

Jicchak Zohar (hebr. איציק זוהר, ur. 31 października 1970 w Bat Jam) – izraelski piłkarz grający na pozycji ofensywnego pomocnika. W reprezentacji Izraela rozegrał 31 meczów i strzelił 9 goli.
Kariera klubowa.
Swoją karierę piłkarską Zohar rozpoczął w klubie Maccabi Jafa. W 1987 roku awansował do pierwszego zespołu i w sezonie 1987/1988 zadebiutował w nim w drugiej lidze izraelskiej. W 1988 roku przeszedł do pierwszoligowego Maccabi Tel Awiw. W sezonie 1991/1992 wywalczył z Maccabi swój pierwszy w karierze tytuł mistrza Izraela. W sezonach 1992/1993 i 1993/1994 wywalczył wicemistrzostwo kraju. W sezonie 1993/1994 zdobył również Puchar Izraela.
Latem 1994 roku Zohar przeszedł do belgijskiego Royal Antwerp FC. Występował w nim przez sezon. W 1995 roku wrócił do Maccabi, z którym w sezonie 1995/1996 wywalczył dublet - mistrzostwo oraz puchar kraju. W sezonie 1996/1997 występował w Beitarze Jerozolima, któremu pomógł w sięgnięciu po mistrzostwo kraju.
W 1997 roku Zohar został piłkarzem angielskiego Crystal Palace, występującego w Premier League. W angielskiej lidze zadebiutował 13 września 1997 w przegranym 0:3 domowym meczu z Chelsea. W barwach Crystal Palace, który spadł z ligi, rozegrał 6 ligowych meczów.
W 1998 roku Zohar wrócił do Izraela i został piłkarzem Maccabi Hajfa, z którym w sezonie 1997/1998 zdobył Puchar Izraela. W sezonie 1998/1999 grał w Maccabi Tel Awiw, z którym został wicemistrzem kraju. Sezon 1999/2000 rozpoczął od występów w Maccabi Herclijja, a następnie przeszedł do Maccabi Netanja. Od początku 2002 roku do końca sezonu 2002/2003 grał w Beitarze Jerozolima. W sezonie 2003/2004 występował w MS Aszdod, a w sezonie 2004/2005 - w Hapoelu Nacerat Illit, w którym zakończył karierę.
Kariera reprezentacyjna.
W reprezentacji Izraela Zohar zadebiutował 12 lutego 1992 roku w przegranym 1:2 towarzyskim meczu ze Wspólnotą Niepodległych Państw, rozegranym w Jerozolimie. W swojej karierze grał w eliminacjach do MŚ 1994, do Euro 96, do MŚ 1998 i do MŚ 2002. Od 1992 do 2000 roku rozegrał w kadrze narodowej 31 meczów, w których strzelił 9 goli.

</doc>
<doc id="3477111" url="https://pl.wikipedia.org/wiki?curid=3477111" title="Itzik Zohar">
Itzik Zohar



</doc>
<doc id="3477124" url="https://pl.wikipedia.org/wiki?curid=3477124" title="V2O5">
V2O5



</doc>
<doc id="3477126" url="https://pl.wikipedia.org/wiki?curid=3477126" title="V2O3">
V2O3



</doc>
<doc id="3477131" url="https://pl.wikipedia.org/wiki?curid=3477131" title="Délirium Café">
Délirium Café

Délirium Café – nazwa kultowego baru piwnego, piwiarni, pubu w Brukseli, w którego asortymencie jest ponad 2400 piw z całego świata. W styczniu 2004 lokal został wpisany do Księgi Rekordów Guinnessa jako miejsce, w którym ówcześnie oferowano 2004 piwa z ponad 60 krajów. Ściany bary udekorowano zdjęciami najbardziej znamienitych gości, ludzi estrady i polityki.
Bar znajduje się w ślepej uliczce "Impasse de la Fidélité" / "Getrouwheidsgang", jednej z bocznych ulic prowadzącej od słynącej z licznych restauracji "Rue des Bouchers" / "Beenhouwersstraat", oraz kilkaset metrów od brukselskiego rynku Grand Place.
Nazwa baru pochodzi od nazwy piwa Delirium Tremens, którego symbol różowego słonia dekoruje wejście do baru.
Naprzeciwko baru usytuowano pomnik siusiającej dziewczynki – Jeanneke Pis, która jest przeciwieństwem światowej sławy symbolu Brukseli – Manneken Pis.
Funkcjonuje też na prawach franczyzy szereg barów o tej nazwie w świecie, m.in. w Amsterdamie, Göteborgu (ponad 2500 piw), Nowym Orleanie, Rio de Janeiro, Rzymie, São Paulo i Tokio. W 2014 otwarto lokal Délirium Café w Warszawie, które nie jest oficjalną franczyzą a jedynie posługuje się zbliżoną nazwą.

</doc>
<doc id="3477138" url="https://pl.wikipedia.org/wiki?curid=3477138" title="Maalahti">
Maalahti



</doc>
<doc id="3477140" url="https://pl.wikipedia.org/wiki?curid=3477140" title="Ihor Czupryna">
Ihor Czupryna

Ihor Ołeksandrowycz Czupryna, ukr. Ігор Олександрович Чуприна, ros. Игорь Александрович Чуприна, "Igor Aleksandrowicz Czuprina" (ur. 15 lutego 1956, Ukraińska SRR) – ukraiński trener piłkarski.
Kariera trenerska.
Karierę szkoleniowca rozpoczął na początku 1996. Do września 1996 prowadził Dnipro Czerkasy. Potem trenował czerkaskie zespoły amatorskie, m.in. Enerhija Czerkasy.

</doc>
<doc id="3477151" url="https://pl.wikipedia.org/wiki?curid=3477151" title="Faszand">
Faszand

Faszand (perski: فشند) – miejscowość w północnym Iranie, w ostanie Alborz. W 2006 roku miejscowość liczyła 1948 mieszkańców w 531 rodzinach.

</doc>
<doc id="3477152" url="https://pl.wikipedia.org/wiki?curid=3477152" title="KNO3">
KNO3



</doc>
<doc id="3477156" url="https://pl.wikipedia.org/wiki?curid=3477156" title="H3PO3">
H3PO3



</doc>
<doc id="3477158" url="https://pl.wikipedia.org/wiki?curid=3477158" title="Michele Perniola">
Michele Perniola

Michele Perniola (ur. 6 września 1998 w Palagiano) – włoski piosenkarz.
Zwycięzca szóstej edycji programu "Ti lascio una canzone" (2012). Reprezentant San Marino podczas 11. Konkursu Piosenki Eurowizji dla Dzieci (2013) i 60. Konkursu Piosenki Eurowizji (2015).
Życiorys.
Urodził się w Palagiano, małym mieście we włoskiej prowincji Tarent, gdzie dorastał z rodzicami oraz dwiema młodszymi siostrami. Jedna z nich – Rafaella Perniola – również jest piosenkarką i m.in. reprezentowała San Marino podczas 12. Konkursu Piosenki Eurowizji dla Dzieci jako członkini zespołu The Peppermints. 
Jako piosenkarz zaczął występować w wieku dziewięciu lat. Ogólnokrajową rozpoznawalność zdobył w grudniu 2012 dzięki wygraniu w finale szóstej edycji programu "Ti lascio una canzone". W listopadzie 2013, reprezentując San Marino z utworem „O-o-O Sole Intorno a Me”, zajął 10. miejsce w finale 11. Konkursu Piosenki Eurowizji dla Dzieci w Kijowie. W maju 2014 podał punkty z San Marino podczas finału 59. Konkursu Piosenki Eurowizji, a pod koniec listopada ogłoszono, że w duecie z Anitą Simoncini będzie reprezentował kraj z utworem „Chain of Lights” w 60. Konkursie Piosenki Eurowizji w Wiedniu wystąpili 21 maja 2015 w drugim półfinale konkursu i zajęli w nim przedostatnie, 16. miejsce, przez co nie zakwalifikowała się do finału

</doc>
<doc id="3477162" url="https://pl.wikipedia.org/wiki?curid=3477162" title="Faszandak">
Faszandak

Faszandak (pers. فشندك) – miejscowość w północnym Iranie, w ostanie Alborz. W 2006 roku miejscowość liczyła 1198 mieszkańców w 388 rodzinach.

</doc>
<doc id="3477164" url="https://pl.wikipedia.org/wiki?curid=3477164" title="Podregion Raasepori">
Podregion Raasepori



</doc>
<doc id="3477165" url="https://pl.wikipedia.org/wiki?curid=3477165" title="CaCO3">
CaCO3



</doc>
<doc id="3477166" url="https://pl.wikipedia.org/wiki?curid=3477166" title="Tammisaari">
Tammisaari



</doc>
<doc id="3477167" url="https://pl.wikipedia.org/wiki?curid=3477167" title="NaNO3">
NaNO3



</doc>
<doc id="3477168" url="https://pl.wikipedia.org/wiki?curid=3477168" title="Na2CO3">
Na2CO3



</doc>
<doc id="3477173" url="https://pl.wikipedia.org/wiki?curid=3477173" title="NaHCO3">
NaHCO3



</doc>
<doc id="3477178" url="https://pl.wikipedia.org/wiki?curid=3477178" title="Czoghamisz">
Czoghamisz

Czoghamisz (pers. چغاميش) – miejscowość w Iranie, w ostanie Chuzestan. W 2006 roku miejscowość liczyła 1967 mieszkańców w 380 rodzinach.

</doc>
<doc id="3477182" url="https://pl.wikipedia.org/wiki?curid=3477182" title="2. deild Wysp Owczych (1984)">
2. deild Wysp Owczych (1984)

W roku 1984 odbyła się 41. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1984 był to ÍF Fuglafjørður. Klub z ostatniego miejsca spadał do 3. deild, a w roku 1984 był to SÍ Sørvágur.

</doc>
<doc id="3477185" url="https://pl.wikipedia.org/wiki?curid=3477185" title="Bereźne (obwód brzeski)">
Bereźne (obwód brzeski)

Bereźne (błr. Беражное; ros. Бережное; hist. "Bereżno Stare, Breżne") – agromiasteczko na Białorusi, w rejonie stolińskim obwodu brzeskiego, około 16 km na północny wschód od Stolina, nad Horyniem. Siedziba sielsowietu oraz parafii prawosławnej pw. św. Paraskiewy.
Historia.
Pierwsza wzmianka o Bereżnie pochodzi z 1508 roku, gdy Piotr Olesza otrzymał te dobra od Fedora, księcia Jarosławicza Borowskiego, ostatniego księcia (kniazia) na Dawidgródku i Pińsku. Nadanie to zostało potwierdzone przez królową Bonę w 1524 roku. Bereżno pozostawało w rękach męskich potomków rodziny Oleszów do początku XX wieku. Kolejnymi właścicielami majątku byli:
Ostatnią właścicielką Starego Bereżna była córka Stanisława, Anna de Maillé.
Wieś szlachecka położona była w końcu XVIII wieku w powiecie pińskim województwa brzeskolitewskiego. 
Po II rozbiorze Polski w 1793 roku Bereżno, wcześniej należące do województwa brzeskolitewskiego Rzeczypospolitej, znalazło się na terenie guberni mińskiej Imperium Rosyjskiego. 
Po ustabilizowaniu się granicy polsko-radzieckiej w 1921 roku Bereźne znalazło się na terenie Polski, w gminie Stolin powiatu stolińskiego (od 1923 roku) województwa poleskiego, od 1945 roku – w ZSRR, od 1991 roku – na terenie Republiki Białorusi.
W sąsiedniej wsi Bereźne Nowe, odległej o około 2 km na północ od Bereźnego, najstarszy brat Władysława, Konstanty Olesza, zbudował około 1890 roku pałac, który obecnie popada w ruinę.
W Bereźnem istnieje wybudowana w 1884 roku (i wyremontowana w 1988 roku) parafialna cerkiew prawosławna pw. św. Paraskiewy Piatnicy.
Dawny dwór.
Klasycystyczny dwór został wybudowany przez Oleszów pod koniec XVIII albo na początku XIX wieku. Był to parterowy, drewniany dom na planie wydłużonego prostokąta, wzniesiony na podmurówce. W centralnej, piętrowej części jedenastoosiowej elewacji znajdował się trójosiowy portyk, zwieńczony trójkątnym szczytem wspartym na czterech kolumnach w wielkim porządku. Od strony ogrodu, w związku z opadającym ku Horyniowi terenem, dwór był piętrowy. W centralnej części tej elewacji był również kolumnowy ganek z tarasem w dolnej części i balkonem w górnej. Oryginalne wyposażenie dworu zostało rozproszone zapewne już przed 1914 rokiem.
Dom otaczał ogród, w którym zwracały uwagę stare akacje, topole nadwiślańskie i białodrzew. Centralna aleja lipowa, prowadząca od bramy wjazdowej do dworu przez park angielski została obsadzona już na początku XX wieku.
Majątek w Bereżnie Starym jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3477188" url="https://pl.wikipedia.org/wiki?curid=3477188" title="Aharon Awni">
Aharon Awni

Aharon Awni (hebr. אהרן אבני; ur. 27 listopada 1906 w Jekaterynosławiu jako Aaron Kaminkowski, zm. 23 marca 1951 w Tel Awiwie) – izraelski malarz.
Awni urodził się w rodzinie inżyniera, po ukończeniu gimnazjum żydowskiego wyjechał do Moskwy, gdzie od 1923 do 1925 studiował w akademii sztuk pięknych, należał do He-Chaluc. W 1925 wyjechał do Mandatu Palestyny, kontynuował studia w Szkole Sztuk Pięknych i Rzemiosł Artystycznych Besaleel, ukończył je w 1928. Na początku lat 30. XX wieku wyjechał do Paryża, gdzie studiował w Académie de la Grande Chaumière, poznał tam Awigdora Stemackiego. Po powrocie do Mandatu Palestyny pracował w zarządzie miasta w Jaffie, w 1936 był współzałożycielem studium artystycznego Histadrutu. Z uczelnią tą był związany do końca życia, po śmierci został wybrany na patrona tej uczelni. W 1948 założył szkołę artystyczną, gdzie wykładał architekturę i matematykę. Zmarł w wyniku choroby nowotworowej w wieku 45 lat.
Dwukrotnie został uhonorowany Nagrodą Dizengoffa, w 1937 i 1948.

</doc>
<doc id="3477195" url="https://pl.wikipedia.org/wiki?curid=3477195" title="Światowa Federacja Stowarzyszeń Przewodników Turystycznych">
Światowa Federacja Stowarzyszeń Przewodników Turystycznych

Światowa Federacja Stowarzyszeń Przewodników Turystycznych (ang. "World Federation of Tourist Guide Associations", WFTGA) – organizacja zrzeszająca stowarzyszenia przewodnickie i przewodników indywidualnych oraz partnerów biznesowych i edukacyjnych związanych z branżą przewodnicką, z całego świata.
Cele WFTGA.
Głównym celem WFTGA jest promowanie usług przewodników turystycznych. Światowa Federacja Stowarzyszeń Przewodników Turystycznych zachęca do korzystania z usług przewodników, którzy mają odpowiednie przygotowanie merytoryczne i praktyczne, czyli przewodników profesjonalnych, w tym oczywiście członków Federacji.
Cele WFTGA:
Władze WFTGA.
Za bieżącą działalność Federacji odpowiedzialna jest Rada Naczelna wybierana na 2-letnią kadencję przez przedstawicieli krajów, które są członkami WFTGA. Wybory odbywają się podczas cyklicznie organizowanych kongresów. Członkowie Rady Naczelnej muszą być praktykującymi przewodnikami turystycznymi.
Dodatkowo Rada Naczelna powołuje przedstawicieli regionalnych, którzy wspomagają współpracę między Radą a członkami Federacji, a także zachęcają do członkostwa nowe stowarzyszenia przewodnickie i przewodników indywidualnych. Członkowie Rady Naczelnej i przedstawiciele regionalni są wolontariuszami i nie otrzymują za swoją pracę żadnego wynagrodzenia. Decydując się na pracę na rzecz Światowej Organizacji Stowarzyszeń Przewodników Turystycznych przeznaczają swój czas czyniąc starania, aby osiągać cele Federacji, w tym nieustannie promować na całym świecie usługi przewodników-profesjonalistów.
Kongresy WFTGA.
Kongresy World Federation of Tourist Guide Associations odbywają się co 2 lata. Dotychczas kongresy odbyły się w:
Kongres w 2017 r. zaplanowano w Iranie.
Szkolenia WFTGA.
Częścią Światowej Federacji Stowarzyszeń Przewodników Turystycznych jest jednostka szkoleniowa, która prowadzi m.in. kursy:
Szkolenia prowadzone są w międzynarodowych centrach szkoleniowych WFTGA, które znajdują się w Armenii, Malezji i na Cyprze, a także „na zamówienie”, w dowolnym miejscu na świecie.

</doc>
<doc id="3477199" url="https://pl.wikipedia.org/wiki?curid=3477199" title="Andrzej Siemaszko">
Andrzej Siemaszko

Andrzej Bronisław Siemaszko (ur. 14 marca 1950, zm. 10 czerwca 2021) – polski prawnik i nauczyciel akademicki, profesor nauk prawnych, w latach 1992–2015 dyrektor Instytutu Wymiaru Sprawiedliwości.
Życiorys.
W 1972 ukończył studia prawnicze na Wydziale Prawa i Administracji Uniwersytetu Warszawskiego. W 1975 obronił doktorat w Instytucie Nauk Prawnych PAN, a w 1989 uzyskał stopień naukowy doktora habilitowanego na WPiA UW. W 2003 otrzymał tytuł profesora nauk prawnych.
W 1991 rozpoczął pracę na Wydziale Stosowanych Nauk Społecznych i Resocjalizacji Uniwersytetu Warszawskiego. W tym samym roku został zastępcą dyrektora Instytutu Wymiaru Sprawiedliwości. W latach 1992–2015 pełnił funkcję dyrektora IWS. Został przewodniczącym Rady Naukowej IWS, które to stanowisko później opuścił. Pozostał członkiem Rady Naukowej IWS. Był też prokuratorem w Prokuraturze Krajowej.
Autor kilkudziesięciu książek i artykułów naukowych, w tym kilku edycji „Atlasu przestępczości w Polsce”. Był też członkiem komitetów redakcyjnych „Archiwum Kryminologii” i „European Journal of Criminal Policy and Research”.

</doc>
<doc id="3477207" url="https://pl.wikipedia.org/wiki?curid=3477207" title="Rudolf Kozenkow">
Rudolf Kozenkow

Rudolf Kostiantynowycz Kozenkow, ukr. Рудольф Костянтинович Козенков, ros. Рудольф Константинович Козенков, "Rudolf Konstantinowicz Kozienkow" (ur. 22 marca 1936 w Kujbyszewie, Rosyjska FSRR) – ukraiński piłkarz pochodzenia rosyjskiego, grający na pozycji obrońcy lub pomocnika, trener piłkarski.
Kariera piłkarska.
Wychowanek sekcji piłkarskiej Zakładu im. Tarasowa w Kujbyszewie. W 1954 grał w juniorskiej drużynie Krylja Sowietow Kujbyszew. W 1957 rozpoczął karierę piłkarską w wojskowym klubie OSK Kijów. Po zwolnieniu z wojska w 1959 został piłkarzem Krylji Sowietow Kujbyszew. Nie mając stałego miejsca w podstawowym składzie w 1961 przeniósł się do Chimika Siewierodonieck. W 1963 przeszedł do Kołhospnyka Czerkasy, w którym pełnił funkcje kapitana drużyny. W jednym z meczów mistrzostw jemu złamali nogę, przez co był zmuszony zakończyć karierę piłkarza. Po przerwie związanej z rehabilitacją, kontynuował występy w składzie amatorskiego zespołu Łokomotyw Smiła.
Kariera trenerska.
Karierę szkoleniowca rozpoczął po zakończeniu kariery piłkarza. Najpierw od 1964 pracował w Szkole Sportowej w m.Smiła, a potem do 1977 w Szkole Sportowej nr 1 w Czerkasach. W 1977 dołączył do sztabu szkoleniowego Dnipra Czerkasy. W latach 1979-1981 trenował zakładową drużynę fabryki Chimwołokno, po czym powrócił do sztabu szkoleniowego Dnipra, gdzie pracował na stanowisku asystenta trenera i dyrektora technicznego. W końcu 1983 po odejściu głównego trenera Wiktora Żylina również opuścił czerkaski klub. Następnie powrócił do szkolenia dzieci w Szkole Sportowej Dnipro-80. W maju 1989 został mianowany na stanowisko głównego trenera Dnipra Czerkasy, którym kierował do sierpnia 1990. Potem ponownie szkolił dzieci w Szkole Sportowej w Czerkasach.

</doc>
<doc id="3477209" url="https://pl.wikipedia.org/wiki?curid=3477209" title="Bereźne Nowe">
Bereźne Nowe

Bereźne Nowe (błr. Новаберажное; ros. Новoбережное, hist. "Bereżno Nowe") – wieś na Białorusi, w rejonie stolińskim obwodu brzeskiego, około 17 km na północny wschód od Stolina.
Historia.
Pierwsza wzmianka o Bereżnie pochodzi z 1508 roku, gdy Piotr Olesza otrzymał te dobra od Fedora, księcia Jarosławicza Borowskiego, ostatniego księcia (kniazia) na Dawidgródku i Pińsku. Nadanie to zostało potwierdzone przez królową Bonę w 1524 roku. Bereżno pozostawało w rękach męskich potomków rodziny Oleszów do początku XX wieku. Kolejnymi właścicielami majątku byli:
Po II rozbiorze Polski w 1793 roku Bereżno, wcześniej należące do województwa brzeskolitewskiego Rzeczypospolitej, znalazło się na terenie guberni mińskiej Imperium Rosyjskiego.
Po ustabilizowaniu się granicy polsko-radzieckiej w 1921 roku wieś, której nazwa w tym okresie ustabilizowała się na brzmieniu Bereźne Nowe, znalazła się na terenie Polski, w gminie Stolin powiatu stolińskiego (od 1923 roku) województwa poleskiego, od 1945 roku – w ZSRR, od 1991 roku – na terenie Republiki Białorusi.
W sąsiedniej wsi, o nazwie Bereźne, odległej o około 2 km na południe od Bereźnego Nowego, istniało od początku XIX wieku stare gniazdo Oleszów, dwór, po którym obecnie nie ma śladu.
Pałac.
Konstanty Olesza (senior) zbudował w 1890 roku bezstylowy, ceglany, piętrowy pałac, który obecnie popada w ruinę. Konstanty pasjonował się astronomią, ukończył w Niemczech studia matematyczno-astronomiczne, urządził w swojej wsi obserwatorium astronomiczne, po którym nie ma śladu. Poza stojącym jeszcze korpusem pałacu istnieją ściany browaru, ruina lodowni i resztki parku.
Majątek w Nowym Bereżnie jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3477222" url="https://pl.wikipedia.org/wiki?curid=3477222" title="Ludwik Bordino">
Ludwik Bordino



</doc>
<doc id="3477223" url="https://pl.wikipedia.org/wiki?curid=3477223" title="Ludwik Caburlotto">
Ludwik Caburlotto



</doc>
<doc id="3477226" url="https://pl.wikipedia.org/wiki?curid=3477226" title="Tadeusz Józef Rodak">
Tadeusz Józef Rodak

Tadeusz Józef Rodak pseudonim „Roland” (ur. 2 stycznia 1921 w Warszawie, zm. 18 maja 2015) – polski żołnierz podziemia niepodległościowego w czasie II wojny światowej w ramach Armii Krajowej, uczestnik powstania warszawskiego.
W czasie II wojny światowej brał udział w powstaniu warszawskim jako kapral z cezusem 16 plutonu II batalionu 7 pułku piechoty „Garłuch” VIII Samodzielnego Rejonu Okęcie AK. Po zakończeniu II wojny światowej uczęszczał do Oficerskiej Szkoły Lotnictwa, gdzie uzyskał stopień porucznika Ludowego Wojska Polskiego, a następnie był pracownikiem zarządu zaopatrzenia przy Ministerstwie Budownictwa w latach 1946-1980. Zmarł 18 maja 2015 roku. Został pochowany na cmentarzu Bródnowskim Warszawie.

</doc>
<doc id="3477227" url="https://pl.wikipedia.org/wiki?curid=3477227" title="Icchak Zohar">
Icchak Zohar



</doc>
<doc id="3477229" url="https://pl.wikipedia.org/wiki?curid=3477229" title="John Henry Rushton">
John Henry Rushton

John Henry Rushton (ur. 25 listopada 1905 w New London, zm. 16 czerwca 1985 w West Lafayette) – amerykański inżynier chemik, wykładowca akademicki, wybitny znawca procesów mieszania oraz wymiany masy. W swoich eksperymentach badał m.in. zależność tzw. liczby mocy (zob. liczby podobieństwa) od rozmaitych czynników wpływających na proces mieszania (lepkość, gęstość płynu, wymiary mieszalnika), uzyskując szerokie zakresy liczby Reynoldsa. Zajmował się również projektowaniem procesów. Jego prace do dziś stanowią podstawę wielu badań z zakresu inżynierii chemicznej. 
W 1926 roku Rushton ukończył studia na Uniwersytecie Pensylwanii. Pracował kolejno na Uniwersytecie Virginia, Illinois Institute of Technology i Purdue University (do roku 1971). W latach pięćdziesiątych pełnił obowiązki szefa American Institute of Chemical Engineers. Był promotorem pracy doktorskiej Jamesa Oldshue’a, z którym napisał niektóre ze swoich prac. 
Jego imieniem nazwano tzw. „turbinę Rushtona” – mieszadło składające się z poziomego dysku i czterech lub sześciu pionowo zamontowanych łopatek – jedno z wielu, z których korzystał podczas swoich badań.

</doc>
<doc id="3477231" url="https://pl.wikipedia.org/wiki?curid=3477231" title="Franciszek Bernaś">
Franciszek Bernaś

Franciszek Bernaś pseudonim Śmigły (ur. 8 marca 1929 w Mielniku, zm. 16 maja 2015 w Warszawie) – polski żołnierz podziemia niepodległościowego w czasie II wojny światowej w ramach Armii Krajowej, uczestnik powstania warszawskiego, pisarz i publicysta historyczny.
Życiorys.
W czasie II wojny światowej brał udział w konspiracji w ramach struktur AK, będąc członkiem 1 rejonu „Brzozów” (Legionowo) – VII Obwodu „Obroża” (powiat warszawski) Warszawskiego Okręgu AK. Podczas powstania warszawskiego brał udział w walkach na terenie Puszczy Kampinoskiej, w szeregach batalionu porucznika „Znicza” Grupy „Kampinos”. Był autorem książek i publikacji prasowych dotyczących historii XX wieku, w tym głównie II wojny światowej. Wiele publikacji wydał wspólnie z Julittą Mikulską-Bernaś.
Kawaler Złotego Krzyża Zasługi oraz Krzyża Partyzanckiego, uhonorowany odznaką Zasłużony Działacz Kultury. Zmarł 16 maja 2015 roku i został pochowany na Cmentarzu Wojskowym na Powązkach (kwatera 28BII-2-20).

</doc>
<doc id="3477234" url="https://pl.wikipedia.org/wiki?curid=3477234" title="Gocza Ciciaszwili">
Gocza Ciciaszwili

Gocza Ciciaszwili (ur. 7 listopada 1973) – izraelski zapaśnik walczący w stylu klasycznym. Trzykrotny olimpijczyk. Piąty Atlancie 1996; szósty w Sydney 2000 i czternasty w Atenach 2004. Walczył w kategorii 82–85 kg.
Ośmiokrotny uczestnik mistrzostw świata. Złoty medalista w 2003; srebrny w 1995 i czwarty w 1998. Zdobył trzy medale na mistrzostwach Europy; srebrny w 1994 roku.

</doc>
<doc id="3477235" url="https://pl.wikipedia.org/wiki?curid=3477235" title="Archieparchia Hajfy i Ziemi Świętej">
Archieparchia Hajfy i Ziemi Świętej

Archieparchia Hajfy i Ziemi Świętej (łac. "Archieparchia Ptolemaidensis Maronitarum in Terra Sancta") – archidiecezja Kościoła maronickiego z siedzibą w Hajfie, obejmująca maronitów żyjących na obszarze Izraela (Ziemi Świętej).
Terytorium.
Obszar archieparchii obejmuje 8 parafii na terytorium Izraela. Główną świątynią jest katedra św. Ludwika w Hajfie.
Historia.
Łacińska nazwa jednostki administracyjnej odwołuje się do pierwszych wieków chrześcijaństwa: wizyty św. Pawła w Ptolemais-Akre podczas jego podróży opisanej w Dziejach Apostolskich oraz ustanowienia w III w. diecezji w Akce.
Archieparchia Hajfy i Ziemi Świętej powstała 8 czerwca 1996 przez wyłączenie z terytorium archieparchii Tyru. Urząd arcybiskupa Hajfy i Ziemi Świętej został 5 października 1996 r. połączony "in persona episcopi" z nowo utworzonymi stanowiskami egzarchów patriarszych Jerozolimy i Palestyny oraz Jordanii.

</doc>
<doc id="3477238" url="https://pl.wikipedia.org/wiki?curid=3477238" title="Dow Grobermann">
Dow Grobermann

Dow Grobermann (he. דב גרוברמן; ur. 5 kwietnia 1965) – izraelski zapaśnik walczący w stylu klasycznym. Olimpijczyk z Seulu 1988, gdzie odpadł w eliminacjach w kategorii 48 kg. Dwukrotny uczestnik mistrzostw świata; dwunasty w 1991 i trzynasty w 1987. Zdobył srebrny i brązowy medal na MŚ juniorów w 1980 roku.

</doc>
<doc id="3477239" url="https://pl.wikipedia.org/wiki?curid=3477239" title="Ewan Bernstein">
Ewan Bernstein

Ewan Bernstein (he. אבן ברנשטיין; ur. 16 kwietnia 1960) – izraelski zapaśnik walczący w stylu klasycznym. Olimpijczyk z Seulu 1988, gdzie odpadł w eliminacjach w kategorii 90 kg.

</doc>
<doc id="3477241" url="https://pl.wikipedia.org/wiki?curid=3477241" title="Nik Zagraniczny">
Nik Zagraniczny

Nikołaj „Nik” Zagraniczny (ros. Николай Заграничный; hebr. ניק זגרניצ'ני; ur. 21 listopada 1969 w Żytomierzu) – izraelski zapaśnik walczący w stylu klasycznym. Olimpijczyk z Barcelony 1992, gdzie zajął jedenaste miejsce w kategorii 48 kg. Czterokrotny uczestnik mistrzostw świata.; ósmy w 1991. Srebrny medalista mistrzostw Europy w 1993 roku.

</doc>
<doc id="3477242" url="https://pl.wikipedia.org/wiki?curid=3477242" title="Aleksander Dawidowicz">
Aleksander Dawidowicz

Aleksander Dawidowicz (hebr. 'אלכסנדר דוידוביץ; ur. 11 sierpnia 1967) – izraelski zapaśnik walczący w stylu klasycznym. Olimpijczyk z Barcelony 1992, gdzie zajął jedenaste miejsce w kategorii 62 kg. Osiemnasty na mistrzostwach świata w 1994. Czwarty na mistrzostwach Europy w 1992 i ósmy w 1994 roku.

</doc>
<doc id="3477243" url="https://pl.wikipedia.org/wiki?curid=3477243" title="Matwaj Baranow">
Matwaj Baranow

Matwaj Baranow (he. מאטוויי ברנוב; ur. 2 września 1965) – izraelski zapaśnik walczący w stylu klasycznym. Olimpijczyk z Barcelony 1992, gdzie zajął jedenaste miejsce w kategorii 68 kg. Dziewiąty na mistrzostwach świata w 1991 roku.

</doc>
<doc id="3477244" url="https://pl.wikipedia.org/wiki?curid=3477244" title="2. deild Wysp Owczych (1985)">
2. deild Wysp Owczych (1985)

W roku 1985 odbyła się 42. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1985 był to B36 Tórshavn. Klub z ostatniego miejsca spadał do 3. deild, a w roku 1984 był to Fram Tórshavn.

</doc>
<doc id="3477245" url="https://pl.wikipedia.org/wiki?curid=3477245" title="Maksim Geller">
Maksim Geller

Maksim "Max" Geller (he. מקס גלר; ur. 20 kwietnia 1971) – izraelski zapaśnik walczący w stylu wolnym. Olimpijczyk z Barcelony 1992, gdzie zajął jedenaste miejsce w kategorii 68 kg. Dwukrotny uczestnik mistrzostw świata; jedenasty w 1994. Srebrny medalista mistrzostw Europy w 1991 roku.

</doc>
<doc id="3477246" url="https://pl.wikipedia.org/wiki?curid=3477246" title="2. deild Wysp Owczych (1986)">
2. deild Wysp Owczych (1986)

W roku 1986 odbyła się 43. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1986 był to VB Vágur. Klub z ostatniego miejsca spadał do 3. deild, a w roku 1986 był to HB II Tórshavn.

</doc>
<doc id="3477247" url="https://pl.wikipedia.org/wiki?curid=3477247" title="2. deild Wysp Owczych (1987)">
2. deild Wysp Owczych (1987)

W roku 1987 odbyła się 44. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 8 klubów z całego archipelagu. Klub z pierwszego miejsca awansował do 1. deild. W sezonie 1987 był to ÍF Fuglafjørður. Klub z ostatniego miejsca wyjątkowo nie spadał do 3. deild z powodu zmiany formuły rozgrywek (liczbę zespołów z ośmiu powiększono do dziesięciu). Wyjątkowo awansowano z tego powodu także B36 Tórshavn do ligi pierwszej.

</doc>
<doc id="3477249" url="https://pl.wikipedia.org/wiki?curid=3477249" title="Muzeum Chata Kaszubska w Brusach">
Muzeum Chata Kaszubska w Brusach

Muzeum Chata Kaszubska w Brusach – muzeum z siedzibą w Brusach-Jagliach (powiat chojnicki). Placówka jest gminną jednostka organizacyjną, działającą w ramach tutejszego Centrum Kultury i Biblioteki im. Jana Karnowskiego.
Idea powołania w Brusach placówki muzealnej sięga 1980 roku, a jej autorami byli działacze Zrzeszenia Kaszubsko-Pomorskiego. Realizacja pomysłu odbywała się dwuetapowo: w latach 1993-1997 m.in. pozyskano teren pod budowę i wykonano projekt budynku w stylu kaszubskim, autorstwa inż. Jana Sabiniarza z Chojnic. Do realizacji obiektu nie doszło jednak z powodów finansowych. Prace budowlane zostały wykonane dopiero w latach 2002-2004, natomiast samo muzeum otwarto w 2005 roku&lt;br&gt;
W ramach muzealnej ekspozycji prezentowana są pamiątki, związane z historią oraz kulturą materialną Ziemi Zaborskiej. W zbiorach znajdują się m.in. dawne przedmioty codziennego użytku, zabytki techniki użytkowej. Oprócz ekspozycji stałej, w Chacie organizowane są wystawy czasowe.&lt;br&gt;
W przylegającym do muzeum ogrodzie znajdują się rzeźby i ule, autorstwa artysty ludowego, Józefa Chełmowskiego.
Muzeum jest obiektem całorocznym, czynnym od wtorku do soboty, natomiast w niedziele i święta - po uprzednim uzgodnieniu. 

</doc>
<doc id="3477251" url="https://pl.wikipedia.org/wiki?curid=3477251" title="Jurij Jewsejczyk">
Jurij Jewsejczyk

Jurij Jewsejczyk (ur. 23 stycznia 1971) – izraelski zapaśnik walczący w stylu klasycznym. Dwukrotny olimpijczyk. Czwarty w Sydney 2000 i dziewiętnasty w Atenach 2004. Walczył w kategorii 120–130 kg.
Sześciokrotny uczestnik mistrzostw świata. Brązowy medalista w 1998; piąty w 1995 i szósty w 2002. Czwarty na mistrzostwach Europy w 2000 i 2002. Szósty w Pucharze Świata w 1994 roku.

</doc>
<doc id="3477252" url="https://pl.wikipedia.org/wiki?curid=3477252" title="2. deild Wysp Owczych (1988)">
2. deild Wysp Owczych (1988)

W roku 1988 odbyła się 45. edycja 2. deild Wysp Owczych – drugiej ligi piłki nożnej Wysp Owczych. W rozgrywkach po raz pierwszy brało udział 10 klubów z całego archipelagu. Ich liczbę zdecydowano się powiększyć o dwa względem poprzednich sezonów. Pierwszy raz kluby z pierwszego i drugiego miejsca awansowały do 1. deild (wcześniej był to jeden klub). W sezonie 1988 były to: B71 Sandoy oraz SÍF Sandavágur. Dwa kluby z ostatnich miejsc spadały do 3. deild, a w roku 1988 były to: EB Eiði oraz Royn Hvalba.

</doc>
<doc id="3477253" url="https://pl.wikipedia.org/wiki?curid=3477253" title="Micha’el Bajlin">
Micha’el Bajlin

Micha’el Bajlin (hebr. מיכאל ביילין; ur. 25 kwietnia 1976) – izraelski zapaśnik walczący w stylu klasycznym. Olimpijczyk z Sydney 2000, gdzie zajął piętnaste miejsce w kategorii 63 kg.
Siedmiokrotny uczestnik mistrzostw świata. Brązowy medalista w 1999 i 2001 i czwarty w 1997. Trzeci na mistrzostwach Europy w 2002 roku.

</doc>
<doc id="3477254" url="https://pl.wikipedia.org/wiki?curid=3477254" title="Aspach (Górna Austria)">
Aspach (Górna Austria)

Aspach – gmina targowa w Austrii, w kraju związkowym Górna Austria, w powiecie Braunau am Inn. Liczy 2,5 tys. mieszkańców.

</doc>
<doc id="3477256" url="https://pl.wikipedia.org/wiki?curid=3477256" title="2. deild Wysp Owczych (1989)">
2. deild Wysp Owczych (1989)

W roku 1989 odbyła się 46. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1989 były to: MB Miðvágur oraz TB Tvøroyri. Dwa kluby z ostatnich miejsc spadały do 3. deild, a w roku 1989 były to: B68 II Toftir oraz HB II Tórshavn.

</doc>
<doc id="3477257" url="https://pl.wikipedia.org/wiki?curid=3477257" title="Wojna birmańsko-syjamska (1785-1792)">
Wojna birmańsko-syjamska (1785-1792)



</doc>
<doc id="3477259" url="https://pl.wikipedia.org/wiki?curid=3477259" title="Jasza Manaszerow">
Jasza Manaszerow

Jasza Manaszerow (ur. 29 października 1980) – izraelski zapaśnik walczący w stylu klasycznym. Olimpijczyk z Aten 2004, gdzie zajął dziewiętnaste miejsce w kategorii 74 kg. Trzykrotny uczestnik mistrzostw świata; ósmy w 2003. Dziesiąty na mistrzostwach Europy w 2005 roku.

</doc>
<doc id="3477260" url="https://pl.wikipedia.org/wiki?curid=3477260" title="Geretsberg">
Geretsberg

Geretsberg – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,1 tys. mieszkańców.

</doc>
<doc id="3477261" url="https://pl.wikipedia.org/wiki?curid=3477261" title="Haigermoos">
Haigermoos

Haigermoos – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 580 mieszkańców.

</doc>
<doc id="3477262" url="https://pl.wikipedia.org/wiki?curid=3477262" title="Jore Dea">
Jore Dea

Jore Dea (z hebr. nauczyciel, mądrość wiedzy) – kolejna część ordynacji prawa halachicznego, napisana przez Jaakowa ben Aszera oraz Józefa Karo, twórcy Szulchan Aruch. Opublikowany w Wenecji w 1550-1551. Nie jest jednolitą częścią prawa żydowskiego. Można odszukać w nim wiele wymiarów prawa halachicznego, między innymi tematy dotyczące: niedozwolonych czynów, narzeczeństwa, małżeństwa, rozwodu, żałoby, instrukcji dotyczących ceremonii w czasie pracy, koszerności. 
Przykłady tematów zawartych w Jore Dea, niemających żadnych ograniczeń:

</doc>
<doc id="3477263" url="https://pl.wikipedia.org/wiki?curid=3477263" title="2. deild Wysp Owczych (1990)">
2. deild Wysp Owczych (1990)

W roku 1990 odbyła się 47. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1990 były to: NSÍ Runavík oraz SÍ Sumba. Dwa kluby z ostatnich miejsc spadały do 3. deild, a w roku 1990 były to: Fram Tórshavn oraz B36 II Tórshavn.

</doc>
<doc id="3477264" url="https://pl.wikipedia.org/wiki?curid=3477264" title="Handenberg">
Handenberg

Handenberg – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,3 tys. mieszkańców.

</doc>
<doc id="3477265" url="https://pl.wikipedia.org/wiki?curid=3477265" title="Rami Miron">
Rami Miron

Rami Miron (hebr. רמי מירון; ur. 17 stycznia 1957) – izraelski zapaśnik walczący w stylu wolnym. Olimpijczyk z Montrealu 1976, gdzie zajął siódme miejsce w kategorii 68 kg.

</doc>
<doc id="3477266" url="https://pl.wikipedia.org/wiki?curid=3477266" title="Höhnhart">
Höhnhart

Höhnhart – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,4 tys. mieszkańców.

</doc>
<doc id="3477267" url="https://pl.wikipedia.org/wiki?curid=3477267" title="Hoehnhart">
Hoehnhart



</doc>
<doc id="3477271" url="https://pl.wikipedia.org/wiki?curid=3477271" title="Jeging">
Jeging

Jeging – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 698 mieszkańców.

</doc>
<doc id="3477286" url="https://pl.wikipedia.org/wiki?curid=3477286" title="Mining">
Mining

Mining – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,2 tys. mieszkańców.

</doc>
<doc id="3477288" url="https://pl.wikipedia.org/wiki?curid=3477288" title="Munderfing">
Munderfing

Munderfing – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 2,9 tys. mieszkańców.

</doc>
<doc id="3477289" url="https://pl.wikipedia.org/wiki?curid=3477289" title="Palting">
Palting

Palting – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 913 mieszkańców.

</doc>
<doc id="3477290" url="https://pl.wikipedia.org/wiki?curid=3477290" title="2. deild Wysp Owczych (1991)">
2. deild Wysp Owczych (1991)

W roku 1991 odbyła się 48. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1991 były to: B71 Sandoy oraz SÍF Sandavágur. Dwa kluby z ostatnich miejsc spadały do 3. deild, a w roku 1991 były to: ÍF Streymur oraz GÍ II Gøta.

</doc>
<doc id="3477291" url="https://pl.wikipedia.org/wiki?curid=3477291" title="Pfaffstätt">
Pfaffstätt

Pfaffstätt – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 989 mieszkańców.

</doc>
<doc id="3477294" url="https://pl.wikipedia.org/wiki?curid=3477294" title="Pfaffstaett">
Pfaffstaett



</doc>
<doc id="3477295" url="https://pl.wikipedia.org/wiki?curid=3477295" title="Eli’ezer Chalfin">
Eli’ezer Chalfin

Eli’ezer Chalfin (he. אליעזר חלפין; ur. 18 czerwca 1948; zm. 5 września 1972) – izraelski zapaśnik walczący w stylu wolnym. Olimpijczyk z Monachium 1972, gdzie odpadł w eliminacjach w kategorii 68 kg. W 1970 roku wyemigrował z ZSRR do Izraela. Zginął w zamachu w czasie igrzysk olimpijskich.

</doc>
<doc id="3477296" url="https://pl.wikipedia.org/wiki?curid=3477296" title="Tarsdorf">
Tarsdorf

Tarsdorf – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 2 017 mieszkańców.

</doc>
<doc id="3477299" url="https://pl.wikipedia.org/wiki?curid=3477299" title="Treubach">
Treubach

Treubach – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 718 mieszkańców.

</doc>
<doc id="3477301" url="https://pl.wikipedia.org/wiki?curid=3477301" title="Überackern">
Überackern

Überackern – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 673 mieszkańców.

</doc>
<doc id="3477303" url="https://pl.wikipedia.org/wiki?curid=3477303" title="2. deild Wysp Owczych (1992)">
2. deild Wysp Owczych (1992)

W roku 1992 odbyła się 49. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1992 były to: LÍF Leirvík oraz ÍF Fuglafjørður. Dwa kluby z ostatnich miejsc spadały do 3. deild, a w roku 1992 były to: HB II Tórshavn oraz EB Eiði.

</doc>
<doc id="3477304" url="https://pl.wikipedia.org/wiki?curid=3477304" title="Ueberackern">
Ueberackern



</doc>
<doc id="3477305" url="https://pl.wikipedia.org/wiki?curid=3477305" title="Feldkirchen bei Mattighofen">
Feldkirchen bei Mattighofen

Feldkirchen bei Mattighofen – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,9 tys. mieszkańców.

</doc>
<doc id="3477306" url="https://pl.wikipedia.org/wiki?curid=3477306" title="Jonas Ahnelöv">
Jonas Ahnelöv

Jonas Ahnelöv (ur. 11 grudnia 1987 w Huddinge) – szwedzki hokeista, reprezentant Szwecji, olimpijczyk.
Jego brat Jimmy (ur. 1983) oraz kuzyni Martin (ur. 1995) i Gustav (ur. 1996) także zostali hokeistami.
Kariera.
Wychowanek klubu Flemingsbergs IK. Od maja 2015 zawodnik Awangardu Omsk. Po sezonie 2017/2018 odszedł z tego klubu. We wrześniu 2018 został zawodnikiem Rögle BK. Od maja 2019 zawodnik Leksands IF.
Uczestniczył w turniejach mistrzostw świata w 2014, 2015 oraz zimowych igrzysk olimpijskich 2018.

</doc>
<doc id="3477307" url="https://pl.wikipedia.org/wiki?curid=3477307" title="2. deild Wysp Owczych (1993)">
2. deild Wysp Owczych (1993)

W roku 1993 odbyła się 50. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1993 były to: NSÍ Runavík oraz EB/Streymur. Dwa kluby z ostatnich miejsc spadały do 3. deild, a w roku 1993 byłyby to: Royn Hvalba oraz Skála ÍF, jednak z uwagi na to, że po sezonie 1993 drużyny SÍF Sandavágur oraz MB Miðvágur połączyły się w FS Vágar zdecydowano się nie relegować Royn.

</doc>
<doc id="3477308" url="https://pl.wikipedia.org/wiki?curid=3477308" title="Tekuma">
Tekuma

Tekuma (hebr. תקומה – odrodzenie), zapisywane również jako "Tekumah", "Tekuma", "T'kuma", "T'kumah" może oznaczać:

</doc>
<doc id="3477310" url="https://pl.wikipedia.org/wiki?curid=3477310" title="Linia kolejowa Újezdec u Luhačovic – Luhačovice">
Linia kolejowa Újezdec u Luhačovic – Luhačovice

Linia kolejowa Újezdec u Luhačovic – Luhačovice (Linia kolejowa nr 346 (Czechy)) – jednotorowa, regionalna i niezelektryfikowana linia kolejowa w Czechach. Łączy Újezdec u Luhačovic i Luhačovice. Przebiega przez terytorium kraju zlińskiego.

</doc>
<doc id="3477312" url="https://pl.wikipedia.org/wiki?curid=3477312" title="Droga nr 717 (Izrael)">
Droga nr 717 (Izrael)

Droga regionalna nr 717 (hebr. כביש 717) – droga regionalna położona w Dolnej Galilei, na północy Izraela. Łączy ona niewielkie osady wiejskie położone na Wyżynie Jissachar.
Przebieg.
Droga nr 717 przebiega przez Poddystrykt Jezreel w Dystrykcie Północnym Izraela. Biegnie południkowo z północy na południe, łącząc niewielkie osady wiejskie na płaskowyżu Ramot Jissachar.
Swój początek bierze w wiosce Moledet, skąd kieruje się na zachód do moszawu Ramat Cewi. Wykręca tutaj w kierunku południowo-zachodnim i dociera do skrzyżowania z drogą nr 716. Tutaj kończy swój bieg. Jadąc drogą nr 716 na północ dojeżdża się do arabskiej wioski Na’ura, lub jadąc na południe zjeżdża się do Doliny Charod przy kibucach En Charod Ichud i En Charod Me’uchad, dojeżdżając do skrzyżowania z drogą nr 71.

</doc>
<doc id="3477315" url="https://pl.wikipedia.org/wiki?curid=3477315" title="Stádlec">
Stádlec

Stádlec – miasteczko i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 563 mieszkańców.

</doc>
<doc id="3477316" url="https://pl.wikipedia.org/wiki?curid=3477316" title="2. deild Wysp Owczych (1994)">
2. deild Wysp Owczych (1994)

W roku 1994 odbyła się 51. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Kluby z pierwszego i drugiego miejsca awansowały do 1. deild. W sezonie 1994 były to: VB Vágur oraz FS Vágar. Dwa kluby z ostatnich miejsc spadały do 3. deild, a w roku 1994 były to: NSÍ II Runavík oraz B68 II Toftir.

</doc>
<doc id="3477317" url="https://pl.wikipedia.org/wiki?curid=3477317" title="Niemiecka Formuła 3 Sezon 2004">
Niemiecka Formuła 3 Sezon 2004

30 sezon Niemieckiej Formuły 3 (ATS Formel 3 Cup) – rozpoczął się 24 kwietnia i zakończył 10 października po osiemnastu rundach. Tytuł mistrzowski zdobył Bastian Kolmsee.
Zespoły i kierowcy.
Źródło: formel3guide.com

</doc>
<doc id="3477319" url="https://pl.wikipedia.org/wiki?curid=3477319" title="Sudoměřice u Bechyně">
Sudoměřice u Bechyně

Sudoměřice u Bechyně – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 720 mieszkańców.

</doc>
<doc id="3477320" url="https://pl.wikipedia.org/wiki?curid=3477320" title="Sviny (kraj południowoczeski)">
Sviny (kraj południowoczeski)

Sviny – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 334 mieszkańców.

</doc>
<doc id="3477321" url="https://pl.wikipedia.org/wiki?curid=3477321" title="Paulo Jackson Nóbrega de Sousa">
Paulo Jackson Nóbrega de Sousa

Paulo Jackson Nóbrega de Sousa (ur. 17 kwietnia 1969 w São José de Espinharas) – brazylijski duchowny katolicki, biskup Garanhuns od 2015.
Życiorys.
17 grudnia 1993 otrzymał święcenia kapłańskie i został inkardynowany do diecezji Patos. Pracował głównie jako duszpasterz parafialny, był także m.in. rektorem seminarium (2001–2006), krajowym sekretarzem organizacji skupiającej brazylijskie seminaria i instytuty filozoficzno-teologiczne oraz wykładowcą kilku uniwersytetów katolickich.
20 maja 2015 papież Franciszek mianował go biskupem diecezji Garanhuns. Sakry udzielił mu 18 lipca 2015 metropolita Belo Horizonte - arcybiskup Walmor Oliveira de Azevedo. 23 sierpnia 2015 odbył ingres do katedry w Garanhuns.

</doc>
<doc id="3477322" url="https://pl.wikipedia.org/wiki?curid=3477322" title="Svrabov">
Svrabov

Svrabov – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 61 mieszkańców.

</doc>
<doc id="3477323" url="https://pl.wikipedia.org/wiki?curid=3477323" title="Šebířov">
Šebířov

Šebířov – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2021 liczyła 346 mieszkańców.

</doc>
<doc id="3477324" url="https://pl.wikipedia.org/wiki?curid=3477324" title="Třebějice">
Třebějice

Třebějice – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 79 mieszkańców.

</doc>
<doc id="3477327" url="https://pl.wikipedia.org/wiki?curid=3477327" title="Tučapy (kraj południowoczeski)">
Tučapy (kraj południowoczeski)

Tučapy – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 773 mieszkańców.

</doc>
<doc id="3477328" url="https://pl.wikipedia.org/wiki?curid=3477328" title="Gilgenberg am Weilhart">
Gilgenberg am Weilhart

Gilgenberg am Weilhart – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,3 tys. mieszkańców.

</doc>
<doc id="3477329" url="https://pl.wikipedia.org/wiki?curid=3477329" title="Turovec">
Turovec

Turovec – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 263 mieszkańców.

</doc>
<doc id="3477331" url="https://pl.wikipedia.org/wiki?curid=3477331" title="Ústrašice">
Ústrašice

Ústrašice – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 341 mieszkańców.

</doc>
<doc id="3477332" url="https://pl.wikipedia.org/wiki?curid=3477332" title="Gilgenberg">
Gilgenberg



</doc>
<doc id="3477333" url="https://pl.wikipedia.org/wiki?curid=3477333" title="Val (kraj południowoczeski)">
Val (kraj południowoczeski)

Val – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 252 mieszkańców.

</doc>
<doc id="3477334" url="https://pl.wikipedia.org/wiki?curid=3477334" title="Vesce (powiat Tabor)">
Vesce (powiat Tabor)

Vesce – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 236 mieszkańców.

</doc>
<doc id="3477335" url="https://pl.wikipedia.org/wiki?curid=3477335" title="Kirchberg bei Mattighofen">
Kirchberg bei Mattighofen

Kirchberg bei Mattighofen – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 1,1 tys. mieszkańców.

</doc>
<doc id="3477336" url="https://pl.wikipedia.org/wiki?curid=3477336" title="Vilice">
Vilice

Vilice – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 150 mieszkańców.

</doc>
<doc id="3477338" url="https://pl.wikipedia.org/wiki?curid=3477338" title="Vlastiboř (kraj południowoczeski)">
Vlastiboř (kraj południowoczeski)

Vlastiboř – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 310 mieszkańców.

</doc>
<doc id="3477339" url="https://pl.wikipedia.org/wiki?curid=3477339" title="Vlčeves">
Vlčeves

Vlčeves – wieś i gmina w Czechach, w powiecie Tabor, w kraju południowoczeskim. Według danych z dnia 1 stycznia 2014 liczyła 76 mieszkańców.

</doc>
<doc id="3477354" url="https://pl.wikipedia.org/wiki?curid=3477354" title="Lochen am See">
Lochen am See

Lochen am See – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 2,6 tys. mieszkańców.

</doc>
<doc id="3477357" url="https://pl.wikipedia.org/wiki?curid=3477357" title="Lochen">
Lochen



</doc>
<doc id="3477366" url="https://pl.wikipedia.org/wiki?curid=3477366" title="Neukirchen an der Enknach">
Neukirchen an der Enknach

Neukirchen an der Enknach – miejscowość i gmina w Austrii, w kraju związkowym Górna Austria, w powiecie Braunau am Inn. Liczy 2,1 tys. mieszkańców.

</doc>
<doc id="3477368" url="https://pl.wikipedia.org/wiki?curid=3477368" title="2. deild Wysp Owczych (1995)">
2. deild Wysp Owczych (1995)

W roku 1995 odbyła się 52. edycja 2. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Klub z pierwszego miejsca awansował do 1. deild, jednak w sezonie 1995 z uwagi na mistrzostwo drugiej drużyny HB Tórshavn awansował ÍF Fuglafjørður z miejsca drugiego. Kolejny klub uzyskał prawo do gry w barażach, które EB/Streymur przegrał z Sumba/VB i pozostał w drugiej lidze. Drużyna z ostatniego miejsca (GÍ II Gøta) automatycznie spadała do ligi trzeciej, zaś przedostatnia rozgrywała baraż, który Royn Hvalba przegrała z klubem Skála ÍF i spadła.
Tabela ligowa.
Baraże o 2. deild.
Skála ÍF w wyniku meczów barażowych dostał się do drugiej ligi.

</doc>
