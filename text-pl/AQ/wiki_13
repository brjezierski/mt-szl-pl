<doc id="3551153" url="https://pl.wikipedia.org/wiki?curid=3551153" title="Adam Wielowieyski">
Adam Wielowieyski

Adam Wielowieyski (ur. 18 września 1928 w Warszawie, zm. 21 września 2015) – polski dziennikarz radiowy i reportażysta. Zawodowo przez przeszło 40 lat związany z Polskim Radiem.
Życiorys.
Urodził się 18 września 1928 w Warszawie. Był synem płk. Władysława Wielowieyskiego i Elżbiety z domu Rostworowskiej.
Od 1954 był dziennikarzem i reportażystą radiowym, kolejno w Rozgłośni Polskiego Radia w Zielonej Górze (1954–1965), we Wrocławiu (1965–1974), w Białymstoku (1975) i Warszawie, gdzie od 1975 do 1983 pracował w Naczelnej Redakcji Literackiej Polskiego Radia. W latach 1984-1989 kierował reaktywowaną po stanie wojennym redakcją reportaży Polskiego Radia, którą odtwarzał jako część Programu IV.
Przez wiele lat współpracował z Witoldem Zadrowskim, wraz z którym stworzył wiele nagradzanych reportaży radiowych, niektóre z nich zostały opublikowane w tomach zbiorowych „"Wiedzą sąsiedzi”" (1974) i „"Odnaleźć siebie”" (1979). W 1991 nagrodzony Złotym Mikrofonem.
W połowie lat 90. XX wieku ciężko zachorował i stracił głos. Zmarł 21 września 2015.

</doc>
<doc id="3551160" url="https://pl.wikipedia.org/wiki?curid=3551160" title="Podkarpackie Muzeum Pożarnictwa w Starej Wsi">
Podkarpackie Muzeum Pożarnictwa w Starej Wsi

Podkarpackie Muzeum Pożarnictwa w Starej Wsi – muzeum z siedzibą w Starej Wsi (powiat brzozowski). Placówka jest oddziałem Muzeum Regionalnego w Brzozowie, jej siedzibą jest Dom Strażaka.
Placówka powstała w 1986 roku z inicjatywy Stanisława Dydka, który pełnił funkcję społecznego opiekuna ekspozycji. W zbiorach instytucji znajdują się zabytki techniki, pamiątki związane z historią pożarnictwa oraz eksponaty kultury ludowej. Zajmująca sześć sal wystawa ukazuje m.in. pojazdy i samochody pożarnicze: konny wóz strażacki z 1928 roku, samochody Dodge (1950) i Star N71 (1952), przyczepkę samochodową P81 na motopompę (1953) oraz wózek pożarniczy, sikawki, hełmy i elementy umundurowania, sztandary, odznaczenia, dokumenty, fotografie oraz inne pamiątki związane ze Strażą Pożarną. Dodatkowo w ramach ekspozycji poświęconej kulturze ludowej, prezentowane są dawne narzędzia i przedmioty codziennego użytku.
Muzeum jest placówką sezonową, czynną we wtorki od maja do września. Zwiedzanie jest możliwe po uprzednim uzgodnieniu.

</doc>
<doc id="3551164" url="https://pl.wikipedia.org/wiki?curid=3551164" title="Shakerato">
Shakerato

Shakerato – napój kofeinowy przygotowywany z espresso i kostek lodu. Napój jest popularny i łatwo dostępny we Włoszech.
Przygotowanie.
"Shakerato" jest przygotowywane przez wstrząsanie espresso z kostkami lodu i syropem w shakerze. Następnie napój jest przelewany do szklanki, gdy osiągnie pianistą konsystencję. Napój zazwyczaj jest serwowany w szklance do martini. Czasem do shakerato dodawany jest napój alkoholowy Baileys.

</doc>
<doc id="3551166" url="https://pl.wikipedia.org/wiki?curid=3551166" title="Lagoa Rodrigo de Freitas">
Lagoa Rodrigo de Freitas

Lagoa Rodrigo de Freitas – laguna w dystrykcie Lagoa w południowej części Rio de Janeiro. Laguna jest połączona z Oceanem Atlantyckim kanałem Jardim de Alá.
Letnie igrzyska olimpijskie 2016.
Odbędą się tam konkurencje kajakarskie i wioślarskie podczas igrzysk olimpijskich w 2016 roku. Laguna będzie także miejscem rozgrywania zawodów wioślarskich podczas igrzysk paraolimpijskich.

</doc>
<doc id="3551168" url="https://pl.wikipedia.org/wiki?curid=3551168" title="67. ceremonia wręczenia nagród Emmy">
67. ceremonia wręczenia nagród Emmy

67. ceremonia wręczenia nagród Emmy za rok 2015, odbyła się 20 września 2015 roku w Los Angeles. Galę poprowadzili Andy Samberg i Seth Meyers.
Nominacje.
Listę nominowanych do Nagród Emmy ogłoszono 16 lipca 2015 roku w Pacific Design Center w Los Angeles.
Laureaci i nominowani.
Poniżej znajduje się lista osób i programów nominowanych do Nagród Emmy. Pogrubieniem zaznaczono laureatów Nagród Emmy.
Podsumowanie wyróżnień.
Poniżej znajduje się zestawienie programów z największą ilością zdobytych statuetek:

</doc>
<doc id="3551169" url="https://pl.wikipedia.org/wiki?curid=3551169" title="John Gill, Jr.">
John Gill, Jr.



</doc>
<doc id="3551171" url="https://pl.wikipedia.org/wiki?curid=3551171" title="Thomas B. Evans, Jr.">
Thomas B. Evans, Jr.



</doc>
<doc id="3551172" url="https://pl.wikipedia.org/wiki?curid=3551172" title="John Lewis Thomas, Jr.">
John Lewis Thomas, Jr.



</doc>
<doc id="3551174" url="https://pl.wikipedia.org/wiki?curid=3551174" title="Michał Cieński">
Michał Cieński

Michał Cieński herbu Pomian (ur. 3 lutego 1882 w Stanisławowie, zm. 15 grudnia 1931) – podpułkownik kawalerii Wojska Polskiego.
Życiorys.
Urodził się w rodzinie Zbigniewa i Celiny z Zawadzkich. Kształcił się w austriackich szkołach i uczelniach wojskowych. Służył w cesarskiej i królewskiej Armii od sierpnia 1902. W 1913 w stopniu porucznika w szeregach 4 pułku ułanów brał udział w zawodach hippicznych. Brał udział w I wojnie światowej na stanowisku dowódcy szwadronu. Walczył na froncie galicyjskim oraz włoskim. Awansowany na rotmistrza 1 lutego 1918.
U kresu wojny i po odzyskaniu przez Polskę niepodległości został przyjęty do Wojska Polskiego 1 listopada 1918. Pełnił funkcję dowódcy 1 pułku Strzelców Lwowskich od 6 listopada 1918 do 1 lipca 1919 podczas wojny polsko-ukraińskiej. W trakcie obrony Lwowa został członkiem miejskiego Komitetu Narodowej, a podczas walk był dowódcą III odcinka. Po przemianowaniu macierzystej jednostki 8 kwietnia 1919 na 38 pułk piechoty Strzelców Lwowskich pełnił funkcję jej dowódcy od 22 lutego 1920 w stopniu majora. Brał udział w wojnie polsko-bolszewickiej. Za swoje czyny wojenne otrzymał Order Virtuti Militari.
11 czerwca 1920 roku został zatwierdzony z dniem 1 kwietnia 1920 roku w stopniu podpułkownika, w kawalerii, w grupie oficerów byłej armii austro-węgierskiej. Pełnił wówczas służbę w Dowództwie Okręgu Generalnego „Lwów”. 30 lipca 1920 został mianowany dowódcą 5 Pułku Strzelców Granicznych. Został mianowany na stanowisko dowódcy 19 pułku ułanów w garnizonie Ostróg od 27 lutego 1921. Funkcję miał objąć w lipcu lub sierpniu i piastować do września 1921.
3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 27. lokatą w korpusie oficerów jazdy (od 1924 roku – kawalerii). Z dniem 10 czerwca 1922 został przeniesiony do rezerwy. Od września 1922 był inspektorem granicy wschodniej w województwie tarnopolskim. W 1923 był zastępcą dowódcy 13 pułku ułanów w Nowej Wilejce. 4 czerwca 1923 został przydzielony do Rezerwy Oficerów Sztabowych Dowództwa Okręgu Korpusu Nr VI. Z dniem 1 marca 1924, w związku z likwidacją Rezerwy Oficerów Sztabowych DOK VI, został przeniesiony do 8 pułku ułanów w Krakowie na stanowisko zastępcy dowódcy pułku. W kwietniu 1924 został przeniesiony do 22 pułku ułanów w Brodach na stanowisko zastępcy dowódcy pułku. W styczniu 1927 został przeniesiony do kadry oficerów kawalerii z równoczesnym oddaniem do dyspozycji dowódcy Okręgu Korpusu Nr VI. Z dniem 30 września 1927 został przeniesiony w stan spoczynku.
W 1928, jako emerytowany podpułkownik zamieszkiwał we Lwowie. Zmarł 15 grudnia 1931. Został pochowany na Cmentarzu Obrońców Lwowa (kwatera XX, miejsce 1830). Nagrobek Michała Cieńskiego został wpisany przez Instytut Pamięci Narodowej do ewidencji grobów weteranów walk o Wolność i Niepodległość Polski.

</doc>
<doc id="3551176" url="https://pl.wikipedia.org/wiki?curid=3551176" title="Mic Tyson">
Mic Tyson

Mic Tyson – trzeci i ostatni studyjny album amerykańskiego rapera Seana Price’a, który został nagrany i wydany za życia rapera 30 października 2012 nakładem wytwórni Duck Down Music.
Album zadebiutował na 58. miejscu amerykańskiej listy sprzedaży Billboard 200 z wynikiem 7 000 egzemplarzy w pierwszym tygodniu.
Lista utworów.
Lista według Discogs:

</doc>
<doc id="3551177" url="https://pl.wikipedia.org/wiki?curid=3551177" title="Aaron Pollitz">
Aaron Pollitz

Aaron Pollitz (ur. 11 lutego 1896, zm. 13 listopada 1977) – szwajcarski piłkarz grający na pozycji obrońcy. W swojej karierze rozegrał 23 mecze w reprezentacji Szwajcarii.
Kariera piłkarska.
Swoją karierę piłkarską Pollitz rozpoczął w klubie BSC Old Boys z Bazylei. Zadebiutował w nim w sezonie 1915/1916. W 1924 roku odszedł do francuskiego klubu US Suisse Paryż. Grał w nim przez dwa sezony. W 1926 roku wrócił do Old Boys, a w 1928 roku zakończył w nim swoją karierę.
Kariera reprezentacyjna.
W reprezentacji Szwajcarii Pollitz zadebiutował 19 marca 1920 roku w wygranym 3:0 towarzyskim meczu z Włochami, rozegranym w Bernie. W 1924 roku był podstawowym zawodnikiem Szwajcarii na Igrzyskach Olimpijskich w Paryżu. Zdobył na nich srebrny medal. Od 1920 do 1925 roku rozegrał w kadrze narodowej 23 mecze.

</doc>
<doc id="3551178" url="https://pl.wikipedia.org/wiki?curid=3551178" title="Aron Pollitz">
Aron Pollitz



</doc>
<doc id="3551180" url="https://pl.wikipedia.org/wiki?curid=3551180" title="Zagospodarowanie przestrzenne">
Zagospodarowanie przestrzenne

Zagospodarowanie przestrzenne – charakteryzowanie terytorium ze względu na jego obecny lub przyszły wymiar funkcjonalny lub przeznaczenie społeczno-gospodarcze (np. mieszkaniowe, przemysłowe, handlowe, rolnicze, leśne, wypoczynkowe).

</doc>
<doc id="3551181" url="https://pl.wikipedia.org/wiki?curid=3551181" title="Witany (okręg uciański)">
Witany (okręg uciański)

Witany (lit. Vytėnai) – opuszczona wieś na Litwie leżąca nad rzeką Birwitą, 6 km od Twerecza.
Historia.
W 1784 roku wieś leżała w parafii w Twereczu i należała do Benedyktynek Konwentu Wileńskiego.
Wieś została opisana w Słowniku geograficznym Królestwa Polskiego. Z opisu wynika, że w 1893 roku leżała w okręgu wiejskim i gminie Twerecz, w powiecie święciańskim guberni wileńskiej Imperium Rosyjskiego. W 4 domach mieszkało tu 48 mieszkańców, katolików (w 1865 roku 18 dusz rewizyjnych). Była to wieś włościańska i należała do dóbr skarbowych Dzisna. Według Słownika wieś leżała nad jeziorem Orżwieta (Orszweta), mimo że było od niego oddalone 3 km.
W okresie międzywojennym wieś leżała w granicach II Rzeczypospolitej w gminie wiejskiej Twerecz, w powiecie święciańskim, w województwie wileńskim.

</doc>
<doc id="3551182" url="https://pl.wikipedia.org/wiki?curid=3551182" title="Hans Pulver">
Hans Pulver

Hans Pulver (ur. 28 grudnia 1902 - zm. 8 kwietnia 1977) – szwajcarski piłkarz grający na pozycji bramkarza. W swojej karierze rozegrał 22 mecze w reprezentacji Szwajcarii.
Kariera piłkarska.
Całą swoją karierę piłkarską Pulver spędził w klubie BSC Young Boys z Berna. Zadebiutował w nim w sezonie 1921/1922 i grał w nim do końca sezonu 1935/1936. W sezonie 1928/1929 wywalczył z Young Boys tytuł mistrza Szwajcarii, a w sezonie 1929/1930 zdobył z nim Puchar Szwajcarii.
Kariera reprezentacyjna.
W reprezentacji Szwajcarii Pulver zadebiutował 19 listopada 1922 roku w wygranym 5:0 towarzyskim meczu z Holandią, rozegranym w Bernie. W 1924 roku był podstawowym bramkarzem Szwajcarii na Igrzyskach Olimpijskich w Paryżu. Zdobył na nich srebrny medal. Od 1922 do 1926 roku rozegrał w kadrze narodowej 22 mecze.
Kariera trenerska.
Po zakończeniu kariery piłkarskiej Pulver został trenerem. Prowadził BSC Young Boys, FC Bern i FC Thun.

</doc>
<doc id="3551186" url="https://pl.wikipedia.org/wiki?curid=3551186" title="Jiří Welsch">
Jiří Welsch

 
Jiří Welsch (ur. 27 stycznia 1980 w Pardubicach) – czeski koszykarz, występujący na kilku różnych pozycjach.

</doc>
<doc id="3551187" url="https://pl.wikipedia.org/wiki?curid=3551187" title="Grana padano">
Grana padano



</doc>
<doc id="3551189" url="https://pl.wikipedia.org/wiki?curid=3551189" title="Messenger">
Messenger



</doc>
<doc id="3551191" url="https://pl.wikipedia.org/wiki?curid=3551191" title="Subutu">
Subutu



</doc>
<doc id="3551192" url="https://pl.wikipedia.org/wiki?curid=3551192" title="Bet Rechob">
Bet Rechob



</doc>
<doc id="3551193" url="https://pl.wikipedia.org/wiki?curid=3551193" title="Mannu-ki-Adad">
Mannu-ki-Adad

Mannu-ki-Adad – imię dwóch wysokich rangą asyryjskich urzędników:

</doc>
<doc id="3551194" url="https://pl.wikipedia.org/wiki?curid=3551194" title="PlayStation Official Magazine">
PlayStation Official Magazine



</doc>
<doc id="3551201" url="https://pl.wikipedia.org/wiki?curid=3551201" title="Marcelo Garcia">
Marcelo Garcia

Marcelo Garcia (ur. 17 stycznia 1983 w Formidze) – brazylijski zawodnik submission fightingu oraz brazylijskiego jiu-jitsu. Czterokrotny Mistrz Świata ADCC w submission fightingu oraz pięciokrotny mistrz świata IBJJF w brazylijskim jiu-jitsu. Posiadacz czarnego pasa w bjj (III dan).

</doc>
<doc id="3551202" url="https://pl.wikipedia.org/wiki?curid=3551202" title="Adam Puzoń">
Adam Puzoń

Adam Stanisław Puzoń (ur. 23 września 1910 w Jaśle, zm. 5 lipca 1975 w Sanoku) – oficer Wojska Polskiego II RP, kapitan Polskich Sił Zbrojnych, uczestnik walk na froncie zachodnim podczas II wojny światowej.
Życiorys.
Urodził się 23 września 1910 w Jaśle jako syn Juliana (urzędnik kolejowy) i Marii z domu Lachcik. W rodzinnym mieście ukończył naukę w szkole podstawowej i w Państwowym Gimnazjum im. Króla Stanisława Leszczyńskiego w Jaśle, gdzie zdał egzamin dojrzałości w 1930 lub 1931. Następnie studiował na Wydziale Prawa Uniwersytetu Jagiellońskiego, gdzie w 1938 uzyskał dyplom magistra praw. W latach 1932–1933 ukończył Szkołę Podchorążych Rezerwy Piechoty w Zambrowie. Na stopień podporucznika został mianowany ze starszeństwem z 1 stycznia 1935 i 2349. lokatą w korpusie oficerów rezerwy piechoty.
Po wybuchu II wojny światowej walczył w okresie kampanii wrześniowej 1939. Po klęsce polskiej wojny obronnej przedostał się na Węgry. Potem trafił do Syrii, tam został wcielony do Samodzielnej Brygady Strzelców Karpackich i w szeregach Polskich Sił Zbrojnych służył od 1940. Podczas kampanii libijskiej był dowódcą kompanii. Brał udział w bitwie o Tobruk w 1941. Następnie został przydzielony do 3 Brygady Strzelców Karpackich Brał udział w kampanii włoskiej 2 Korpusu. Pełnił funkcję dowódcy 3 kompanii strzelców w ramach 5 batalionu Strzelców Karpackich w składzie 2 Brygady Strzelców Karpackich (jego podkomendnym był m.in. także związany z Sanokiem ppor. Władysław Majcher). Uczestniczył w bitwie o Monte Cassino w stopniu porucznika (jego osobę opisał Melchior Wańkowicz w swojej książce pt. "Monte Cassino"). Służbę zakończył 5 maja 1945. Został mianowany na stopień kapitana przez dowództwo Polskich Sił Zbrojnych na Zachodzie (Anglia)
Po wojnie powrócił do Polski w 1947. Do 1956 pracował w przemyśle naftowym aż do czasu rozwiązania PGPN w Sanoku. Wtedy został przeniesiony do Ekspozytury PKS w Krośnie i był kierownikiem działu planowania i zatrudnienia. Później sprawował stanowisko kierownika oddziału terenowego PKS w Sanoku. Pracował też jako nauczyciel języka angielskiego w II Liceum Ogólnokształcącym im. Marii Skłodowskiej-Curie w Sanoku. Od 1952 do 1953 był członkiem Komisji Oświaty i Kultury przy Miejskiej Radzie Narodowej w Sanoku. Od 1960 był członkiem Związku Bojowników o Wolność i Demokrację, należał do oddziału (powiatowego) w Sanoku ZBoWiD, 23 maja 1971 został wybrany członkiem zarządu, 21 października 1973 wybrany zastępcą członka zarządu oddziału miejskiego (działającego od 1 stycznia 1973 wskutek przekształcenia oddziału powiatowego na podstawie zmian administracyjnych). Był prelegentem z ramienia ZBoWiD. Potem należał do koła miejskiego ZBoWiD w Sanoku. W 1972 wszedł do składu Komisji Komunikacji Rady Miasta Sanoka. W okresie PRL początkowo był bezpartyjny, a potem przynależał do PZPR.
Jego żoną od 1948 była Dominika z domu Dębiec, nauczycielka, w tym w trakcie tajnego nauczania podczas II wojny światowej, a potem w I LO w Sanoku (1914–1984). Mieli troje dzieci. Zamieszkiwali przy ulicy Ignacego Daszyńskiego 7.
Adam Puzoń zmarł wskutek białaczki 5 lipca 1975 w Sanoku. Został pochowany na Cmentarzu Centralnym w Sanoku 8 lipca 1975. Tuż obok został pochowany inny żołnierz PSZ na Zachodzie, Jan Kocur.
Osobę Adama Puzonia opisał kpt. Marian Łoziński w swojej publikacji pt. "Przechodniu, powiedz Polsce... Wspomnienia z lat 1941–1945 rozpoczęte w Ahwazie, 150 km od Zatoki Perskiej" z 1985.

</doc>
<doc id="3551204" url="https://pl.wikipedia.org/wiki?curid=3551204" title="Mannu-ki-Adad (gubernator Subutu)">
Mannu-ki-Adad (gubernator Subutu)

Mannu-ki-Adad (akad. "Mannu-kī-Adad", tłum. „Któż jest jak Adad?”) – wysoki dostojnik, gubernator prowincji Subutu (Supite) za rządów asyryjskiego króla Sennacheryba (704-681 p.n.e.); według "Asyryjskiej kroniki eponimów" w 683 r. p.n.e. pełnił urząd "limmu" (eponima). Osoba o jego imieniu - być może właśnie on - występuje w korespondencji króla Sargona II (722-705 p.n.e.) w roli gubernatora jednej ze wschodnich prowincji.

</doc>
<doc id="3551205" url="https://pl.wikipedia.org/wiki?curid=3551205" title="Sergiu Sîrbu">
Sergiu Sîrbu

Sergiu Sîrbu nieraz Serghei Sârbu, ros. Сергей Сырбу, "Siergiej Syrbu" (ur. 15 września 1960 w Kiszyniowie, Mołdawska SRR) – mołdawski piłkarz, grający na pozycji obrońcy lub pomocnika, trener piłkarski.
Kariera piłkarska.
Kariera klubowa.
W 1977 rozpoczął karierę piłkarską w klubie Speranța Drochia. Potem występował w klubach Start/Avtomobilist Tyraspol, Nistru Kiszyniów, SKA Odessa, Kołos Nikopol, Torentul Kiszyniów i Speranța Nisporeni. W 1998 zakończył karierę piłkarza w klubie Stimold-MIF Kiszyniów.
Kariera reprezentacyjna.
W 1991 rozegrał jeden mecz w składzie narodowej reprezentacji Mołdawii.
Kariera trenerska.
Po zakończeniu kariery piłkarza rozpoczął pracę szkoleniowca. Od 1992 do października 1993 oraz od sierpnia do października 2003 prowadził Zimbru Kiszyniów. Również latem 2012 pełnił obowiązki głównego trenera Zimbru. W Torentul Kiszyniów łączył funkcje piłkarskie i trenerskie. Stał na czele klubów Iscra-Stali Rybnica i Rapid Ghidighici. W 2014 wyemigrował na stałe do USA.

</doc>
<doc id="3551206" url="https://pl.wikipedia.org/wiki?curid=3551206" title="Lukáš Klimek">
Lukáš Klimek

Lukáš Klimek (ur. 14 listopada 1986 w Ostrawie) – czeski hokeista, reprezentant Czech.
Kariera.
Lukáš Klímek urodził się w 1986 roku w kraju morawsko-śląskim. Karierę sportową rozpoczął w drużynie juniorów klubu hokejowego "HC Vítkovice", następnie był od 2003 do 2004 członkiem drużyny juniorów U 18 i U 20 klubu "HC Sareza Ostrava". Od początku 2005 do 2006 pozostał w tym klubie. W 2004 roku drużyna hokejowa "HC Sareza Ostrava" zakwalifikowała się do 1. ligi czeskiej w hokeju na lodzie, w której grała jako "HC Poruba" do 2009 roku.
W okresie 2005-2006 Lukáš Klímek grał w Indianapolis na kontrakcie w Stanach Zjednoczonych w klubie hokejowm "Indiana Ice", który należał do ligi USHL.
Po powrocie do Europy Lukáš Klímek podpisał w 2006 roku kontrakt z klubem "HC Vítkovice Steel", należącym do czeskiej ekstraligi w hokeju na lodzie. Od maja 2013 gra jako napastnik z numerem 61 w drużynie hokejowej "Sparty Praga"; klubie czeskiej ekstraligi.

</doc>
<doc id="3551207" url="https://pl.wikipedia.org/wiki?curid=3551207" title="Lukas Klimek">
Lukas Klimek



</doc>
<doc id="3551209" url="https://pl.wikipedia.org/wiki?curid=3551209" title="Cerkiew Kazańskiej Ikony Matki Bożej w Wojsławicach">
Cerkiew Kazańskiej Ikony Matki Bożej w Wojsławicach



</doc>
<doc id="3551212" url="https://pl.wikipedia.org/wiki?curid=3551212" title="Trening kognitywny">
Trening kognitywny

Trening kognitywny, określany potocznie jako "neurobik", "trening mózgu" lub "fitness mózgu" – pojęcie to obejmuje ćwiczenia i aktywności, wykonywane i powtarzane w celu przywrócenia, rozwinięcia i poprawy niektórych funkcji poznawczych człowieka, takich jak pamięć czy inteligencja.
Do interwencji poprawiających funkcje poznawcze zalicza się: ćwiczenia fizyczne, specyficzne substancje odżywcze, sen, medytację, mnemotechniki, niektóre gry komputerowe, edukację muzyczną, stymulację przezczaszkową.
Trening kognitywny wykorzystywany jest w medycynie, np. w przypadku demencji.
Edukacja muzyczna i artystyczna.
Słuchanie niektórych rodzajów muzyki poprawia tymczasowo koncentrację, prowadząc do pobudzenia emocjonalnego. Jest to tzw. efekt Mozarta lub efekt Vivaldiego. Dzieci, które wcześnie zaczynają naukę gry na instrumencie muzycznym są inteligentniejsze od rówieśników. Struktura mózgu zawodowych muzyków jest inna od struktury mózgów osób, które muzyką się nie zajmują.
Kognitywny trening wspomagany komputerowo.
Wiele współczesnych gier komputerowych posiada cechy maszyn uczących, dlatego stanowią one formę treningu kognitywnego. Umiarkowane korzystanie z gier komputerowych przynosi obserwowalne korzyści emocjonalne, psychologiczne i społeczne. Ponieważ gry komputerowe są atrakcyjną formą rozrywki, proponuje się ich szersze wykorzystanie w edukacji. 
Z drugiej strony popularne platformy internetowe, oferujące proste gry do ćwiczeń mózgu, reklamują się jako narzędzia do poprawy szeroko rozumianych funkcji umysłowych, inteligencji i pamięci, choć w rzeczywistości dowody na to są niezbyt silne i skuteczność tego typu gier komputerowych jako narzędzie do treningu kognitywnego jest ograniczona.
Inne formy treningu kognitywnego.
Jedną z form interwencji rozważanych jako trening kognitywny jest mentalna arytmetyka. Wykonywanie obliczeń w pamięci aktywuje wszystkie aspekty pamięci roboczej. Badania "błyskawicznych kalkulatorów", ludzi potrafiących wykonywać obliczenia w pamięci na dużych liczbach, nie potwierdziły, aby osoby te posiadały ponadprzeciętną szybkość przetwarzania informacji.

</doc>
<doc id="3551215" url="https://pl.wikipedia.org/wiki?curid=3551215" title="Infrastruktura informacji przestrzennej">
Infrastruktura informacji przestrzennej

Infrastruktura informacji przestrzennej (IIP, ang. "spatial data infrastructure" – "SDI") – opisane metadanymi zbiory danych przestrzennych oraz dotyczące ich usługi, środki techniczne, procesy i procedury, które są stosowane i udostępniane przez współtworzące infrastrukturę informacji przestrzennej organy wiodące, inne organy administracji oraz osoby trzecie.

</doc>
<doc id="3551217" url="https://pl.wikipedia.org/wiki?curid=3551217" title="Kościół Podwyższenia Krzyża Świętego w Żmudzi">
Kościół Podwyższenia Krzyża Świętego w Żmudzi

Kościół Podwyższenia Krzyża Świętego – rzymskokatolicki parafialny kościół w Żmudzi, wzniesiony jako cerkiew unicka.
Historia.
Cerkiew unicka w Żmudzi została wzniesiona ok. 1753. Po likwidacji unickiej diecezji chełmskiej miejscową parafię przemianowano na prawosławną. W dwudziestoleciu międzywojennym, najpóźniej od 1923, cerkiew w Żmudzi była czynna i działała przy niej etatowa parafia wchodząca w skład dekanatu chełmskiego prawosławnej diecezji warszawsko-chełmskiej.
Po II wojnie światowej budynek sakralny przejęli katolicy, zaś od 1984 dawna cerkiew jest parafialnym kościołem.
Architektura.
Dawna cerkiew w Żmudzi jest budowlą drewnianą o konstrukcji zrębowej, jednonawową. Na wyposażeniu świątyni przetrwała z dawnego wyposażenia cerkiewnego unicka ikona Ukrzyżowania z 1757, wstawiona do głównego ołtarza. W ołtarzach bocznych znajdują się obrazu Matki Bożej z Dzieciątkiem oraz św. Antoniego, oba z XVIII w..
Dzwonnica kościelna jest budowlą wolno stojącą. Znajduje się na niej jeden dzwon z 1643.

</doc>
<doc id="3551219" url="https://pl.wikipedia.org/wiki?curid=3551219" title="Özlem Gezer">
Özlem Gezer

Özlem Gezer (ur. 1981 w Hamburgu-Eppendorfie) – niemiecka dziennikarka pochodzenia tureckiego.
Życiorys.
Urodziła się w tureckiej rodzinie i wychowała się w hamburskiej dzielnicy St. Pauli. W szkole z trudnością adaptowała się wśród niemieckich koleżanek. W artykule "Warum ich nie zu einer richtigen Deutschen wurde" (Dlaczego nigdy nie zostałam prawdziwą Niemką) w tygodniku "Der Spiegel z 4 listopada 2013 opisuje swoje powolne wejście w świat kultury niemieckiej.
Rozpoczęła studia prawnicze na uniwersytecie w Hamburgu, ale przerwała je, by studiować dziennikarstwo w szkole im. Henri Nannena. W osiemnastym roku życia rozpoczęła pracę dziennikarską na stanowisku niezależnego współpracownika tygodnika ilustrowanego "stern" oraz korespondentki telewizji ZDF w Stambule. Po ukończeniu studiów została w styczniu 2012 redaktorką w dziale do spraw Niemiec tygodnika informacyjnego "Der Spiegel", następnie w dziale spraw społecznych tegoż tygodnika.
Jest m.in. autorką korespondencji o trzęsieniu ziemi w Gölcük 1999, zajmowała się sprawą Austriaka Josefa Fritzla, który latami więził i molestował swoją córkę w podziemnym ukryciu, o masakrze w szkole w Winnenden oraz o islamistycznym ugrupowaniu terrorystycznym w Sauerlandzie. Zajmowała się też sprawą imigracji ekonomicznej obywateli państw, które weszły do Unii Europejskiej w roku 2004. Stworzyła również reportaż o kolekcjonerze dzieł sztuki Corneliusie Gurlittcie (1932–2014), który przechowywał w swoim mieszkaniu cenne dzieła sztuki odziedziczone po swoim ojcu, hitlerowskim handlarzu dziełami sztuki.
„Hate Poetry“.
Od roku 2013 Özlem Gezer wraz z dziennikarzami: Deniz Yücel, Yassin Musharbash, Mely Kiyak, Özlem Topçu, Hasnain Kazim, Doris Akrap i Ebru Taşdemir uczestniczy w „antyrasistowskiej akcji odczytowej“ "Hate Poetry" (poetyka nienawiści) w której odczytuje w stylu "Poetry Slam" listy niemieckich rasistów. W roku 2014 zespół założycielski "Hate Poetry" otrzymał nagrodę specjalną „Dziennikarza Roku”. Dziennik "Die Welt" zauważył. że "rzadko rasizm bywał tak zajmujący", podczas gdy "Die Tageszeitung" wspominała o "katarktycznym odczycie".

</doc>
<doc id="3551223" url="https://pl.wikipedia.org/wiki?curid=3551223" title="Nadine Zumkehr">
Nadine Zumkehr

Nadine Zumkehr (ur. 5 lutego 1985 w Frutigen) – szwajcarska siatkarka plażowa.
Reprezentowała Szwajcarię na Letnich Igrzyskach Olimpijskich 2012 w parze z Simone Kuhn. Zostały one wyeliminowane w 1/8 finału przez Amerykanki Jennifer Kessy i April Ross, które zdobyły ostatecznie srebrny medal.

</doc>
<doc id="3551225" url="https://pl.wikipedia.org/wiki?curid=3551225" title="Wojciech Pięciak">
Wojciech Pięciak

Wojciech Pięciak (ur. 4 listopada 1967 w Krakowie) – polski dziennikarz i publicysta, związany z "Tygodnikiem Powszechnym".
Życiorys.
Absolwent I Liceum Ogólnokształcącego im. Bartłomieja Nowodworskiego w Krakowie Od 1991 jest członkiem redakcji "Tygodnika Powszechnego", w którym jako autor debiutował w 1989. Jest tam kierownikiem działów „Świat” i „Historia”. Specjalizuje się w tematyce niemieckiej.

</doc>
<doc id="3551226" url="https://pl.wikipedia.org/wiki?curid=3551226" title="Kafr Ruma">
Kafr Ruma

Kafr Ruma (arab. كفر ومة) – miasto w Syrii, w muhafazie Idlib. W 2004 roku liczyło 12 276 mieszkańców.

</doc>
<doc id="3551228" url="https://pl.wikipedia.org/wiki?curid=3551228" title="Michał Wojciechowski">
Michał Wojciechowski



</doc>
<doc id="3551229" url="https://pl.wikipedia.org/wiki?curid=3551229" title="Alfred Riesser">
Alfred Riesser

Alfred Wilhelm Ludwik Riesser (ur. 4 lipca 1889 w Strusowie, zm. 7 lipca 1958 w Krakowie) – podpułkownik żandarmerii Wojska Polskiego, doktor praw.
Życiorys.
Alfred Wilhelm Ludwik Riesser urodził się 4 lipca 1889 w Strusowie, w ówczesnym powiecie trembowelskim Królestwa Galicji i Lodomerii, w rodzinie Juliana i Janiny z Sienkiewiczów. Gimnazjum ukończył w Tarnopolu. W 1906 odbył obowiązkową służbę wojskową w charakterze jednorocznego ochotnika. Następnie studiował na Wydziale Prawa Uniwersytetu Franciszkańskiego we Lwowie. Po ukończeniu studiów, krótko pracował w ubezpieczeniach wzajemnych. W czasie I wojny światowej walczył w szeregach 19 Pułku Piechoty Obrony Krajowej. Na stopień porucznika rezerwy został mianowany ze starszeństwem z 1 września 1915, a na stopień nadporucznika rezerwy ze starszeństwem z 1 listopada 1917.
25 lutego 1919 został przeniesiony z Oddziału Kontrolnego Żandarmerii na dworcu w Stanisławowie do Kierownictwa Organizacji Żandarmerii w Ministerstwie Spraw Wojskowych w Warszawie. 1 czerwca 1921, w stopniu rotmistrza, pełnił służbę w 6 Dywizjonie Żandarmerii Wojskowej we Lwowie. 18 marca 1922 został przeniesiony do 2 Dywizjonu Żandarmerii w Lublinie, w którym pełnił obowiązki zastępcy dowódcy dywizjonu. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 2. lokatą w korpusie oficerów żandarmerii. 31 marca 1924 awansował na majora ze starszeństwem z dniem 1 lipca 1924 i 2. lokatą w korpusie oficerów żandarmerii i został pełnoprawnym zastępcą dowódcy 2 Dywizjonu Żandarmerii. 13 września 1925 otrzymał przeniesienie do 10 Dywizjonu Żandarmerii w Przemyślu na stanowisko zastępcy dowódcy dywizjonu. W marcu 1927 otrzymał przeniesienie do 4 Dywizjonu Żandarmerii w Łodzi na stanowisko pełniącego obowiązki dowódcy dywizjonu. W kwietniu 1928 został zatwierdzony na stanowisku dowódcy dyonu. Na podpułkownika został awansowany ze starszeństwem z dniem 1 stycznia 1931 i 2. lokatą w korpusie oficerów żandarmerii. W marcu 1932 otrzymał przeniesienie do 8 Dywizjonu Żandarmerii w Toruniu na stanowisko dowódcy dywizjonu. W grudniu 1934 otrzymał przeniesienie do 5 Dywizjonu Żandarmerii w Krakowie na stanowisko dowódcy dywizjonu. Na tym stanowisku pozostawał do września 1939. 
W czasie kampanii wrześniowej był dowódcą żandarmerii Armii „Kraków”. Po kapitulacji Armii „Kraków” udało mu się przedostać do Rumunii, gdzie został internowany w obozie Târgoviște. Od lutego 1941 przebywał w niemieckiej niewoli. Krótko przebywał w Oflagu II C Woldenberg, a później został przeniesiony do innego obozu.
W 1945, po uwolnieniu z niewoli, powrócił do Krakowa. 1 października 1948 został przeniesiony w stan spoczynku. Pracował jako kierownik sekcji działu gospodarczego w Akademii Medycznej w Krakowie.
Zmarł w 7 lipca 1958 w Krakowie. Został pochowany na Cmentarzu Rakowickim (kwatera AB-wsch-2).

</doc>
<doc id="3551230" url="https://pl.wikipedia.org/wiki?curid=3551230" title="Al-Buwajda asz-Szarkijja">
Al-Buwajda asz-Szarkijja

Al-Buwajda asz-Szarkijja (arab. البويضة الشرقية) – miejscowość w Syrii, w muhafazie Hims. W 2004 roku liczyła 3196 mieszkańców.

</doc>
<doc id="3551232" url="https://pl.wikipedia.org/wiki?curid=3551232" title="Damina al-Gharbijja">
Damina al-Gharbijja

Damina al-Gharbijja (arab. دمينة الغربية) – miejscowość w Syrii, w muhafazie Hims. W 2004 roku liczyła 1012 mieszkańców.

</doc>
<doc id="3551234" url="https://pl.wikipedia.org/wiki?curid=3551234" title="Damina asz-Szarkijja">
Damina asz-Szarkijja

Damina asz-Szarkijja (arab. دمينة الشرقية) – miejscowość w Syrii, w muhafazie Hims. W 2004 roku liczyła 1893 mieszkańców.

</doc>
<doc id="3551235" url="https://pl.wikipedia.org/wiki?curid=3551235" title="Shinya Matsumoto">
Shinya Matsumoto



</doc>
<doc id="3551237" url="https://pl.wikipedia.org/wiki?curid=3551237" title="Sohsuke Takatani">
Sohsuke Takatani



</doc>
<doc id="3551239" url="https://pl.wikipedia.org/wiki?curid=3551239" title="Shogo Maeda">
Shogo Maeda



</doc>
<doc id="3551240" url="https://pl.wikipedia.org/wiki?curid=3551240" title="Ad-Dar al-Kabira">
Ad-Dar al-Kabira

Ad-Dar al-Kabira (arab. الدار الكبيرة) – miejscowość w Syrii, w muhafazie Hims. W 2004 roku liczyła 7280 mieszkańców.

</doc>
<doc id="3551243" url="https://pl.wikipedia.org/wiki?curid=3551243" title="Chijarat Dannun">
Chijarat Dannun

Chijarat Dannun (arab. خيارة دنون) – miasto w Syrii, w muhafazie Damaszek. W 2004 roku liczyło 3645 mieszkańców.

</doc>
<doc id="3551245" url="https://pl.wikipedia.org/wiki?curid=3551245" title="Nicole Schnyder-Benoît">
Nicole Schnyder-Benoît

Nicole Schnyder-Benoît (ur. 13 marca 1973 w Biel/Bienne) – szwajcarska siatkarka plażowa. Złota i srebrna medalistka Mistrzostw Europy, uczestniczka Letnich Igrzyskach Olimpijskich 2004.
W 2001 zdobyła srebrny medal Mistrzostw Europy we włoskim Jesolo wraz z Simone Kuhn. Przegrały w finale z reprezentującymi Grecję Vasso Karantasiou i Effrosyni Sfyri 21:14, 27:25 w setach. W 2004 para Schnyder-Benoît/Kuhn zdobyła złoty medal Mistrzostw Europy w niemieckim Timmendorfer Strand. W finale pokonały Norweżki Susanne Glesnes i Kathrine Maaseide 21:13, 21:16. W 2004 Reprezentowały Szwajcarię na Letnich Igrzyskach Olimpijskich w Atenach. Zostały one wyeliminowane w rundzie grupowej.

</doc>
<doc id="3551246" url="https://pl.wikipedia.org/wiki?curid=3551246" title="Chirbat al-Ward">
Chirbat al-Ward

Chirbat al-Ward (arab. خربة الورد) – miejscowość w Syrii, w muhafazie Damaszek. W 2004 roku liczyła 7293 mieszkańców.

</doc>
<doc id="3551248" url="https://pl.wikipedia.org/wiki?curid=3551248" title="Dane opisowe">
Dane opisowe



</doc>
<doc id="3551252" url="https://pl.wikipedia.org/wiki?curid=3551252" title="Broken Bow (Oklahoma)">
Broken Bow (Oklahoma)

Broken Bow – miasto w Stanach Zjednoczonych, w stanie Oklahoma, w hrabstwie McCurtain.

</doc>
<doc id="3551253" url="https://pl.wikipedia.org/wiki?curid=3551253" title="Pałac w Strusowie">
Pałac w Strusowie

 
Pałac w Strusowie – pałac wybudowany w XVIII w. w Strusowie nad rzeką Seret.
Opis.
Okazały pałac wzniesiony został w stylu klasycystycznym przez rodzinę Lanckorońskich. Przy pałacu znajdowała się stadnina koni arabskich.

</doc>
<doc id="3551254" url="https://pl.wikipedia.org/wiki?curid=3551254" title="Mahan Moin">
Mahan Moin

Mahan Fathi Moin (ur. 11 marca 1982) – szwedzka piosenkarka i autorka tekstów pochodzenia irańskiego, uczestniczka "Melodifestivalen 2014".
Życiorys.
Wczesne lata.
Urodziła się w Iranie, do Szwecji wyemigrowała wraz z rodzicami, gdy miała 9 lat.
Kariera.
W 2011 zdobyła trzecie miejsce w "Googoosh Music Academy", perskiej wersji programu telewizyjnego "Idol". Wydała kilka teledysków w języku perskim.
W 2014 z piosenką „Aleo”, którą napisała i skomponowała razem z Wrethov’em, wzięła udział w "Melodifestivalen 2014", serii koncertów mających na celu wyłonienie reprezentanta Szwecji w 59. Konkursie Piosenki Eurowizji w Kopenhadze. 1 lutego wystąpiła w pierwszym półfinale preselekcji, organizowanym w Malmö Arena, i nie zakwalifikowała się do następnego etapu, zdobywszy 6 943 głosów od widzów.
W listopadzie 2016 użyczyła głosu do piosenki „Spirit” polskiego DJ-a Gromee’ego. Kompozycja znalazła się na 1. miejscu listy AirPlay, najczęściej odtwarzanych utworów w polskich rozgłośniach radiowych. Singel w Polsce został certyfikowany platyną za sprzedaż w ponad 20 tysiącach kopii. 19 kwietnia 2017 ukazał się kolejny wspólny singel duetu, „Runaway”. Utwór notowany na 7. miejscu w zestawieniu AirPlay i został certyfikowany złotem za sprzedaż w ponad 10 tysiącach kopii. Oba nagrania oraz utwór „Lingo” trafiły na debiutancki album studyjny Gromee’ego, zatytułowany "Chapter One".
Jest współautorką piosenki „Light Me Up” Gromee’ego i Lukasa Meijera, która w maju 2018 reprezentowała Polskę w 63. Konkursie Piosenki Eurowizji w Lizbonie. 15 października 2019 wydała album kompilacyjny pt. "Asbe Sefid".

</doc>
<doc id="3551255" url="https://pl.wikipedia.org/wiki?curid=3551255" title="Robert Pache">
Robert Pache

Robert Pache (ur. 26 września 1897 w Morges, zm. 31 grudnia 1974) – szwajcarski piłkarz grający na pozycji napastnika. W swojej karierze rozegrał 15 meczów w reprezentacji Szwajcarii, w których strzelił 8 goli.
Kariera piłkarska.
Swoją karierę piłkarską Pache rozpoczął w klubie Servette FC. Zadebiutował w nim w sezonie 1917/1918. W debiutanckim sezonie wywalczył z Servette mistrzostwo Szwajcarii. W 1919 roku odszedł do francuskiego CA Paris. W sezonie 1920/1921 zdobył z nim Puchar Francji. W 1921 roku wrócił do Servette i w sezonie 1921/1922 został z nim mistrzem kraju. W 1925 roku odszedł z Servette do niemieckiego FSV Frankfurt, w którym w 1931 roku zakończył swoją karierę.
Kariera reprezentacyjna.
W reprezentacji Szwajcarii Pache zadebiutował 6 listopada 1921 roku w zremisowanym 1:1 towarzyskim meczu z Włochami, rozegranym w Genewie. W 1924 roku wystąpił z kadrą Szwajcarii na Igrzyskach Olimpijskich w Paryżu. Zdobył na nich srebrny medal. Od 1921 do 1924 roku rozegrał w kadrze narodowej 15 meczów, w których strzelił 8 goli.

</doc>
<doc id="3551257" url="https://pl.wikipedia.org/wiki?curid=3551257" title="Akraba (Damaszek)">
Akraba (Damaszek)

Akraba (arab. عقربا) – miejscowość w Syrii, w muhafazie Damaszek. W 2004 roku liczyła 6799 mieszkańców.

</doc>
<doc id="3551259" url="https://pl.wikipedia.org/wiki?curid=3551259" title="Broken Bow (Nebraska)">
Broken Bow (Nebraska)

Broken Bow – miasto w Stanach Zjednoczonych, w stanie Nebraska, siedziba administracyjna hrabstwa Custer.

</doc>
<doc id="3551264" url="https://pl.wikipedia.org/wiki?curid=3551264" title="Dakota City (Nebraska)">
Dakota City (Nebraska)

Dakota City – miasto w Stanach Zjednoczonych, w stanie Nebraska, siedziba administracyjna hrabstwa Dakota.

</doc>
<doc id="3551265" url="https://pl.wikipedia.org/wiki?curid=3551265" title="George Jeffery">
George Jeffery

George Jeffery (ur. 26 grudnia 1861 w Londynie, zm. 4 listopada 1937 w Stafford) – angielski rugbysta, reprezentant kraju.
W latach 1886–1887 rozegrał sześć spotkań dla angielskiej reprezentacji zdobywając jedno przyłożenie, które wówczas nie miało jednak wartości punktowej.

</doc>
<doc id="3551266" url="https://pl.wikipedia.org/wiki?curid=3551266" title="Bolesław Pastuszak">
Bolesław Pastuszak

Bolesław Pastuszak (ur. 26 listopada 1925 w Kniahininie, zm. 5 czerwca 2003 w Sanoku) – żołnierz Polskich Sił Zbrojnych na Zachodzie, nauczyciel.
Życiorys.
Urodził się 26 listopada 1925 w Kniahininie na Wołyniu jako syn Stanisława (ur. 1898) i Marii z domu Grzebień. W 1939 zakończył naukę w szkole podstawowej w Dubnie. Po agresji ZSRR na Polskę z 17 września 1939 i nastaniu okupacji sowieckiej został aresztowany przez sowietów 13 kwietnia 1940 i wywieziony wraz z matką i dwojgiem rodzeństwa w głąb ZSRR (w tym czasie jego ojciec Stanisław Pastuszak został zamordowany przez NKWD w ramach zbrodni katyńskiej z tzw. Ukraińskiej Listy Katyńskiej). Pracował jako pastuch za dnia zwierząt hodowlanych na stepie (w związku z czym zmieniono mu nazwisko na "Pastuszenko"). Wraz z rodziną był zobowiązany także do uprawy pola.
Na mocy układu Sikorski-Majski z 30 lipca 1941 został powołany do wojska mając wówczas niespełna 16 lat (z uwagi na swój wiek formalnie jako ochotnik). Po pokonaniu ok. 3 tys. km dotarł do Ługowoje, gdzie 10 lutego 1942 został przydzielony do kompanii łączności 10 Dywizji Piechoty Polskich Sił Zbrojnych w ZSRR gen. Władysława Andersa. Po ewakuacji z ZSRR od połowy 1942 służył w szeregach 3 Karpackiego batalionu łączności 3 Dywizji Strzelców Karpackich. Przebył szlak przez Bliski Wschód. Od końca 1943 jako żołnierz 2 Korpusu Polskiego brał udział w kampanii włoskiej na stanowisku telegrafisty. Uczestniczył w walkach w bitwie o Monte Cassino. Dosłużył stopnia starszego szeregowego. Pod koniec działań wojennych oraz już po zakończeniu wojny kształcił się na poziomie szkoły średniej w ramach gimnazjum 3 Dywizji Strzelców Karpackich. 
Po pobycie w Wielkiej Brytanii powrócił do Polski w 1947. Osiedlił się w Sanoku, skąd pochodzili jego rodzice. Władze Polski Ludowej dwukrotnie odbierały mu obywatelstwo polskie. Od 1948 do 1954 był zatrudniony w sanockiej fabryce Sanowag. Od 1954 do 1982 pracował w przyzakładowym Technikum Mechanicznym w Sanoku, kolejno jako technika planista od 1954, starszy kalkulator od 1955, technik normowania od 1956, starszy technolog od 1958. W 1959 zdał maturę i od tego czasu do 1967 był nauczycielem zawodu do 1967. W połowie 1967 został absolwentem studiów dla nauczycieli szkół zawodowych. Od 1972 pełnił funkcję zastępcy kierownika warsztatów, a od 1976 kierownika warsztatów w przemianowanym Zespole Szkół Mechanicznych. Od 1978 pracował w kontroli technicznej. W 1982 odszedł na emeryturę.
Od 1958 należał do ZBoWiD. Około 1990 został awansowany na stopień kaprala, a w 1995 na plutonowego. Wykonywał makiety, rzeźby i obrazy artystyczne. Udostępnił obrazy swojego autorstwa do ekspozycji wystawy pt. „Sanoczanie pod Monte Cassino”, zorganizowanej w 1994 w Sanoku przez historyka Andrzeja Romaniaka.
Zmarł 5 czerwca 2003. Został pochowany na cmentarzu przy ul. Rymanowskiej w Sanoku. Jego żoną była Maria (1928–1976).

</doc>
<doc id="3551268" url="https://pl.wikipedia.org/wiki?curid=3551268" title="Chadron (Nebraska)">
Chadron (Nebraska)

Chadron – miasto w Stanach Zjednoczonych, w stanie Nebraska, siedziba administracyjna hrabstwa Dawes.

</doc>
<doc id="3551269" url="https://pl.wikipedia.org/wiki?curid=3551269" title="Tando Adam">
Tando Adam

Tando Adam – miasto w Pakistanie, w prowincji Sindh. W 1998 roku miasto liczyło 104 907 mieszkańców.

</doc>
<doc id="3551270" url="https://pl.wikipedia.org/wiki?curid=3551270" title="Candidplatz (stacja metra)">
Candidplatz (stacja metra)



</doc>
<doc id="3551271" url="https://pl.wikipedia.org/wiki?curid=3551271" title="Serghei Stroenco">
Serghei Stroenco

Serghei Stroenco, ros. Сергей Васильевич Строенко, "Siergiej Wasiljewicz Strojenko" (ur. 22 lutego 1967 we wsi Mykolajiwka-Noworosijska w obwodzie odeskim, Ukraińska SRR, zm. 24 grudnia 2013 we wsi Vladimirovca w rejonie Slobozia, Mołdawia) – mołdawski piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W 1984 rozpoczął karierę piłkarską w Avtomobilist Tyraspol, który potem zmienił nazwę na Tekstilșcik. W 1987 został powołany do służby wojskowej, gdzie bronił barw SKA Odessa. W 1988 powrócił do tyraspolskiego klubu, który potem nazywał się Tiras i Tiligul. Po 13 latach latem 2001 przeszedł do Zimbru Kiszyniów. Latem następnego roku przeniósł się do Agro Kiszyniów. W 2003 powrócił Tiligulu Tyraspol, w którym zakończył karierę piłkarza w roku 2009. Jest jedną z legend piłki nożnej w Tyraspolu, po zagraniu prawie dwóch dekad dla Tiligulu, w sumie w barwach tyraspolskiego klubu rozegrał 497 meczów i zdobył 37 goli.
Kariera reprezentacyjna.
W 1992 debiutował w narodowej reprezentacji Mołdawii. 17 października 2007 rozegrał swój ostatni mecz w barwach reprezentacji w wieku 40 lat 237 dni, co jest rekordem kadry Mołdawii. Był kapitanem drużyny. Łącznie rozegrał 46 meczów.
Kariera trenerska.
Po zakończeniu kariery piłkarza rozpoczął pracę szkoleniowca. W lipcu 2010 stał na czele klubu Academia UTM Kiszyniów, a we wrześniu 2010 został zwolniony. 27 maja 2011 został mianowany na stanowisko głównego trenera Zimbru Kiszyniów, który prowadził do maja 2012.
24 grudnia 2013 samochód kierowany przez Serghei Stroenco, zderzył się z samochodem, który wjechał w nadjeżdżającego pasa na drodze Tyraspol - Odessa. Były kapitan reprezentacji Mołdawii i Tiligulu zginął na miejscu w wieku 46 lat..

</doc>
<doc id="3551272" url="https://pl.wikipedia.org/wiki?curid=3551272" title="Cozad">
Cozad

Cozad – miasto w Stanach Zjednoczonych, w stanie Nebraska, w hrabstwie Dawson.

</doc>
<doc id="3551273" url="https://pl.wikipedia.org/wiki?curid=3551273" title="Obiekt przestrzenny">
Obiekt przestrzenny

Obiekt przestrzenny – abstrakcyjna reprezentacja przedmiotu, zjawiska fizycznego lub zdarzenia związanego z określonym miejscem lub obszarem geograficznym.

</doc>
<doc id="3551276" url="https://pl.wikipedia.org/wiki?curid=3551276" title="Gothenburg">
Gothenburg

Gothenburg – miasto w Stanach Zjednoczonych, w stanie Nebraska, w hrabstwie Dawson.

</doc>
<doc id="3551280" url="https://pl.wikipedia.org/wiki?curid=3551280" title="Fusaea longifolia">
Fusaea longifolia

Fusaea longifolia (Aubl.) Saff. – gatunek rośliny z rodziny flaszowcowatych ("Annonaceae" Juss.). Występuje naturalnie w Boliwii, Peru, Ekwadorze, Kolumbii, Wenezueli, Gujanie, Surinamie, Gujanie Francuskiej oraz Brazylii (w stanach Acre, Amazonas, Amapá, Pará, Rondônia, Roraima, Maranhão i Mato Grosso). 
Biologia i ekologia.
Rośnie w lasach. Występuje na wysokości do 500 m n.p.m.
Zastosowanie.
Owoce tego gatunku są jadalne.

</doc>
<doc id="3551281" url="https://pl.wikipedia.org/wiki?curid=3551281" title="Bronisław Wajda (1920–2007)">
Bronisław Wajda (1920–2007)

Bronisław Franciszek Wajda (ur. 12 listopada 1920 w Dąbrówce Polskiej, zm. 3 marca 2007) – polski działacz kombatancki i społeczny, więzień obozów niemieckich podczas II wojny światowej.
Życiorys.
Urodził się 12 listopada 1920 w Dąbrówce Polskiej pod Sanokiem. Był synem Józefa i Józefy. Uzyskał wykształcenie średnie.
Po wybuchu II wojny światowej 1939 i nastaniu okupacji niemieckiej ziem polskich jako uczeń gimnazjum został aresztowany przez Niemców na ulicy 6 maja 1940. Był przetrzymywany w więzieniu sanockim do 11 maja, w więzieniu w Tarnowie, skąd – wraz z grupą ponad 758 młodych Polaków – 14 czerwca 1940 został przewieziony do obozu KL Auschwitz – był to pierwszy masowy transport do Auschwitz. W obozie otrzymał numer obozowy 182. W obozie został skierowany do pracy przy produkcji elementów z cementu (niem. "Betonkolonne"). 15 kwietnia 1943 został wywieziony z Auschwitz. W 1943 został przeniesiony do obozu KL Mauthausen-Gusen. Tam po wyzwoleniu przez aliantów odzyskał wolność u kresu wojny 6 maja 1945.
Po wojnie powrócił do Sanoka. W 1945 został współzałożycielem sanockiego oddziału Związku byłych Więźniów Ideowo-Politycznych z czasów wojny z lat 1939–1945 (wraz z nim Arnold Andrunik, Jan Bezucha, Mieczysław Urbański) i 7 października 1945 wybrany skarbnikiem zarządu. Po przemianowano organizacji w lutym 1947 został wybrany skarbnikiem zarządu koła w Sanoku Polskiego Związku Byłych Więźniów Politycznych Hitlerowskich Więzień i Obozów Koncentracyjnych, ponownie wybrany 16 marca 1948. W 1949 organizację wcielono do Związku Bojowników o Wolność i Demokrację. Jesienią 1952 został wybrany członkiem zarządu oddziału powiatowego ZBoWiD w Sanoku, 20 marca 1957 przewodniczącym komisji rewizyjnej, 7 grudnia 1958 zastępcą członka. W 1965 został prelegentem tej organizacji i był nim nadal w 1979. W połowie 1977 po rezygnującym J. Lassocie objął funkcję skarbnika zarządu koła miejsko-gminnego ZBoWiD w Sanoku, następnie formalnie wybrany na tę funkcję 23 października 1977, ponownie 11 maja 1980, 28 listopada 1982 wybrany wiceprezesem zarządu, o złożeniu rezygnacji motywowanej względami prywatnymi 22 marca 1983 został czasowo zwolniony z pełnienia funkcji na okres sześciu miesięcy, jednak już nie powrócił do tego zajęcia w kole Sanok, natomiast później został włączony do składu Wojewódzkiej Komisji rewizyjnej ZBoWiD. Z sanockiego ZBoWiDu w 1977 został delegowany do Komisji do spraw Profilaktyki Miejskiego Komitetu Frontu Jedności Narodu. Należał do PZPR.
W 1946 zdał maturę w I Państwowej Szkole Męskiej Stopnia Podstawowego i Licealnego w klasie o profilu humanistycznym. W 1982 jako emeryt został wybrany ławnikiem sądowym w Sanoku.
Bronisław Wajda zmarł 3 marca 2007. Jego żoną była Zofia (1923–2009). Oboje zostali pochowani na Cmentarzu Centralnym w Sanoku.
Osoba Bronisława Wajdy została opisana w książce wspomnieniowej Jerzego Ptakowskiego pt. "Oświęcim bez cenzury i bez legend" (1985).

</doc>
<doc id="3551282" url="https://pl.wikipedia.org/wiki?curid=3551282" title="Chappell (Nebraska)">
Chappell (Nebraska)

Chappell – miasto w Stanach Zjednoczonych, w stanie Nebraska, siedziba administracyjna hrabstwa Deuel.

</doc>
<doc id="3551283" url="https://pl.wikipedia.org/wiki?curid=3551283" title="Dinosaur Jr">
Dinosaur Jr



</doc>
<doc id="3551284" url="https://pl.wikipedia.org/wiki?curid=3551284" title="Bronisław Wajda">
Bronisław Wajda



</doc>
<doc id="3551286" url="https://pl.wikipedia.org/wiki?curid=3551286" title="Ponca (Nebraska)">
Ponca (Nebraska)

Ponca – miasto w Stanach Zjednoczonych, w stanie Nebraska, siedziba administracyjna hrabstwa Dixon.

</doc>
<doc id="3551287" url="https://pl.wikipedia.org/wiki?curid=3551287" title="Użytkowanie ziemi">
Użytkowanie ziemi



</doc>
<doc id="3551291" url="https://pl.wikipedia.org/wiki?curid=3551291" title="NiP">
NiP



</doc>
<doc id="3551292" url="https://pl.wikipedia.org/wiki?curid=3551292" title="Park im. Stefana Wiecheckiego &quot;Wiecha&quot;">
Park im. Stefana Wiecheckiego &quot;Wiecha&quot;



</doc>
<doc id="3551296" url="https://pl.wikipedia.org/wiki?curid=3551296" title="Wakefield (Nebraska)">
Wakefield (Nebraska)

Wakefield – miasto w Stanach Zjednoczonych, w stanie Nebraska, w hrabstwie Dixon.

</doc>
<doc id="3551299" url="https://pl.wikipedia.org/wiki?curid=3551299" title="Scribner">
Scribner

Scribner – miasto w Stanach Zjednoczonych, w stanie Nebraska, w hrabstwie Dodge.

</doc>
<doc id="3551302" url="https://pl.wikipedia.org/wiki?curid=3551302" title="Hyperoodon">
Hyperoodon



</doc>
<doc id="3551303" url="https://pl.wikipedia.org/wiki?curid=3551303" title="Podróż apostolska Jana Pawła II do Szwajcarii (1984)">
Podróż apostolska Jana Pawła II do Szwajcarii (1984)

22. podróż apostolska Jana Pawła II odbyła się w dniach 12-17 czerwca 1984 roku. Papież odwiedził Szwajcarię.
Pielgrzymka do Szwajcarii miała dwa główne cele ekumeniczny oraz udział w obchodach jubileuszu 1000-lecia opactwa benedyktynów w Einsiedeln. 
Przebieg pielgrzymki.
Przebieg pielgrzymki był następujący:

</doc>
<doc id="3551305" url="https://pl.wikipedia.org/wiki?curid=3551305" title="Wydział Elektrotechniki, Informatyki i Telekomunikacji Uniwersytetu Zielonogórskiego">
Wydział Elektrotechniki, Informatyki i Telekomunikacji Uniwersytetu Zielonogórskiego



</doc>
<doc id="3551306" url="https://pl.wikipedia.org/wiki?curid=3551306" title="North Bend (Nebraska)">
North Bend (Nebraska)

North Bend – miasto w Stanach Zjednoczonych, w stanie Nebraska, w hrabstwie Dodge.

</doc>
<doc id="3551308" url="https://pl.wikipedia.org/wiki?curid=3551308" title="Ralston (Nebraska)">
Ralston (Nebraska)

Ralston – miasto w Stanach Zjednoczonych, w stanie Nebraska, w hrabstwie Douglas.

</doc>
<doc id="3551309" url="https://pl.wikipedia.org/wiki?curid=3551309" title="Wal butelkonosy północny">
Wal butelkonosy północny



</doc>
<doc id="3551310" url="https://pl.wikipedia.org/wiki?curid=3551310" title="Benkelman (Nebraska)">
Benkelman (Nebraska)

Benkelman – miasto w Stanach Zjednoczonych, w stanie Nebraska, siedziba administracyjna hrabstwa Dundy.

</doc>
<doc id="3551313" url="https://pl.wikipedia.org/wiki?curid=3551313" title="Piotr Klimek (muzykolog)">
Piotr Klimek (muzykolog)

Piotr Klimek (ur. 1973 w Szczecinie) – polski kompozytor, producent muzyczny i nauczyciel akademicki.
Życiorys.
Piotr Klimek ukończył liceum muzyczne w klasie kontrabasu w Szczecinie i studiował do 1997 w Królewskim Konserwatorium Muzycznym (Koninklijk Conservatorium) w Hadze u profesorów Giliusa van Bergeijka oraz Diderika Wagenaara. Następnie studiował teorię muzyki oraz kompozycję na Akademii Muzycznej im. Ignacego Jana Paderewskiego w Poznaniu u profesor Grażyny Pstrokońskiej-Nawratil oraz profesorów Włodzimierza Kotońskiego i Marka Jasińskiego. W 2003 roku uzyskał na Akademii Muzycznej w Poznaniu promocję doktorską w dziedzinie kompozycji.
Od 1998 roku jest wykładowcą przedmiotów muzycznych na Uniwersytecie Szczecińskim oraz na Wydziale Edukacji Muzycznej i Wydziale Malarstwa i Nowych Mediów Akademii Sztuki w Szczecinie. W 2003 roku wykładał jako profesor wizytujący w Królewskim Konserwatorium Muzycznym w Hadze, zaś w 2009 roku w Zürcher Hochschule der Künste w Zurychu. Od roku 2013 prorektor ds. artystycznych i współpracy z zagranicą Akademii Sztuki w Szczecinie.
Piotr Klimek jest od 2010 roku członkiem Związku Kompozytorów Polskich. Od 1 września 2017 jest dyrektorem Teatru Animacji w Poznaniu.

</doc>
<doc id="3551317" url="https://pl.wikipedia.org/wiki?curid=3551317" title="Curtis (Nebraska)">
Curtis (Nebraska)

Curtis – miasto w Stanach Zjednoczonych, w stanie Nebraska, w hrabstwie Frontier.

</doc>
<doc id="3551318" url="https://pl.wikipedia.org/wiki?curid=3551318" title="Miron Gaj">
Miron Gaj

Miron Mateusz Gaj (ur. 22 sierpnia 1927 w Koronowie, zm. 2 lipca 2015 w Chwałowicach) – polski fizyk, współtwórca polskiej szkoły optyki.
Życiorys.
W 1951 ukończył studia fizyczne na Uniwersytecie Wrocławskim, w latach 1951-1954 pracował w oddziale wrocławskim Państwowego Instytutu Matematycznego w Warszawie, od 1954 był pracownikiem Politechniki Wrocławskiej, w Katedrze Fizyki, a po jej przekształceniu, w Instytucie Fizyki Doświadczalnej (od 1968) i Instytucie Fizyki (od 1974). W 1959 otrzymał stopień doktora inżyniera, w 1963 doktora habilitowanego, w 1971 mianowany profesorem nadzwyczajnym, w 1980 profesorem zwyczajnym. W latach 1967-1968 kierował Zakładem Metrologii, w latach 1968-1971 Zakładem Teorii Układów Optycznych, w latach 1981-1983 był dziekanem Wydziału Podstawowych Problemów Techniki. W 1971 był inicjatorem, a następnie został redaktorem naczelnym pisma "Optica Applicata". Członek Amerykańskiego Towarzystwa Optycznego, Sekcji Optyki Komitetu Fizyki PAN.
W 1967 otrzymał nagrodę Polskiego Towarzystwa Fizycznego, w 1974 został odznaczony Krzyżem Kawalerskim Orderu Odrodzenia Polski, Złotą Odznaką Politechniki Wrocławskiej, Medalem 30-lecia Politechniki Wrocławskiej oraz Medalem za Zasługi dla Uniwersytetu Palackiego w Ołomuńcu.

</doc>
<doc id="3551321" url="https://pl.wikipedia.org/wiki?curid=3551321" title="Kir-Chareszet">
Kir-Chareszet

Al-Karak

</doc>
<doc id="3551322" url="https://pl.wikipedia.org/wiki?curid=3551322" title="Queen + Adam Lambert 2015 South American Tour">
Queen + Adam Lambert 2015 South American Tour

Queen + Adam Lambert 2015 South American Tour – czwarta trasa koncertowa Queen + Adam Lambert w Ameryce Południowej, która odbyła się we wrześniu 2015 r. Obejmowała sześć koncertów.
Program koncertów.
W Buenos Aires i Córdobie zespół zagrał „Love of My Life” oraz „Las Palabras de Amor”.

</doc>
<doc id="3551323" url="https://pl.wikipedia.org/wiki?curid=3551323" title="Kir-Moab">
Kir-Moab

Al-Karak

</doc>
<doc id="3551324" url="https://pl.wikipedia.org/wiki?curid=3551324" title="Kir Moab">
Kir Moab

Al-Karak

</doc>
<doc id="3551325" url="https://pl.wikipedia.org/wiki?curid=3551325" title="Kir-Chareset">
Kir-Chareset

Al-Karak

</doc>
<doc id="3551326" url="https://pl.wikipedia.org/wiki?curid=3551326" title="Kir-Chares">
Kir-Chares

Al-Karak

</doc>
<doc id="3551327" url="https://pl.wikipedia.org/wiki?curid=3551327" title="Kir-Cheres">
Kir-Cheres

Al-Karak

</doc>
<doc id="3551328" url="https://pl.wikipedia.org/wiki?curid=3551328" title="Characmoba">
Characmoba

Al-Karak

</doc>
<doc id="3551329" url="https://pl.wikipedia.org/wiki?curid=3551329" title="Beaver City">
Beaver City

Beaver City – miasto w Stanach Zjednoczonych, w stanie Nebraska, siedziba administracyjna hrabstwa Furnas.

</doc>
<doc id="3551330" url="https://pl.wikipedia.org/wiki?curid=3551330" title="Pepe Lienhard">
Pepe Lienhard

Pepe Lienhard, właśc. Peter Rudolf Lienhard (ur. 23 marca 1946 w Lenzburgu) – szwajcarski Bandleader, założyciel i lider zespołu Pepe Lienhard Band, reprezentant Szwajcarii w 21. Konkursie Piosenki Eurowizji w 1977 roku.
Kariera muzyczna.
Lienhard zaczął grać w zespołach muzycznych już za czasów uniwersyteckich, kiedy był członkiem formacji The College Stompers. W 1969 roku przerwał studia prawnicze i założył swój własny, profesjonlany sekstet o nazwie Pepe Lienhard Band, z którym wydał pięć płyt studyjnych: "Happy People" (1976), "Swiss Lady" (1977), "Pop X 6" (1977), "It’s the Right Time" (1978) i "Hör zu Tanz-Party" (1982). W 1977 roku grupa wzięła udział w krajowych eliminacjach eurowizyjnych z utworem „Swiss Lady”. W styczniu wystąpiła w finale selekcji i zajęła ostatecznie pierwsze miejsce po zdobyciu największego poparcia jurorów, dzięki czemu została wybrana na reprezentanta Szwajcarii w 22. Konkursie Piosenki Eurowizji organizowanym w Londynie. 7 maja wystąpiła w finale widowiska i zajęła w nim ostatecznie szóste miejsce z 71 punktami na koncie. W latach 80. zespół towarzyszył austriackiemu piosenkarzowi Udo Jürgensowi w trakcie jego tras koncertowych, a także zagrał na jednej scenie z takimi artystami, jak m.in. Sammy Davis Jr. czy Frank Sinatra. 
W 1974 roku Lienhard wydał swoją debiutancką solową płytę zatytułowaną "Leanhard". W 1990 roku Lienhard wydał swój nowy album studyjny zatytułowany "Für meine Freunde", w 1996 – płytę pt. "Saxy LiebesTraum", zaś w 2005 – płytę pt. "Sounds Great". Od 1995 do 2011 roku prowadził Big Band Armii Szwajcarskiej. W lipcu 2010 roku wystąpił z nim podczas Montreux Jazz Festival.
W 1980 roku Lienhard stworzył Pepe Lienhard Orchester, z którą występował na galach, bankietach oraz wydarzeniach kulturalnych. W 2006 roku skomponował motyw przewodni niemieckiej wersji programu "Let’s Dance", w którym pełnił również funkcję dyrygenta orkiestry. W tym samym roku ukazała się płyta pt. "Let’s Dance" zawierająca kilkanaście tanecznych aranżacji wykorzystanych w programie.

</doc>
<doc id="3551331" url="https://pl.wikipedia.org/wiki?curid=3551331" title="Letnie Grand Prix w skokach narciarskich 2015 – Ałmaty">
Letnie Grand Prix w skokach narciarskich 2015 – Ałmaty

Dziewiąty i dziesiąty indywidualny konkurs cyklu Letniego Grand Prix w skokach narciarskich w sezonie 2015 odbył się w kazachskim Ałmaty. Konkursy zostały rozegrane 12 i 13 września bez przeprowadzenia kwalifikacji z powodu niewystarczającej liczby skoczków zgłoszonych do zawodów.

</doc>
<doc id="3551333" url="https://pl.wikipedia.org/wiki?curid=3551333" title="Gereon Iwański">
Gereon Iwański

Gereon Iwański (ur. 20 kwietnia 1931, zm. 11 października 2009 w Warszawie) – polski historyk ruchu robotniczego.
Życiorys.
Rozprawę doktorską pt. "Powstanie i działalność Związku Proletariatu Miast i Wsi 1922-1925" obronił 15 kwietnia 1972 w Instytucie Historycznym Uniwersytetu Warszawskiego (promotor: Henryk Jabłoński). Pracował w Zakładzie Historii Partii przy KC PZPR. Po rozwiązaniu Zakładu Historii Partii pracował w Centralnym Archiwum KC PZPR.
Autor haseł w "Słowniku biograficznym działaczy polskiego ruchu robotniczego".

</doc>
<doc id="3551334" url="https://pl.wikipedia.org/wiki?curid=3551334" title="Trey Gowdy">
Trey Gowdy

Harold Watson „Trey“ Gowdy (ur. 22 sierpnia 1964) – amerykański polityk, członek Partii Republikańskiej i kongresman ze stanu Karolina Południowa (w latach 2011-2019).

</doc>
<doc id="3551337" url="https://pl.wikipedia.org/wiki?curid=3551337" title="Simone Kuhn">
Simone Kuhn

Simone Kuhn (ur. 2 września 1980 w Wattwil) – szwajcarska siatkarka plażowa. Trzykrotna reprezentantka Szwajcarii na letnich igrzyskach olimpijskich, złota i srebrna medalistka Mistrzostw Europy.
W 2001 zdobyła srebrny medal Mistrzostw Europy we włoskim Jesolo wraz z Nicole Schnyder-Benoît. Przegrały w finale z reprezentującymi Grecję Vasso Karantasiou i Effrosyni Sfyri 21:14, 27:25 w setach. W 2004 para Schnyder-Benoît/Kuhn zdobyła złoty medal Mistrzostw Europy w niemieckim Timmendorfer Strand. W finale pokonały Norweżki Susanne Glesnes i Kathrine Maaseide 21:13, 21:16. W 2004 Reprezentowały Szwajcarię na Letnich Igrzyskach Olimpijskich w Atenach. Zostały one wyeliminowane w rundzie grupowej. W 2008 ponownie wystartowała na igrzyskach, tym razem w parze z Leą Schwer. Zakończyły rywalizację w fazie grupowej bez wygranego seta. Trzeci raz na igrzyskach wystartowała w 2012 z Nadine Zumkehr. Zostały one wyeliminowane w 1/8 finału przez Amerykanki Jennifer Kessy i April Ross, które zdobyły ostatecznie srebrny medal.

</doc>
<doc id="3551339" url="https://pl.wikipedia.org/wiki?curid=3551339" title="Wymore">
Wymore

Wymore – miasto w Stanach Zjednoczonych, w stanie Nebraska, w hrabstwie Gage.

</doc>
<doc id="3551340" url="https://pl.wikipedia.org/wiki?curid=3551340" title="Władysław Mroczkowski">
Władysław Mroczkowski

Władysław Mroczkowski (ur. 1930, zm. 8 grudnia 2012) − archiwista, polski historyk ruchu robotniczego. 
Życiorys.
Pracował w Zakładzie Historii Partii przy KC PZPR. Po rozwiązaniu Zakładu Historii Partii pracował w Centralnym Archiwum KC PZPR. Autor publikacji dotyczących historii polskiego ruchu robotniczego publikowanych na łamach takich pism jak: „Z Pola Walki”, „Archiwum Ruchu Robotniczego”, „Archiwa Polskiej Zjednoczonej Partii Robotniczej”, „Nowe Drogi”. Wydał wspomnienia Jędrzeja Moraczewskiego.

</doc>
<doc id="3551342" url="https://pl.wikipedia.org/wiki?curid=3551342" title="Swiss Lady">
Swiss Lady

Swiss Lady – singiel szwajcarskiego zespołu muzycznego Pepe Lienhard Band napisany przez Petera Rebera, wydany w 1976 roku oraz umieszczony na drugiej płycie studyjnej grupy o tym samym tytule z 1977 roku.
W styczniu 1977 roku utwór wygrał finał szwajcarskich eliminacji eurowizyjnych po zdobyciu największego poparcia jurorów, dzięki czemu został wybrany na propozycję reprezentującą Szwajcarię w 22. Konkursie Piosenki Eurowizji organizowanym w Londynie. 7 maja został zaprezentowany przez zespół w finale widowiska i zajął ostatecznie szóste miejsce z 71 punktami na koncie.
Lista utworów.
7” winyl (Szwajcaria)
7” winyl (Niemcy)
7” winyl (Belgia)

</doc>
<doc id="3551347" url="https://pl.wikipedia.org/wiki?curid=3551347" title="City of York">
City of York

York – dystrykt ("unitary authority") w hrabstwie ceremonialnym North Yorkshire w Anglii.

</doc>
<doc id="3551349" url="https://pl.wikipedia.org/wiki?curid=3551349" title="Zbigniew Iwańczuk">
Zbigniew Iwańczuk

Zbigniew Iwańczuk (zm. 8 czerwca 2004) − polski historyk ruchu robotniczego, doktor nauk humanistycznych w zakresie historii. 
Życiorys.
Pracował w Zakładzie Historii Partii przy KC PZPR. Po rozwiązaniu Zakładu Historii Partii pracował w Centralnym Archiwum KC PZPR. Autor haseł w "Słowniku biograficznym działaczy polskiego ruchu robotniczego". 
1 stycznia 1990 na podstawie napisanej pod kierunkiem prof. Władysława Góry rozprawy pt. "Polska Partia Robotnicza 1944-1948. Działalność wewnątrzpartyjna" uzyskał na Wydziale Nauk Społeczno-Politycznych Akademii Nauk Społecznych w Warszawie stopień doktora nauk humanistycznych w zakresie historii, specjalność: historia najnowsza Polski.

</doc>
<doc id="3551350" url="https://pl.wikipedia.org/wiki?curid=3551350" title="Kafr al-Awamid">
Kafr al-Awamid

Kafr al-Awamid (arab. كفر العواميد) – miejscowość w Syrii, w muhafazie Damaszek. W 2004 roku liczyła 1588 mieszkańców.

</doc>
<doc id="3551354" url="https://pl.wikipedia.org/wiki?curid=3551354" title="Zbór Kościoła Chrześcijan Wiary Ewangelicznej &quot;Brama Nadziei&quot; w Lublinie">
Zbór Kościoła Chrześcijan Wiary Ewangelicznej &quot;Brama Nadziei&quot; w Lublinie



</doc>
<doc id="3551359" url="https://pl.wikipedia.org/wiki?curid=3551359" title="Letnie Grand Prix w skokach narciarskich 2015 – Hinzenbach">
Letnie Grand Prix w skokach narciarskich 2015 – Hinzenbach

Ostatni, jedenasty indywidualny konkurs cyklu Letniego Grand Prix w skokach narciarskich w sezonie 2015 odbył się 27 września w austriackim Hinzenbach. Kwalifikacje do konkursu indywidualnego zostaną rozegrane dzień wcześniej. Konkurs wygrał Gregor Schlierenzauer, który w pierwszej serii ustanowił rekord skoczni, tym samym powrócił do skoków po kilkumiesięcznej przerwie.

</doc>
<doc id="3551363" url="https://pl.wikipedia.org/wiki?curid=3551363" title="Kościół Świętych Apostołów Piotra i Pawła w Koniuszy">
Kościół Świętych Apostołów Piotra i Pawła w Koniuszy

Kościół Świętych Apostołów Piotra i Pawła w Koniuszy – polski rzymskokatolicki kościół parafialny znajdujący się w miejscowości Koniusza, (gmina Koniusza, powiat proszowicki, województwo małopolskie).
Parafia.
Parafia należy do dekanatu proszowickiego, diecezji kieleckiej, metropolii krakowskiej.

</doc>
<doc id="3551366" url="https://pl.wikipedia.org/wiki?curid=3551366" title="Antoszka">
Antoszka



</doc>
<doc id="3551367" url="https://pl.wikipedia.org/wiki?curid=3551367" title="Perowskit">
Perowskit

Perowskit – minerał z grupy perowskitów, zbudowany z tytanianu(IV) wapnia, CaTiO3. Został odkryty w roku 1839 przez Gustava Rosego w górach Ural i nazwany na cześć mineraloga rosyjskiego, Lwa Pierowskiego.
Występowanie.
Składnik niektórych skał ultrazasadowych, zasadowych pegmatytów i łupków krystalicznych. Bywa spotykany w złożach chromitu i tytanomagnetytu. Współwystępuje z magnetytem, chromitem, klinochlorem, diopsydem, nefelinem, leucytem i melilitem.
Miejsca występowania: USA – Magnet Cove w Arkansas, Kanada – Oka, Quebec, Brazylia – Bagagem, Rosja – Złatousti na Uralu, Szwajcaria – kanton Valais, Austria Tyrol, Włochy – dolina Ala, Aosty i Malenco, Monte Somma, Monte Carla, Niemcy – Badenia, Australia – Puntokarli.
Ładnie wykształcone kryształy (około 1 cm) znajdowane są w Rosji, Kanadzie i Włoszech.
W Polsce bywa sporadycznie spotykany w trzeciorzędowych bazaltach na Dolnym Śląsku k. Niemczy.

</doc>
<doc id="3551368" url="https://pl.wikipedia.org/wiki?curid=3551368" title="Zespół kościoła pw. św. Andrzeja we Wrocimowicach">
Zespół kościoła pw. św. Andrzeja we Wrocimowicach

Zespół kościoła pw. św. Andrzeja we Wrocimowicach – polski rzymskokatolicki kościół parafialny znajdujący się w miejscowości Wrocimowice, (gmina Radziemice, powiat proszowicki, województwo małopolskie).
Parafia.
Parafia należy do dekanatu słomnickiego, diecezji kieleckiej, metropolii krakowskiej.

</doc>
<doc id="3551370" url="https://pl.wikipedia.org/wiki?curid=3551370" title="Ajn Haur">
Ajn Haur

Ajn Haur (arab. عين حور) – miejscowość w Syrii, w muhafazie Damaszek. W 2004 roku liczyła 1974 mieszkańców.

</doc>
<doc id="3551374" url="https://pl.wikipedia.org/wiki?curid=3551374" title="Żurawnica">
Żurawnica



</doc>
<doc id="3551377" url="https://pl.wikipedia.org/wiki?curid=3551377" title="Lea Schwer">
Lea Schwer

Lea Schwer (ur. 13 stycznia 1982 w Bazylei) – szwajcarska siatkarka plażowa.
Reprezentowała Szwajcarię na Letnich Igrzyskach Olimpijskich 2008 w parze z Simone Kuhn. Zakończyły rywalizację w fazie grupowej bez wygranego seta.

</doc>
<doc id="3551378" url="https://pl.wikipedia.org/wiki?curid=3551378" title="Alina Kisiel">
Alina Kisiel

Alina Kisiel, z domu Wrzosek (ur. 9 stycznia 1956 w Radomiu) – polska siatkarka, mistrzyni i reprezentantka Polski.
Kariera sportowa.
Była zawodniczką Wisły Kraków, z którą wywalczyła mistrzostwo Polski w 1982 i 1984 oraz wicemistrzostwo Polski w 1976, 1977, 1981 i 1985.
W 1975 wystąpiła na mistrzostwach Europy juniorek, zajmując z drużyną 6. miejsce. W latach 1977–1981 wystąpiła 40 razy w reprezentacji Polski seniorek, m.in. na mistrzostwach Europy w 1981 (5. miejsce).

</doc>
<doc id="3551382" url="https://pl.wikipedia.org/wiki?curid=3551382" title="Grecja na Mistrzostwach Świata w Lekkoatletyce 2015">
Grecja na Mistrzostwach Świata w Lekkoatletyce 2015

Grecja na Mistrzostwach Świata w Lekkoatletyce 2015 – reprezentacja Grecji podczas czempionatu w Pekinie liczyła 10 zawodników. Grecy zdobyli jeden medal – brązowy krążek Nikolety Kiriakopulu w skoku o tyczce.

</doc>
<doc id="3551384" url="https://pl.wikipedia.org/wiki?curid=3551384" title="Gigla Imnadze">
Gigla Imnadze

Gigla Imnadze, gruz. გიგლა იმნაძე, ros. Гигла Ревазович Имнадзе, "Gigła Riewazowicz Imnadze" (ur. 10 czerwca 1955 w Lanczchuti, Gruzińska SRR) – gruziński piłkarz, grający na pozycji bramkarza, trener piłkarski.
Kariera piłkarska.
W 1972 rozpoczął karierę piłkarską w Gurii Lanczchuti. W 1975 roku został zaproszony do Dinamo Tbilisi. W 1977 przeszedł do Dinamo Batumi. W 1978 powrócił do Gurii Lanczchuti. W 1981 ponownie został piłkarzem Dinamo Tbilisi. Latem 1982 po raz kolejny wrócił do Gurii Lanczchuti, w której występował przez 6 sezonów. W 1987 zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. W 1989 pomagał trenować Gurię Lanczchuti. Od 1993 do 30 kwietnia 1994 prowadził Kolcheti 1913 Poti. W latach 1994-1995 oraz od lipca do końca 1996 stał na czele Gurii Lanczchuti. W marcu 1997 został mianowany na stanowisko głównego trenera klubu Gorda Rustawi, w którym pracował do lata 1998. W czerwcu 1998 został wybrany na selekcjonera narodowej reprezentacji Gruzji. Po porażce w meczu towarzyskim z Azerbejdżanem w sierpniu 1998 został zmieniony na Wladimera Gucaewa. Potem trenował kobiecą drużynę Gurii Lanczchuti (sierpień 2011 - czerwiec 2012, kwiecień - czerwiec 2015).

</doc>
<doc id="3551385" url="https://pl.wikipedia.org/wiki?curid=3551385" title="Esteban Chaves">
Esteban Chaves

Jhoan Esteban Chaves Rubio (ur. 17 stycznia 1990 w Bogocie) – kolumbijski kolarz szosowy. Olimpijczyk (2016 i 2020).
Osiągnięcia.
Opracowano na podstawie:

</doc>
<doc id="3551387" url="https://pl.wikipedia.org/wiki?curid=3551387" title="Czerniak błon śluzowych">
Czerniak błon śluzowych

Czerniak błon śluzowych – rzadki nowotwór złośliwy wywodzący się z melanocytów pojawiający się w obrębie błony śluzowej jamy ustnej, przewodu pokarmowego, w szczególności w odbytnicy, oraz układu moczowo-płciowego. Jest to trzecia co do częstości po skórze i oku lokalizacja czerniaka. Czerniak błon śluzowych jest osobnym podtypem czerniaka o odrębnej patogenezie, rokowaniu i leczeniu.
Epidemiologia.
Czerniak błon śluzowych w przeciwieństwie do czerniaka skóry jest rzadkim nowotworem. Stanowi on tylko 1,4% wszystkich przypadków czerniaka. Zapadalność na czerniaka błon śluzowych w USA wynosi 2,2 na 1 000 000. Częściej chorują kobiety ze względu na znaczny odsetek czerniaka w obrębie układu moczowo-płciowego, który stanowi aż 60% przypadków czerniaka błon śluzowych u kobiet. Nie obserwuje się różnic zapadalności pomiędzy kobietami i mężczyznami w lokalizacjach poza układem moczowo-płciowym. 
Zapadalność na chorobę rośnie z wiekiem, 65% chorych skończyło 65. rok życia. Średni wiek zachorowania wynosi około 67 rok życia, co jest o 12 lat mniej niż w czerniaku skóry. Podobnie do czerniaka skóry częściej chorują osoby rasy białej niż czarnoskóre.
Czynniki ryzyka.
Nie są znane czynniki ryzyka choroby. Ekspozycja na działanie światła słonecznego i promieniowanie UV prawdopodobnie nie jest czynnikiem ryzyka. Również nie wykazano związku z zakażeniem wirusem brodawczaka ludzkiego i wirusem opryszczki.
Lokalizacja i objawy.
Czerniak błony śluzowej przewodu pokarmowego.
Czerniak może się pojawić w każdym odcinku błony śluzowej przewodu pokarmowego. Najczęściej jest zlokalizowany w obrębie odbytnicy (22% czerniaków błony śluzowej przewodu pokarmowego) i kanału odbytu (32%) oraz jamy ustnej (33%). Znacznie rzadziej pojawia się w obrębie przełyku, żołądka, jelita cienkiego, pęcherzyka żółciowego i jelita grubego. Ponad połowa chorych ma powyżej 70 lat, tylko 15% jest w wieku poniżej 50 lat.
Stanowi około 33% czerniaków błony śluzowej. Zwykle pojawia się "de novo" bez poprzedzających łagodnych zmian melanocytowych. Najczęstszymi lokalizacjami są podniebienie twarde i dziąsło szczęki, rzadziej dziąsło żuchwy, wargi i policzki. Wyjątkowo rzadko dotyczy dna jamy ustnej, migdałków i ślinianki przyusznej.
Początkowo czerniak pozostaje bezobjawowy, później jest to płaska zmiana o charakterze plamki lub jest nieznacznie uniesiona, wykwit cechuje się nieregularnym zabarwieniem. Zmiana może przybierać kolor brązowy i czarny, również białoszary, fioletowy i czerwony. Zmiany bezbarwne mogą występować do jednej trzeciej przypadków. W późniejszym etapie zmiany ulegają uniesieniu, pojawiają się obrzęk, owrzodzenie, krwawienie i ból. Wokół zmiany mogą występować zmiany satelitarne. U co czwartego chorego w momencie rozpoznania stwierdza się przerzuty do węzłów chłonnych.
Stanowi około 5% lokalizacji czerniaka błon śluzowych przewodu pokarmowego i tylko 0,1-0,2% nowotworów przełyków. Większość guzów jest zlokalizowana w dwóch trzecich dolnej części przełyku, tylko 10% z nich lokalizuje się w jednej trzeciej górnej części przełyku.
Głównym objawem są zaburzenia połykania, ból zamostkowy i utrata masy ciała, rzadziej pojawiają się krwawe wymioty i smoliste stolce. W endoskopii jest widoczny jako uniesiona, zabarwiona zmiana, czasem z owrzodzeniem lub obecnością zmian satelitarnych. W 10-25% guz jest bezbarwny.
Jest to bardzo rzadka lokalizacja. Nie wykazano obecności melanocytów w nabłonku żołądka i pochodzenie nowotworu jest niejasne. Podobnie jak inne nowotwory żołądka guz objawia się niespecyficznymi objawami takimi jak ból brzucha, utrata masy ciała, krwawienie z przewodu pokarmowego i niedokrwistość.
Jest to bardzo rzadka lokalizacja czerniaka błony śluzowej, a wielokrotnie częściej obserwuje się przerzuty czerniaka skóry. Pochodzenie nowotworu jest niejasne ze względu na niewykazanie obecności melanocytów w nabłonku błony śluzowej jelita cienkiego. Podobnie jak inne nowotwory jelita cienkiego guz nie daje specyficznych objawów, stwierdza się utratę masy ciała, ból brzucha, krwawienie do przewodu pokarmowego i niedrożność jelit. Najczęściej jest zlokalizowany w obrębie jelita krętego. Zwykle w momencie rozpoznania stwierdza się przerzuty do węzłów krezkowych.
Czerniak dróg żółciowych i pęcherzyka żółciowego jest bardzo rzadką lokalizacją czerniaka błon śluzowych. Objawy przypominają kamicę pęcherzyka żółciowego lub kamicę przewodową i obejmują ból w prawym podżebrzu i żółtaczkę.
Jest to najczęstsza lokalizacja czerniaka błony śluzowej przewodu pokarmowego. Czerniak okolicy odbytniczo-odbytowej stanowi 16,5% wszystkich czerniaków błony śluzowej. Nowotwór najczęściej dotyczy osób w wieku 65-70 lat, częściej kobiet. Może występować w odbytnicy lub kanale odbytu, jednak większość guzów jest zlokalizowana w odległości około 6 cm od krawędzi odbytu.
Nowotwór najczęściej objawia się krwawieniem, bólem lub odczuciem dyskomfortu i wypadaniem guza przez szparę odbytu. Czerniak przyjmuje formę polipowatą, może być zabarwiony lub bezbarwny, czasem obecne jest owrzodzenie. W momencie rozpoznania u 33% chorych obecne są przerzuty do lokalnych węzłów chłonnych.
Zajęcie jelita grubego poza odbytnicą jest bardzo rzadkie. Najczęściej pojawia się po prawej stronie okrężnicy i w kątnicy. Głównym objawem jest ból i krwawienie.
Czerniak błony śluzowej układu moczowo-płciowego.
Czerniak może się pojawić w każdej lokalizacji w układzie płciowym i moczowym. Zdecydowana większość czerniaków błony śluzowej lokalizuje się w obrębie sromu, pochwy, a rzadziej w pęcherzu moczowym i cewce moczowej. Pozostałe umiejscowienia są bardzo rzadkie.
Czerniak jest drugim co do częstości po raku płaskonabłonkowym nowotworem złośliwym w tej lokalizacji. Stanowi 76% wszystkich czerniaków błony śluzowej układu moczowo-płciowego. Mimo że obejmuje również nowotwory powstałe w obrębie skóry, to ze względu na ciągłość błony śluzowej i etiologię niezwiązaną z promieniowaniem ultrafioletowym jest zaliczany do czerniaków błon śluzowych, a nie skóry.
Chorują głównie starsze kobiety, mediana zachorowania przypada na 68. rok życia. Najczęściej jest zlokalizowany w okolicy łechtaczki, w obrębie warg sromowych większych, następnie warg sromowych mniejszych, okolicy ujścia cewki moczowej, a najrzadziej w okolicy ujścia pochwy. W 20% jest to zmiana wieloogniskowa z guzkami satelitarnymi.
Nowotwór objawia się jako krwawiący guz sromu, może występować świąd, ból lub podrażnienie błony śluzowej. Możliwy jest ból lub dyskomfort podczas oddawania moczu. Nowotwór może być bezbarwny.
Stanowi blisko 20% czerniaków błony śluzowej układu moczowo-płciowego, ale tylko około 3% nowotworów złośliwych pochwy. Chorują głównie starsze kobiety, mediana wieku zachorowania wynosi 60 lat. Nowotwór zwykle jest zlokalizowany na przedniej ścianie w jednej trzeciej dolnej części pochwy.
Nowotwór objawia się krwawieniem z pochwy, upławami (nieprawidłowa wydzielina z pochwy), obecnością guza w pochwie, rzadziej bólem. W badaniu ginekologicznym we wziernikach jest widoczny jako kruchy, łatwo krwawiący guz o różnym stopniu zabarwienia. Zmiany bezbarwne są rzadkie, ale mogą być mylone z innymi nowotworami. Często występuje owrzodzenie zmiany. W 20% przypadków choroba jest wieloogniskowa.
Jest to rzadka lokalizacja czerniaka. Większość chorych ukończyła 50. rok życia. Guz objawia się nieprawidłowym krwawieniem i upławami. W badaniu ginekologicznym zwykle jest to zabarwiony guz, choć możliwe są postacie bezbarwne.
Jest to bardzo rzadki nowotwór i opisano tylko kilkadziesiąt przypadków tej choroby. W zaawansowanym stadium objawia się krwiomoczem oraz bolesnym oddawaniem moczu.
Jest to bardzo rzadki nowotwór, stanowi około 4% nowotworów cewki moczowej. Najczęściej występuje u kobiet w starszym wieku. W większości przypadków zajmuje końcowy odcinek cewki moczowej. W 20% przypadków jest to guz bezbarwny.
Czerniak błony śluzowej układu oddechowego.
W obrębie dróg oddechowych najczęstszą lokalizacją jest jama nosowa i zatoki oboczne, lokalizacja w krtani, drzewie oskrzelowym i płucach jest znacznie rzadsza.
Czerniak jamy nosowej i zatok obocznych jest rzadkim nowotworem i stanowi tylko 4% nowotworów jamy nosowej i zatok obocznych. Guzy są zlokalizowane przede wszystkim w jamie nosowej, najczęściej w obrębie przegrody nosowej i bocznych ścianach jamy nosowej. W zatokach najczęściej dotyczą zatoki szczękowej i komórek sitowych.
Do głównych objawów nowotworu należy niedrożność nosa, krwawienie z nosa i stwierdzenie masy guza w obrębie nosa. W stadium zaawansowanym powoduje dolegliwości bólowe, zniekształcenie twarzy i zaburzenia widzenia.
Jest to bardzo rzadki nowotwór. W 80% przypadków dotyczy starszych mężczyzn. Objawia się chrypką i podrażnieniem gardła, później pojawiają się ból gardła, zaburzenia połykania i obrzęk szyi.
Jest to bardzo rzadki nowotwór, ze względu na wielokrotnie częstsze występowanie przerzutów w tej lokalizacji niż pierwotnego czerniaka rozpoznanie jest bardzo trudne. Objawy są podobne do raka płuc i obejmują głównie kaszel, krwioplucie i płatowe zapalenie płuc. Może być rozpoznany przypadkowo podczas wykonania badania radiologicznego przeprowadzonego z innego powodu niż podejrzenie choroby nowotworowej.
Rozpoznanie.
Ze względu na brak wczesnych objawów oraz ukryte lokalizacje guzów rozpoznanie choroby zwykle jest znacznie opóźnione i czerniaka stwierdza się na etapie zaawansowanym. Ostateczne rozpoznanie stawia się na podstawie badania histopatologicznego, w którym pomocne jest badanie immunohistochemiczne. Kluczowe jest odróżnienie czerniaka błon śluzowych od przerzutów znacznie częstszego czerniaka skóry, a także przerzutów czerniaka oka. Dodatkowe utrudnienie stanowi stosunkowo częsty problem z lokalizacją guza pierwotnego czerniaka skóry oraz możliwość regresji guza pierwotnego.
Leczenie.
Podstawą leczenia czerniaka błon śluzowych jest chirurgiczna resekcja guza z odpowiednio szerokim marginesem zdrowych tkanek. Jednocześnie jest to jedyna metoda pozwalająca na całkowite wyleczenie z choroby. Leczenie chirurgiczne jest również ważne w lokalnej kontroli choroby.
W większości przypadków w momencie rozpoznania są obecne mikroprzerzuty, jednak nie przeprowadzono badań oceniających leczenie adiuwantowe (uzupełniające) po chirurgicznym wycięciu guza. Mimo to zwykle po zabiegu chirurgicznym przeprowadza się adiuwantową radioterapię. Nie ma badań oceniających skuteczność leczenia interferonem alfa, jednak jest on stosowany w leczeniu uzupełniającym.
W patogenezie czerniaka biorą udział mechanizmy pozwalające uniknąć rozpoznania przez układ immunologiczny. W leczeniu czerniaka skóry wykorzystuje się przeciwciała monoklonalne przeciw CTLA-4 oraz receptorowi programowanej śmierci PD-1.
CTLA-4 jest fizjologicznym białkiem regulującym w dół odpowiedź immunologiczną zapobiegając nadmiernej odpowiedzi immunologicznej. Wykazano, że w mikrośrodowisku guza nowotworowego występuje niska odpowiedź przeciwnowotworowa i prawdopodobnie nowotwór wykorzystuje CTLA-4 do tłumienia odpowiedzi immunologicznej. W leczeniu czerniaka błon śluzowych oceniono ipilimumab, który jest wykorzystywany w leczeniu czerniaka skóry. W badaniu retrospektywnym na 33 chorych mediana przeżycia chorych leczonych ipilimumabem wynosiła 6,4 miesiąca. W badaniu na 71 chorych z przerzutowym czerniakiem błon śluzowych zaobserwowano 12% odsetek odpowiedzi i 36% odsetek immunologicznej kontroli choroby. Mediana czasu wolnego od progresji choroby (PFS) wynosiła 4,3 miesięcy, a mediana przeżycia całkowitego 6,4 miesięcy. 
Receptor programowanej śmierci PD-1 odpowiada za redukcje nadmiernej aktywacji limfocytów T i odpowiedzi immunologicznej.
Przeciwciała przeciw PD-1 pembrolizumab i niwolumab są stosowane w leczeniu czerniaka skóry, jednak nie przeprowadzono odpowiednich badań oceniających ich skuteczność w leczeniu czerniaka błon śluzowych.
Mutacja genu kinazy tyrozynowej c-KIT występuje w 20-40% przypadków czerniaka błon śluzowych. Skutecznym lekiem w leczeniu aktywującej mutacji c-KIT jest imatynib. Badania przedkliniczne wskazują na skuteczność leczenia imatynibem w przypadku mutacji aktywującej c-KIT. W badaniach przedklinicznych lek osiągnął 35% odsetek odpowiedzi obiektywnych, choć czas trwania kontroli czerniaka pozostawał krótki.
Ewerolimus jest inhibitorem kinazy mTOR. Kilka małych badań wskazuje na potencjalną przydatność tego leku w leczeniu przerzutowego czerniaka błon śluzowych. Do tej pory nie opublikowano badań oceniających skuteczność inhibitorów BRAF (wemurafenib, dabrafenib) lub MEK (trametinib, selumetinib) w leczeniu przerzutowego czerniaka błon śluzowych, również częstość tych mutacji jest niższa w porównaniu do czerniaka skóry.
Również nie przeprowadzono badań oceniających skuteczność klasycznej chemioterapii w leczeniu czerniaka błon śluzowych. Stosuje się leki wykorzystywane w leczeniu czerniaka skóry. Wykorzystuje się dakarbazynę, temozolomid, połączenie dakarbazyny, cisplatyny, karmustyny i tamoksyfenu (schemat Dartmouth), połączenie paklitakselu z karboplatyną (PC), a także biochemioterapię z IL-2 i INF-alfa.
Rokowanie.
Rokowanie ze względu na późne rozpoznanie zwykle jest złe. Przeżycia pięcioletnie osiąga około 25% leczonych.

</doc>
<doc id="3551388" url="https://pl.wikipedia.org/wiki?curid=3551388" title="Badda">
Badda

Badda (arab. بدا) – miejscowość w Syrii, w muhafazie Damaszek. W 2004 roku liczyła 6564 mieszkańców.

</doc>
<doc id="3551389" url="https://pl.wikipedia.org/wiki?curid=3551389" title="Szymon Kocur">
Szymon Kocur

Szymon Kocur (ur. 17 lutego 1894 w Wietrznie, zm. 19 października 1980 w Rzeszowie) – pułkownik dyplomowany piechoty Polskich Sił Zbrojnych, kawaler Orderu Virtuti Militari.
Życiorys.
Urodził się 17 lutego 1894 w Wietrznie, pow. krośnieński, w rodzinie Józefa i Zofii z Dziadowiczów. Ukończył szkołę powszechną w Wietrznie i gimnazjum w Jaśle, w którym w 1914 zdał egzamin maturalny. W latach 1912–1914 był członkiem Polskich Drużyn Strzeleckich.
Od 15 września 1914 służył w cesarskiej i królewskiej armii. Jego oddziałem macierzystym był pułk piechoty Nr 45. 4 sierpnia 1915 został ranny na froncie włoskim. Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy piechoty. 4 listopada 1918 dostał się do włoskiej niewoli, w której spędził półtora miesiąca.
Od 24 grudnia 1918 w Armii Polskiej we Włoszech, a następnie w Armii Polskiej we Francji, z którą w maju 1919 wrócił do Polski. Od lipca 1919 był dowódcą II batalionu 49 pułku piechoty Strzelców Kresowych (w dniach 20–25 sierpnia 1920 roku przejściowo pełnił funkcję dowódcy tego pułku). 14 października 1920 został formalnie przyjęty do Wojska Polskiego z byłej Armii gen. Hallera z zatwierdzeniem posiadanego stopnia kapitana, zaliczony do Rezerwy armii i powołany do służby czynnej na czas wojny.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 568. lokatą w korpusie oficerów piechoty. W 1923 roku pełnił obowiązki dowódcy II batalionu 49 pp w Kołomyi. W następnym roku w dalszym ciągu pełnił służbę w pułku w Kołomyi. 20 sierpnia 1925 roku przedłużono mu przeniesienie służbowe do Departamentu I Piechoty Ministerstwa Spraw Wojskowych w Warszawie, do dnia 31 października 1925 roku. 3 maja 1926 roku awansował do stopnia majora ze starszeństwem z dniem 1 lipca 1925 roku i 57. lokatą w korpusie oficerów piechoty. W 1928 roku dowodził II batalionem 85 pułku piechoty w Nowej Wilejce. 20 grudnia 1929 roku został powołany do Wyższej Szkoły Wojennej w Warszawie, w charakterze słuchacza X Kursu Normalnego 1929–1931. Do stopnia podpułkownika awansował ze starszeństwem z dniem 1 stycznia 1930 roku. Z dniem 1 września 1931 roku, po ukończeniu kursu i otrzymaniu dyplomu naukowego oficera dyplomowanego, został przeniesiony do 84 pułku piechoty w Pińsku na stanowisko zastępcy dowódcy pułku. 7 czerwca 1934 roku otrzymał przeniesienie na stanowisko kierownika Okręgowego Urzędu Wychowania Fizycznego i Przysposobienia Wojskowego Okręgu Korpusu Nr VI we Lwowie. Funkcję pełnił do 1937. 4 kwietnia 1937 roku został dowódcą 53 pułku piechoty w Stryju. Na czele tego oddziału walczył w kampanii wrześniowej 1939 roku.
Od 6 kwietnia 1940 dowodził 1 pułkiem grenadierów. Na czele tego oddziału walczył w kampanii francuskiej 1940. 4 października 1940, przez Hiszpanię i Portugalię, dotarł do Wielkiej Brytanii. Następnie przebywał w Stacji Zbornej Oficerów Rothesay. Pod nieobecność generała Dembińskiego pełnił obowiązki komendanta tej stacji.
W 1946 powrócił do kraju. Działał w Związku Bojowników o Wolność i Demokrację. Zmarł 19 października 1980 w Rzeszowie. Został pochowany na Cmentarzu Pobitno w Rzeszowie (sektor VI-15-17). Był żonaty.

</doc>
<doc id="3551390" url="https://pl.wikipedia.org/wiki?curid=3551390" title="Teresa Siemieniewska">
Teresa Siemieniewska

Teresa Siemieniewska (ur. 14 maja 1931 w Warszawie, zm. 31 marca 2021) – polska chemiczka, pracownik naukowy Politechniki Wrocławskiej.
Życiorys.
W 1955 ukończyła studia chemiczne na Politechnice Wrocławskiej i od tegoż roku pracowała w Wydziale Chemicznym tamże, m.in. od 1968 w Instytucie Chemii i Technologii Nafty i Węgla (w latach 1979–1981 i 1984–1987 jako zastępca dyrektora Instytutu). W latach 1991–2001 kierowała Zakładem Węgla Brunatnego i Sorbentów Węglowych. Doktoryzowała się w 1962, habilitowała w 1969, w 1976 mianowana profesorem nadzwyczajnym, w 1993 profesorem zwyczajnym. W 2001 przeszła formalnie na emeryturę, ale do 2004 była jeszcze kierownikiem grantu promotorskiego.
W swoich badaniach zajmowała się fizykochemią materiałów węglowych, strukturą kapilarną materiałów węglowych, węglowymi nośnikami katalizatorów.
W 1977 odznaczona Krzyżem Kawalerskim Orderu Odrodzenia, w 1998 otrzymała Medal Komisji Edukacji Narodowej.
Jej synem jest biskup Andrzej Siemieniewski.

</doc>
<doc id="3551391" url="https://pl.wikipedia.org/wiki?curid=3551391" title="Kościół Saint-Germain w Genewie">
Kościół Saint-Germain w Genewie

Kościół Saint-Germain w Genewie – kościół w Genewie w Szwajcarii. Był historycznie drugim (po obecnej katedrze św. Piotra) ośrodkiem chrześcijańskiego kultu na terenie Genewy, a następnie jednym z siedmiu kościołów parafialnych, funkcjonujących w mieście w przeddzień reformacji. Obecnie jest jednym z dwóch starokatolickich kościołów parafialnych w tym mieście.
Położenie.
Znajduje się w centrum starego miasta genewskiego, między ulicami Rue des Granges a Grand’ Rue, w pobliżu genewskiego ratusza.
Historia.
Zbudowany jest na miejscu prymitywnej bazyliki wczesnochrześcijańskiej z przełomu IV i V w., zastąpionej następnie romańskim kościołem z XII w., odbudowanym po pożarze w 1334 r. Wokół pierwotnej świątyni znajdował się cmentarz. Obecny kościół ukończono w XV w. Był parafią mieszkających w sąsiedztwie rzeźników i piekarzy.
W tym kościele w 1535 r. po raz pierwszy w Genewie rozpoczęto głosić zasady nowej doktryny chrześcijańskiej – reformacji. Wśród nauczających był m.in. Wilhelm Farel. Gdy w 1536 r. protestanci przejęli katedrę św. Piotra, gmach kościoła Saint-Germain zaczęto wykorzystywać do celów świeckich. Był wykorzystywany jako rzeźnia, spichlerz, arsenał a nawet odlewnia dział. Ponownie zaczął pełnić funkcję świątyni protestanckiej w XVIII w., zastępując czasowo katedrę Św. Piotra.
Na początku XIX w., gdy Genewa została zajęta przez wojska francuskie, konkordat podpisany w 1801 r. między papieżem Piusem VII a Napoleonem zobowiązał władze Genewy do udzielenia zgody na działalność jednej świątyni rzymskokatolickiej na terenie miasta. W 1803 r. wybrano do tego celu kościół Saint-Germain. W 1873 budowla przekazana została szwajcarskiemu Kościołowi Chrześcijańskokatolickiemu, a pierwszą mszę w języku francuskim odprawił w niej Hyacinthe Loyson, były kaznodzieja paryskiego kościoła Notre-Dame. Po rozdziale Kościoła od Państwa w 1907 r. stała się ona własnością tego Kościoła.
Charakterystyka.
W aktualnej postaci kościół przedstawia się jako gotycka, murowana z kamienia bazylika, pochodząca z XV w. Z boku dostawiona kwadratowa wieża-dzwonnica. W czasie rozległej restauracji w latach 50. XX w. odnowiono fasadę, dzwonnicę i apsydę. Wnętrze rozświetlone jest przez współczesne witraże. Widoczna w nim jest pozostałość prymitywnej mensy ołtarzowej z IV w.
Od strony północnej do prezbiterium przylega zakrystia. Na jej zewnętrznej ścianie południowo-wschodniej, powyżej kamiennego basenu z wodą, znajduje się zegar słoneczny, wykonany w 1908 r. przez genewskiego artystę Alberta Schmidta (odnowiony w 1990 r.). Chronometr ten – ze względu na usytuowanie – pokazuje jedynie godziny dopołudniowe.
Od szeregu lat w okresie letnim organizowane są we wnętrzach kościoła cieszące się dużą popularnością koncerty muzyki kameralnej.

</doc>
<doc id="3551393" url="https://pl.wikipedia.org/wiki?curid=3551393" title="Łotwa na Mistrzostwach Świata w Lekkoatletyce 2015">
Łotwa na Mistrzostwach Świata w Lekkoatletyce 2015

Łotwa na Mistrzostwach Świata w Lekkoatletyce 2015 – reprezentacja Łotwy podczas czempionatu w Pekinie liczyła 9 zawodników. Jedyny dla tego kraju medal zdobyła Laura Ikauniece-Admidiņa – brązowy w siedmioboju.

</doc>
<doc id="3551395" url="https://pl.wikipedia.org/wiki?curid=3551395" title="Pezophaps">
Pezophaps



</doc>
<doc id="3551397" url="https://pl.wikipedia.org/wiki?curid=3551397" title="Sajdnaja">
Sajdnaja

Sajdnaja – miasto w Syrii, w muhafazie Damaszek. W 2004 roku liczyło 5194 mieszkańców.

</doc>
<doc id="3551398" url="https://pl.wikipedia.org/wiki?curid=3551398" title="Choćkowce">
Choćkowce

Choćkowce (; ) – wieś na Białorusi, w rejonie wołkowyskim obwodu grodzieńskiego, około 11 km na południe od Wołkowyska.
Wieś szlachecka położona była w końcu XVIII wieku w powiecie wołkowyskim województwa nowogródzkiego. 
Historia.
Pierwsze wzmianki o Choćkowcach pochodzą z XVII wieku. Od XVIII wieku dobra należały do rodziny Jelskich herbu Pielesz. Adam Jelski, wojski wołkowyski, kupił w 1781 roku od Tadeusza Puchalskiego miejscowości Kosin i Łukawicę za 90 tysięcy złotych, a jego syn Tadeusz (zm. w 1876 roku) został właścicielem Choćkowców. Na przełomie XIX i XX wieku majątek o powierzchni około 600 hektarów był własnością Henryki Jelskiej (1858–1927), wnuczki Tadeusza, i jej męża Adama Eustachego Jelskiego (1838–1915). Po jej śmierci majątek został podzielony między ich córki, a Choćkowce dostały się jednej z nich, Janinie Wereszczakowej (1885–1948), która była ostatnią właścicielką majątku, do II wojny światowej. 
Po III rozbiorze Polski w 1795 roku Choćkowce, wcześniej należące do powiatu wołkowyskiego województwa nowogródzkiego Rzeczypospolitej, znalazły się na terenie powiatu wołkowyskiego (ujezdu), wchodzącego w skład kolejno guberni: słonimskiej, litewskiej i grodzieńskiej Imperium Rosyjskiego. Po ustabilizowaniu się granicy polsko-radzieckiej w 1921 roku wieś wróciła do Polski, weszła w skład gminy Biskupice powiatu wołkowyskiego województwa białostockiego, od 1945 roku – był w ZSRR, od 1991 roku – na terenie Republiki Białorusi.
Na terenie wsi stoi kapliczka.
Dawny dwór.
Około 2 km na północny wschód od centrum wsi, nad brzegiem rzeki Roś, na terenie obecnej wsi Nowe Choćkowce, istniał stary, rozległy, parterowy dwór modrzewiowy, pochodzący z końca XVIII wieku. W ciągu XIX wieku dwór został jeszcze bardziej rozbudowany, miał czterokolumnowy ganek, zwieńczony trójkątnym szczytem. Od strony ogrodu znajdował się centralny taras. Dom był kryty gontowym czterospadowym dachem. 
Ze starych zabudowań do 1939 roku zachował się jedynie stojący nieopodal stary sześcioboczny, dwukondygnacyjny lamus, służący wtedy celom mieszkalnym. Do czasów dzisiejszych zachowało się parę innych pomieszczeń gospodarczych z początku XX wieku: oficyna, wybudowana w 1909 roku, młyn, jezioro i fragment zdziczałego parku. Już w okresie międzywojennym rodzina właścicieli mieszkała w jednej z oficyn. Po II wojnie światowej majątek został przekazany utworzonemu tam kołchozowi.
Park dworski.
Dwór był otoczony przez park o powierzchni około 5,5 ha, w tym 2 hektary stawu (otaczający dom od północy i zachodu), z dużą liczbą sędziwych, liściastych i iglastych drzew.
Majątek w Choćkowcach jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3551400" url="https://pl.wikipedia.org/wiki?curid=3551400" title="Ma’arrat Sajdnaja">
Ma’arrat Sajdnaja

Ma’arrat Sajdnaja (arab. معرة صيدنايا) – miejscowość w Syrii, w muhafazie Damaszek. W 2004 roku liczyła 3084 mieszkańców. Chrześcijańska miejscowość tradycyjnie zamieszkana przez katolików.

</doc>
<doc id="3551402" url="https://pl.wikipedia.org/wiki?curid=3551402" title="Manin (Syria)">
Manin (Syria)

Mneen (arab. منين) – miasto w Syrii, w dystrykcie At-Tall w muhafazie Damaszek. Według spisu ludności z 2004 roku liczyło 17 521 mieszkańców.

</doc>
<doc id="3551403" url="https://pl.wikipedia.org/wiki?curid=3551403" title="Nowe Choćkowce">
Nowe Choćkowce

Nowe Choćkowce (; ) – wieś na Białorusi, w rejonie wołkowyskim obwodu grodzieńskiego, około 9 km na południe od Wołkowyska.
Historia.
Wieś Nowe Choćkowce powstała w 1966 roku jako siedziba kołchozu im. Zasłonowa, który urządzono w zabudowaniach będących pozostałościami po folwarku Choćkowce nad rzeką Roś. Wieś Choćkowce znajduje się 2 km na południowy zachód od dawnych zabudowań folwarku. Wieś Nowe Choćkowce rozrosła się i obecnie jej centrum znajduje się na drugim (prawym) brzegu rzeki.
Pierwsze wzmianki o Choćkowcach pochodzą z XVII wieku. Od XVIII wieku dobra należały do rodziny Jelskich herbu Pielesz. Adam Jelski, wojski wołkowyski, kupił w 1781 roku od Tadeusza Puchalskiego miejscowości Kosin i Łukawicę za 90 tysięcy złotych, a jego syn Tadeusz (zm. w 1876 roku) został właścicielem Choćkowców. Na przełomie XIX i XX wieku majątek o powierzchni około 600 hektarów był własnością Henryki Jelskiej (1858–1927), wnuczki Tadeusza, i jej męża Adama Eustachego Jelskiego (1838–1915). Po jej śmierci majątek został podzielony między ich córki, a Choćkowce dostały się jednej z nich, Janinie Wereszczakowej (1885–1948), która była ostatnią właścicielką majątku, do II wojny światowej. 
Po III rozbiorze Polski w 1795 roku Choćkowce, wcześniej należące do powiatu wołkowyskiego województwa nowogródzkiego Rzeczypospolitej, znalazły się na terenie powiatu wołkowyskiego (ujezdu), wchodzącego w skład kolejno guberni: słonimskiej, litewskiej i grodzieńskiej Imperium Rosyjskiego. Po ustabilizowaniu się granicy polsko-radzieckiej w 1921 roku wieś wróciła do Polski, weszła w skład gminy Biskupice powiatu wołkowyskiego województwa białostockiego, od 1945 roku – był w ZSRR, od 1991 roku – na terenie Republiki Białorusi.
Na terenie wsi Nowe Choćkowce stoi ograbiona kapliczka, ponadto są tu: siedziba leśnictwa, sklep, punkt felczersko-akuszerski, dom kultury i biblioteka.
Dawny dwór.
Siedziba kołchozu znajduje się w miejscu będącym pozostałościami po folwarku Choćkowce, nad lewym brzegiem rzeki Roś. Co najmniej do I wojny światowej istniał tu stary, rozległy, parterowy dwór modrzewiowy, pochodzący z końca XVIII wieku (prawdopodobnie po 1780 roku). W ciągu XIX wieku dwór został jeszcze bardziej rozbudowany, miał czterokolumnowy ganek, zwieńczony trójkątnym szczytem. Od strony ogrodu znajdował się centralny taras. Dom był kryty gontowym czterospadowym dachem. 
Nie wiadomo, kiedy dwór został zniszczony. Już w okresie międzywojennym rodzina właścicieli mieszkała w jednej z oficyn. Ze starych zabudowań do 1939 roku zachował się jedynie stojący nieopodal stary sześcioboczny, dwukondygnacyjny lamus, służący wtedy celom mieszkalnym. Do czasów dzisiejszych zachowało się parę innych elementów architektury z początku XX wieku: wybudowana w latach 1908–1909 oficyna i młyn, ponadto fragment zdziczałego parku. 
Dwór był otoczony przez park o powierzchni około 5,5 ha, w tym 2 hektary stawu (otaczający dom od północy i zachodu), z dużą liczbą sędziwych, liściastych i iglastych drzew.
Majątek w Choćkowcach jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3551405" url="https://pl.wikipedia.org/wiki?curid=3551405" title="Ad-Durajdż">
Ad-Durajdż

Ad-Durajdż (arab. الدريج) – miejscowość w Syrii, w muhafazie Damaszek. W 2004 roku liczyła 1769 mieszkańców.

</doc>
<doc id="3551406" url="https://pl.wikipedia.org/wiki?curid=3551406" title="Aleksander Kozłowski">
Aleksander Kozłowski

Aleksander Kozłowski − polski historyk ruchu robotniczego. 
Życiorys.
Pracował w Instytucie Nauk Społecznych przy KC PZPR, szkolnictwie partyjnym oraz w Zakładzie Historii Partii przy KC PZPR. Po marcu 1968 roku został usunięty z pracy. 

</doc>
<doc id="3551407" url="https://pl.wikipedia.org/wiki?curid=3551407" title="Louis Bobé">
Louis Bobé

Louis Theodor Alfred Bobé (ur. 21 kwietnia 1867 w Kopenhadze, zm. 28 lipca 1951 w Dronningmølle) – duński archiwista i historyk.
Urodził się jako syn właściciela fabryki produkującego wyroby galanteryjne Oscara Maximiliana Bobé i Johanny Louise z domu Jensen. W 1886 rozpoczął studia z języka i literatury niemieckiej na Uniwersytecie Kopenhaskim, które przerwał po czterech latach i rozpoczął samodzielne badania historyczne w królewskim archiwum, gdzie pracował też jako asystent w latach 1898–1905. Doktorat uzyskał w 1910 na podstawie dysertacji „Frederikke Brun, født Munter, og hendes Kreds hjemme og ude” i od tego momentu rozpoczął pracę jako nauczyciel akademicki (m.in. germanistyki i paleografii), którą ostatecznie zakończył dopiero jako 80-latek. W latach 1919-1928 wykładał na Uniwersytecie Kopenhaskim. Członek lub członek honorowy wielu towarzystw historycznych i genealogicznych duńskich, szwedzkich i fińskich. Od 1921 do śmierci był członkiem Kapituły Orderów Królewskich na stanowisku historiografa orderów ("Ordenshistoriograf Officiant").

</doc>
<doc id="3551408" url="https://pl.wikipedia.org/wiki?curid=3551408" title="Strensall">
Strensall

Strensall – wieś w Anglii, w North Yorkshire, w dystrykcie (unitary authority) York. W 2001 civil parish liczyła 3815 mieszkańców. Strensall jest wspomniana w Domesday Book (1086) jako "Strenshale".

</doc>
<doc id="3551409" url="https://pl.wikipedia.org/wiki?curid=3551409" title="Maraba (Damaszek)">
Maraba (Damaszek)

Maraba (arab. معربا) – miejscowość w Syrii, w muhafazie Damaszek. W 2004 roku liczyła 10 290 mieszkańców.

</doc>
<doc id="3551410" url="https://pl.wikipedia.org/wiki?curid=3551410" title="Borja González">
Borja González



</doc>
<doc id="3551412" url="https://pl.wikipedia.org/wiki?curid=3551412" title="Borja Bastón">
Borja Bastón

Borja González Tomás (ur. 25 sierpnia 1992 w Madrycie) – hiszpański piłkarz występujący na pozycji napastnika, zawodnik CD Leganés. W latach 2008–2011 młodzieżowy reprezentant Hiszpanii.
Kariera klubowa.
W wieku czterech lat Borja dołączył do szkółki piłkarskiej Atlético Madryt. Początkowo występował, jak ojciec, na pozycji bramkarza, z czasem jednak przesunięto go na pozycję napastnika. Przed sezonem 2009/10 został włączony do trzecioligowego wówczas zespołu rezerw, zdobywając w przeciągu całych rozgrywek w sumie 12 bramek. 15 maja 2010 zadebiutował w barwach pierwszej drużyny, zmieniając Tiago w 58. minucie spotkania z Getafe CF. Jednakże, po zaledwie 25 minutach gry musiał opuścić boisko z powodu kontuzji więzadła krzyżowego w lewym kolanie, zaś Atlético przegrało 0:3. Do gry powrócił po siedmiu miesiącach, występując w wygranym 1:0 spotkaniu rezerw z CP Cacereño. Po meczu wyznał: „Jestem bardzo szczęśliwy, udało mi się przetrwać kontuzję, ale teraz jestem gotów pomóc zespołowi w walce o górę w tabeli”.
Pod koniec sierpnia 2011 roku Borja został wypożyczony do drugoligowego Realu Murcia. Rok później, 30 sierpnia 2012 roku wypożyczono go ponownie, tym razem do SD Huesca. Następnie wypożyczano go także do Deportivo La Coruña, Realu Saragossa oraz SD Eibar. W barwach tego ostatniego klubu zdobył tytuł najlepszego gracza Primera División w październiku 2016.
11 sierpnia 2016 roku Borja podpisał czteroletni kontrakt z walijskim klubem Swansea City, skąd wypożyczony był do hiszpańskich klubów Málaga CF i Deportivo Alavés. W 2020 był zawodnikiem Aston Villa FC.
6 września 2020 podpisał kontrakt z hiszpańską drużyną CD Leganés z Segunda División, umowa do 30 czerwca 2021; bez odstępnego.
Kariera reprezentacyjna.
W 2009 roku wraz z reprezentacją Hiszpanii do lat 17 zajął trzecie miejsce na młodzieżowych Mistrzostwach Świata, samemu zostając królem strzelców całej imprezy. Dwa lata później z kadrą do lat 19 zwyciężył na młodzieżowych Mistrzostwach Europy.
Życie prywatne.
Borja Baston jest synem Miguela Bastóna, byłego bramkarza Atlético Madryt B oraz Realu Burgos.

</doc>
<doc id="3551413" url="https://pl.wikipedia.org/wiki?curid=3551413" title="Turcja na Mistrzostwach Świata w Lekkoatletyce 2015">
Turcja na Mistrzostwach Świata w Lekkoatletyce 2015

Turcja na Mistrzostwach Świata w Lekkoatletyce 2015 – reprezentacja Turcji podczas czempionatu w Pekinie liczyła 12 zawodników, którzy nie zdobyli medalu.

</doc>
<doc id="3551416" url="https://pl.wikipedia.org/wiki?curid=3551416" title="Afera Volkswagena">
Afera Volkswagena

Afera Volkswagena, potocznie dieselgate – ujawniony we wrześniu 2015 roku, proceder montowania w samochodach produkowanych przez koncern Volkswagen Group oprogramowania, pozwalającego na manipulację wynikami pomiarów emisji z układu wydechowego.
18 września 2015 roku amerykańska Agencja Ochrony Środowiska ("Environmental Protection Agency – EPA") wystosowała do niemieckiego producenta aut – Grupy Volkswagen – notę o naruszeniu Ustawy o Czystym Powietrzu ("Clean Air Act"), po tym jak na jaw wyszedł fakt, że producent samochodów celowo zaprogramował silniki Diesla TDI ("Turbo diesel Direct Injection" – turbodoładowane silniki Diesla z wtryskiem bezpośrednim), tak aby ograniczenia emisji zanieczyszczeń były aktywowane jedynie podczas laboratoryjnych testów emisji spalin. Zainstalowane oprogramowanie spowodowało, że emisja tlenku azotu w pojazdach niemieckiego producenta spełniała amerykańskie normy podczas wymaganych testów, natomiast podczas jazdy w warunkach drogowych była do 40 razy wyższa. Szacuje się, że około 11 milionów samochodów na świecie i pół miliona w Stanach Zjednoczonych, wyprodukowanych między rokiem 2009 a 2015, miało zainstalowane takie oprogramowanie.
Te odkrycia były wynikiem badań nad rozbieżnościami dotyczącymi emisji spalin pomiędzy europejskimi a amerykańskimi modelami pojazdów – zleconych w 2014 przez Międzynarodową Radę Czystego Transportu ("International Council on Clean Transportation" – ICCT) i podsumowujących dane z trzech różnych źródeł dotyczące 15 pojazdów. Wśród badających problem znajdowała się także grupa pięciu naukowców z Uniwersytetu Wirginii Zachodniej, którzy wykryli dodatkową emisję zanieczyszczeń w dwóch z trzech samochodów z silnikiem Diesla podczas testów drogowych w czasie rzeczywistym. ICCT zakupiła również dane z dwóch innych źródeł. W maju 2014 udostępniła swoje ustalenia kalifornijskiej Agencji ds. Zasobów Powietrza ("California Air Resources Board" – CARB).
Volkswagen stał się celem dochodzeń w wielu krajach a wartość akcji koncernu spadła o jedną trzecią w ciągu kilku dni od wybuchu afery. Prezes Grupy Volkswagena Martin Winterkorn podał się do dymisji, a szef rozwoju marki Heinz-Jakob Neusser, szef badań i rozwoju Audi Ulrich Hackenberg oraz szef badań i rozwoju Porsche Wolfgang Hatz zostali zawieszeni. Volkswagen ogłosił plany wydatkowania 7,3 mld dolarów na naprawę problemów z emisją spalin oraz plany naprawy pojazdów, których ten problem dotyczy, w ramach akcji serwisowej. Skandal ten podniósł świadomość społeczną dotyczącą wyższych poziomów zanieczyszczeń emitowanych przez pojazdy wielu różnych producentów samochodów, które w rzeczywistych warunkach drogowych mogą przekraczać dopuszczalne prawnie limity emisji spalin. Badania przeprowadzone przez ICCT i ADAC wykazały największe odchylenia w samochodach marki Volvo, Renault, Jeep, Hyundai, Citroen i FIAT. Rozgorzała dyskusja na temat tego, że maszyneria sterowana przez oprogramowanie komputerowe jest generalnie podatna na manipulacje i oszustwa, a wyjściem z tej sytuacji byłoby, gdyby kod źródłowy oprogramowania był udostępniany publicznie.
Tło.
System oczyszczania spalin VW.
W 2005 roku, część koncernu VW zamierzała zakupić system BlueTec Mercedesa w celu redukcji zanieczyszczeń, inna część natomiast odrzuciła ten pomysł i wolała rozwijać własny system.
Począwszy od modeli samochodów z roku 2009 ze „sterowanym elektronicznie układem bezpośredniego wtrysku common rail z pompą wysokiego ciśnienia firmy Bosch”, Grupa Volkswagen rozpoczęła przechodzenie od lekkich osobowych turbodoładowanych silników Diesla z bezpośrednim wtryskiem (TDI) do systemu wtrysku paliwa common rail. Ten system pozwala na bardziej precyzyjne dostawy paliwa za pomocą elektronicznie sterowanych wtryskiwaczy paliwa i wyższego ciśnienia wtrysku, co teoretycznie prowadzi do lepszej atomizacji paliwa, lepszej regulacji stężenia mieszanki powietrzno-paliwowej, a co za tym idzie, większej kontroli emisji szkodliwych substancji. Sprzedaż modeli roku 2009 rozpoczęto w 2008.
Wraz z zastosowaniem filtra cząstek stałych wychwytującego sadzę, a w niektórych modelach pojazdów, systemu oczyszczania spalin na bazie mocznika, silniki zostały określone przez koncern Volkswagena jako tak czyste, lub nawet czystsze w odniesieniu do amerykańskich i kalifornijskich wymogów prawnych, a jednocześnie zapewniające dobre osiągi. W rzeczywistości, system ten nie zdołał pogodzić niskiego zużycia paliwa z emisją tlenków azotu NOx zgodną z obowiązującymi normami i Volkswagen zdecydował się jeszcze przed rokiem 2010 na zaprogramowanie systemu kontroli silnika, który przełączałby tryb niskiego zużycia paliwa i wysokiej emisji tlenków azotu NOx na tryb niskiej i zgodnej z normami emisji substancji toksycznych, w momencie stwierdzenia, że pojazd poddawany jest testowi na emisję zanieczyszczeń, w szczególności w odniesieniu do silnika EA 189. To spowodowało, że silnik w trakcie codziennej pracy emitował ilości tlenków azotu NOx powyżej obowiązujących limitów, a poziom emisji był zgodny z amerykańskimi standardami emisji NOx jedynie w momencie testów. Gazeta Der Spiegel donosiła, że co najmniej 30 osób z kierownictwa VW wiedziało o tym oszustwie od lat, VW jednak temu zaprzecza.
Od 2014 roku, VW jest zarejestrowany ze wskaźnikiem według standardów CAFE (Corporate Average Fuel Economy) 34 mpg-US (6.9 L/100 km; 41 mpg-imp). Niskie poziomy emisji substancji toksycznych pojazdów Volkswagena testowanych z zastosowaniem urządzenia fałszującego, umożliwiły koncernowi uzyskanie dotacji na samochody ekologiczne oraz zwolnień podatkowych w USA.
Pierwsze ostrzeżenia.
W roku 2011 Wspólne Centrum Badawcze Komisji Europejskiej (European Commission’s Joint Research Centre) opublikowało raport, w którym stwierdzono, że wszystkie testowane samochody z silnikiem Diesla emitują 0,93 ±0,39 g / km, a testowane pojazdy z silnikiem Diesla Euro 5 emitują 0,62 ±0,19 g/km. To znacznie przekracza stosowny limit emisji dla Euro 3-5. W 2013 roku ośrodek badawczy ostrzegł:
Komisja Europejska i europejskie rządy nie mogły dojść do porozumienia, kto odpowiada za podjęcie stosownych działań. W październiku 2014 roku Departament Transportu Wielkiej Brytanii ("Department for Transport") otrzymał raport od ICCT, który stwierdzał, że istnieje „problem zgodności poziomu tlenków azotu w świecie rzeczywistym”, jeśli chodzi o samochody osobowe z silnikiem Diesla. Badania brytyjskiego Departamentu ds. Środowiska, Żywności i Rolnictwa (Department for Environment Food &amp; Rural Affairs – DEFRA) wskazują na znaczne zmniejszenie emisji tlenków azotu (NOx) i cząstek stałych w okresie od roku 1983 do 2014. Ilość w powietrzu lotnych mikrocząsteczek o średnicy 10 mikrometrów – znanych również jako PM10 (włączając cząstki emitowane przez pojazdy z silnikami wysokoprężnymi) – zmniejszyła się o połowę od 1996 roku, pomimo zwiększonej liczby i rozmiarów samochodów z silnikiem Diesla w Wielkiej Brytanii.
Europejskie rozbieżności.
Europejski organ – Rada Czystego Transportu (International Council on Clean Transportation – ICCT) w 2014 roku zleciła badania i otrzymała dane dotyczące 15 pojazdów z trzech źródeł. John German, współprzewodniczący amerykańskiego oddziału ICCT, powiedział, że pomysł „bardzo zwyczajnego” testu pochodził od Petera Mocka, dyrektora zarządzającego ICCT w Europie. John German powiedział, że zdecydowali o poddaniu amerykańskich aut testom drogowym, ponieważ ich przepisy dotyczące emisji spalin są bardziej restrykcyjne niż w Unii Europejskiej. ICCT spodziewała się, że pojazdy pomyślnie przejdą testy oraz że będzie mogła wykorzystać ich wyniki do zademonstrowania Europejczykom, że możliwe jest stosowanie silników Diesla przy niższej emisji szkodliwych substancji. Badania wykazały rozbieżności dotyczące emisji spalin w modelach VW Passat i VW Jetta z silnikami Diesla, nie stwierdziły natomiast żadnych rozbieżności jeśli chodzi o BMW X5. ICCT chciała poddać testom również Mercedesa, jednak nie była w stanie żadnego zdobyć.
Testy przeprowadzone w Stanach Zjednoczonych.
Grupa naukowców z Uniwersytetu Wirginii Zachodniej przedłożyła ICCT propozycję, a John German przyznał im dotację w wysokości 50 000 dolarów na badania w celu przeprowadzenia testów trzech samochodów z silnikami Diesla: chodziło o marki VW Passat, VW Jetta oraz BMW X5. ICCT zakupiło również dane od firmy konsultingowej z Wielkiej Brytanii Emission Analytics, specjalizującej się w problematyce emisji spalin oraz od osób zainteresowanych z grupy roboczej the Real Driving Emissions-Light Duty Vehicle, odpowiedzialnych za zmiany w regulacjach Euro 6.
Dwóch profesorów i dwóch studentów rozpoczęło testy emisji trzech wyżej wymienionych modeli pojazdów w warunkach drogowych na początku 2014 roku, używając przenośnego systemu pomiaru emisji spalin, co umożliwiło zebranie rzeczywistych danych dotyczących emisji podczas jazdy w realnym świecie i porównanie ich z danymi pochodzącymi z testów laboratoryjnych na hamowni podwoziowej. Zastosowano podejście przypominające proces nazywany w programistce "metamorphic testing," gdzie system poddawany testowi to samochód, dane wyjściowe systemu to dane dotyczące emisji substancji toksycznych, przypadek testowy 1 to środowisko laboratoryjne, a przypadek testowy 2 to jazda w świecie rzeczywistym. Oczekiwane powiązanie jest takie, że dane wyjściowe systemu dla przypadku testowego 1 i 2 powinny być podobne. Błąd jest wykrywany wówczas gdy dane wyjściowe obu przypadków testowych bardzo się od siebie różnią.
Wszystkie trzy pojazdy były przed testami certyfikowane przez Kalifornijską Radę do spraw Zasobów Powietrza, jako nieprzekraczające limitów emisji, kiedy stosowano standardowe protokoły testów laboratoryjnych. Modelami Jetta i BMW przejechano 2400 kilometrów (1 500 mil). W ramach ostatecznego testu, jeszcze zwiększono przebieg Passata i przejechano nim trasę z Los Angeles do Seattle i z powrotem, a zatem prawie całe Zachodnie Wybrzeże Stanów Zjednoczonych, ponad 3200 kilometrów (2 000 mil). BMW plasowało się „na granicy lub poniżej limitu ... z wyjątkiem warunków drogowych w pagórkowatym terenie wiejskim”. Badacze odkryli jednak, że w rzeczywistych warunkach drogowych model Jetta przekroczył amerykańskie limity emisji spalin „o współczynnik o wartości od 15 do 35”, podczas kiedy Passat przekroczył je „o współczynnik od 5 do 20.”
Poziom emisji substancji toksycznych znacznie przekroczył zarówno europejskie, jak i amerykańskie normy przewidziane prawem. Jeden z prowadzących testy – Profesor Arvind Thiruvengadam (Research Assistant) – stwierdził „... przeprowadziliśmy tak dużo testów, że niemożliwym było, żebyśmy wciąż popełniali ten sam błąd”
John German powiedział, że to oszustwo wymagało większego wysiłku niż tylko napisania i dodania jakiegoś dodatkowego kodu do oprogramowania silnika, ponieważ kod ten musiał także zostać zweryfikowany.
Wyniki amerykańskich testów potwierdziły ustalenia ICCT w Europie. Naukowcy z Wirginii Zachodniej nie zidentyfikowali urządzenia fałszującego, ale przedstawili wyniki swoich badań bezpośrednio agencjom EPA i CARB w maju 2014 roku. Dane z testu emisji w świecie rzeczywistym przeprowadzonego przez RapidScreen w Kolorado umocniły podejrzenia co do anormalnie wysokich poziomów emisji toksycznych substancji.
Standardy emisji spalin.
Samochody marek VW i Audi, które zostały zidentyfikowane jako naruszające normy emisji, były certyfikowane do spełnienia amerykańskiej normy emisji EPA Tier 2 / Bin 5 lub też kalifornijskiej normy LEV-II ULEV. Obie te normy określają, że poziom emisji tlenków azotu nie może przekraczać 0,043 gramów na kilometr (0,07 g/mi) dla silników przy pełnym okresie użytkowania, który zdefiniowany jest albo jako 190 000 kilometrów (120 000 mil) lub jako 240 000 kilometrów (150 000 mil), w zależności od pojazdu oraz opcjonalnych wyborów w zakresie certyfikacji.
Normy emisji dla tlenków azotu znajdują się wśród najbardziej rygorystycznych na świecie. Dla porównania, współczesne europejskie normy, znane jako Euro 5 (modele z 2008 „zgodne z EU5", modele 2009–2014) i Euro 6 (modele z 2015) ograniczają poziom emisji tlenków azotu odpowiednio jedynie do 0,18 gramów na kilometr (0,29 g/mi) i do 0,08 gramów na kilometr (0,13 g/mi). Urządzenia fałszujące są zakazane w UE. Ich użycie podlega karze.
20% Europejczyków mieszkających w miastach jest narażonych na szkodliwe dla zdrowia natężenie dwutlenku azotu. W Londynie, gdzie ruch drogowy pojazdów z silnikiem Diesla odpowiada za 40% emisji tlenków azotu, zanieczyszczenie powietrza jest przyczyną ponad 3000 zgonów rocznie. Film dokumentalny wyemitowany przez Channel 4 w styczniu 2015 odniósł się do działań brytyjskiego rządu, który przeszedł do systemu pasma emisji dla podatku drogowego, faworyzując silniki Diesla. Barry Gardiner, były członek rządu Tony’ego Blaira, stwierdza w filmie, że polityka, która obniżając poziom emisji , jednocześnie zwiększyła zanieczyszczenie środowiska tlenkami azotu, była błędem.
Nota EPA.
18 września 2015 amerykańska agencja ochrony środowiska EPA rozesłała do Grupy Volkswagen notę o naruszeniu ustawy o ochronie powietrza ("NOV – Notice of Violation"), stwierdzającą, że około 480 000 pojazdów marki VW i Audi, wyposażonych w silniki TDI o pojemności 2 litrów i sprzedanych w USA pomiędzy rokiem 2009 a 2015, miało zainstalowane oprogramowanie fałszujące wyniki pomiarów emisji spalin. Nota o naruszeniu ustawy jest powiadomieniem jej adresata o tym, że EPA uważa, iż doszło z jego strony do nadużyć, nie jest natomiast ostatecznym ustaleniem odpowiedzialności.
„Oprogramowanie fałszujące” Volkswagena to specjalnie napisana jednostka oprogramowania sprzętowego zarządzająca silnikiem, która wykrywa „położenie kierownicy, prędkość pojazdu, czas trwania pracy silnika i ciśnienie barometryczne” kiedy auto umieszczone jest na hamowni podwoziowej, przy użyciu harmonogramu testu FTP-75. Te kryteria w bardzo dużym stopniu odpowiadają wymaganemu przez EPA protokołowi testów emisji,[68] który pozwalał, aby pojazd spełnił wymogi w zakresie poziomu emisji substancji toksycznych poprzez odpowiednie aktywowanie wszystkich ograniczeń emisji w czasie testów. Nota EPA stwierdzała, że w normalnych warunkach jazdy, oprogramowanie tłumiło ograniczenia emisji spalin, pozwalając na mniejsze zużycie paliwa, ale kosztem do 40 razy większej emisji tlenków azotu niż dopuszczalne prawem normy.
Odpowiedź Volkswagena.
Początkowa reakcja.
Według EPA, Volkswagen przez rok przed wybuchem skandalu utrzymywał, że rozbieżności to zwykłe usterki techniczne. Koncern przyznał się w pełni do manipulowana testami emisji dopiero po tym jak został skonfrontowany z dowodem dotyczącym „urządzenia fałszującego”.
Pierwsza oznaka tego, że Volkswagen gotów był wyjawić prawdę pojawiła się podobno 21 sierpnia 2015 r. na konferencji poświęconej ekologicznemu transportowi w Pacific Grove w Kalifornii, gdzie przedstawiciel pewnej niezidentyfikowanej firmy podszedł do Christophera Grundlera, dyrektora Biura EPA do spraw Transportu i Jakości Powietrza i zaskoczył go, przyznając nieformalnie, że firma oszukiwała urzędników nadzorujących sprawę. W tamtym momencie urzędnik CARB stał obok Christopera Grundlera.
Kierownictwo Volkswagena w Niemczech i w USA formalnie przyznało się do oszustwa wobec przedstawicieli EPA oraz władz Kalifornii podczas telekonferencji, która odbyła się 3 września. W jej trakcie zarządzający koncernem omawiali dostarczone uczestnikom pisemne materiały, prezentujące w jaki sposób oprogramowanie w silnikach Diesla przechytrzyło amerykańskie testy emisji. Przyznanie się nastąpiło po tym, jak EPA zagroziła wycofaniem homologacji dla modeli 2016 VW i Audi z silnikiem Diesla.
Prezes Volkswagena Martin Winterkorn powiedział: „Osobiście jest mi ogromnie przykro, że zniszczyliśmy zaufanie naszych klientów i opinii publicznej”. Winterkorn kierował Volkswagenem od początku roku 2008 do września 2015. Przypisał nadużycia, do których przyznał się koncern „strasznym błędom kilku osób”. Winterkorn początkowo opierał się wezwaniom do ustąpienia przez niego ze stanowiska w VW, potem jednak podał się jako prezes do dymisji 23 września 2015.
Prezes Grupy Volkswagen w Ameryce Michael Horn był bardziej bezpośredni, mówiąc: „Totalnie schrzaniliśmy sprawę”. Horn dodał również: „Nasza firma była nieuczciwa wobec EPA, wobec CARB i wobec was wszystkich”. Olaf Lies, członek zarządu Volkswagena i minister gospodarki Dolnej Saksonii, powiedział później BBC, że osoby, „które do tego dopuściły i które podjęły decyzję o zainstalowaniu fałszującego oprogramowania” popełniły przestępstwo i muszą być osobiście pociągnięte do odpowiedzialności. Powiedział ponadto, że zarząd dowiedział się o problemach „na krótko przed mediami” oraz wyraził swoje zaniepokojenie faktem „dlaczego zarząd nie był wcześniej informowany o problemach, skoro w Stanach Zjednoczonych wiadomo było o tym od ponad roku”.
Volkswagen ogłosił w trakcie sprawozdawania afery, że 11 milionów samochodów było uwikłanych w sprawę fałszowanych pomiarów emisji spalin i że ponad siedem miliardów dolarów zostanie zarezerwowanych na poczet kosztów związanych z korygowaniem oprogramowania fałszującego pomiary emisji. Nowo mianowany prezes VW Mathias Müller stwierdził, że oprogramowanie to było aktywowane jedynie w części pojazdów spośród tych 11 milionów samochodów, co musi jeszcze zostać dokładnie ustalone. Niemiecki brukowiec Bild utrzymywał, że kierownictwo najwyższego szczebla było świadome użycia oprogramowania do manipulowania pomiarami emisji spalin już w 2007 roku. Firma Bosch dostarczyła oprogramowanie dla celów testowych i ostrzegła VW, że użycie go w celu ominięcia norm emisji zanieczyszczeń w trakcie normalnej jazdy będzie nielegalne. Der Spiegel poszedł tropem Bilda, publikując 30 września 2015 artykuł mówiący o tym, że pewne grupy osób były świadome tego oszustwa w 2005 lub 2006. Süddeutsche Zeitung w podobnym tonie donosił, że Heinz-Jakob Neusser, jeden z managerów najwyższego szczebla VW, zignorował ostrzeżenia przynajmniej jednego inżyniera na temat „prawdopodobnie nielegalnych” praktyk w 2011.
28 września 2015 doniesiono, że VW zawiesił następujące osoby: Heinza-Jakoba Neussera, szefa rozwoju kluczowej marki VW, Ulricha Hackenberga, szefa badań i rozwoju marki Audi, który nadzorował rozwój techniczny w całej Grupie VW oraz Wolfganga Hatza, szefa badań i rozwoju sportowej marki Porsche, który także zarządzał rozwojem silników i transmisji w Grupie VW.
Tego samego dnia poinformowano, że poza wewnętrznym dochodzeniem mającym na celu zbadanie incydentów, rada nadzorcza VW wynajęła amerykańską kancelarię prawną Jones Day, w celu przeprowadzenia niezależnego zewnętrznego dochodzenia. Ścieżka audytu oprogramowania (software audit trail) jest jednym z możliwych sposobów zbadania tego co kiedy miało miejsce, innym sposobem są testowe logi.
Jeśli chodzi o rynek europejski, VW stwierdził jednoznacznie, że samochodów z silnikami EA288 (które odpowiadają standardom Euro 6) afera nie dotyczy, pomimo tego, że modele z rocznika 2015 z silnikami TDI (z których wszystkie używają EA288) w Stanach Zjednoczonych objęte są zarówno zarzutami EPA, jak i przyznaniem się do winy Volkswagena. W oświadczeniach koncernu VW dla niemieckiej prasy nie wspomina się w ogóle o jakichkolwiek samochodach wyposażonych w EA288, jako będących elementem tej afery w którymkolwiek z krajów.
Inne nieprawidłowości.
Nieprawidłowości dotyczące emisji.
3 listopada 2015 VW ujawnił, że jego wewnętrzne dochodzenie wykazało, że nieprawidłowości dotyczyły również poziomu emisji , a wartości dotyczące zużycia paliwa również poddawane były manipulacjom. Te nowe problemy, których naprawa, jak początkowo szacowano, miałaby kosztować do 2 mld euro, dotyczyły głównie pojazdów z silnikiem Diesla, ale również niektórych modeli benzynowych (przy wstępnych szacunkach mówiących o tym, że problem może dotyczyć około 800 000 pojazdów wyposażonych silniki 1.4, 1.6 i 2.0 – litrowe marek VW, Skoda, Audi i Seat). 9 grudnia 2015 VW skorygował te oszacowania podając, że nieprawidłowości dotyczyły jedynie około 36 000 pojazdów i jednocześnie zapewnił, że nie znaleziono żadnych dowodów na bezprawną manipulację danymi dotyczącymi emisji CO2. Ta wiadomość spowodowała wzrost wartości uprzywilejowanych akcji VW o 7,3 procenta jeszcze tego samego dnia.
Nieprawidłowości dotyczące emisji silników 3.0 TDI.
20 listopada 2015 EPA oświadczyła, że wysocy przedstawiciele VW poinformowali agencję, że wszystkie 3.0-litrowe silniki Diesla TDI sprzedawane w USA od 2009 do 2015 roku również miały zainstalowane oprogramowanie manipulujące poziomem emisji substancji toksycznych, w formie „alternatywnych urządzeń kontroli emisji spalin”. Takie urządzenia są zakazane w Stanach Zjednoczonych, jednak oprogramowanie jest w Europie legalne. VW potwierdza istnienie takich urządzeń, jednak nadal utrzymuje, że nie były one instalowane w „niedozwolonym celu”. 4 stycznia 2016 departament sprawiedliwości USA wniósł skargę przeciwko VW do sądu federalnego, zarzucając koncernowi, że wspomniane 3.0-litrowe silniki Diesla spełniają wymogi dotyczące przewidzianych prawem limitów emisji jedynie w trybie „temperature conditioning”, który jest automatycznie włączany w warunkach testowych, podczas gdy „we wszystkich innych momentach, w tym podczas normalnej pracy pojazdu, samochody działają w „trybie normalnym”, który pozwala na emisję tlenków azotu NOx do dziewięciu razy przekraczającą normy federalne. Skarga obejmuje około 85 000 pojazdów z 3.0-litrowymi silnikami Diesla sprzedawanych w USA od 2009 roku, w tym modele Volkswagen Touareg, Porsche Cayenne, Audi A6 Quattro, Audi A7 Quattro, Audi A8, Audi A8L, Audi Q5 i Audi Q7.
Akcja serwisowa i jej konsekwencje.
29 września 2015 Volkswagen ogłosił plany naprawy aż 11 milionów pojazdów, dotkniętych skandalem z manipulowaniem poziomem emisji spalin. Akcja będzie obejmować modele VW wyposażone w silniki Diesla EA 189, w tym 5 milionów spośród modeli Volkswagena, 2,1 miliona spośród modeli Audi, 1,2 miliona jeśli chodzi o modele Škody oraz 1,8 miliona lekkich pojazdów komercyjnych. SEAT poinformował, że problem dotyczy 700 000 pojazdów spośród modeli z silnikiem Diesla tej marki. W Europie w sumie sprawa dotyczy 8 milionów pojazdów.
W Niemczech 2,8 miliona pojazdów będzie musiało zostać objętych akcją, w Wielkiej Brytanii natomiast 1,2 miliona. We Francji problem dotyczy 984 064 pojazdów, w Austrii około 360 000, podczas gdy w Czechach 148 000 (z czego 101 000 stanowią Škody). W Portugalii, jak twierdzi VW zostało sprzedanych 94 400 pojazdów z oprogramowaniem fałszującym. Naprawa może nie wymagać formalnego wycofania (formal recall) pojazdów z rynku; w Wielkiej Brytanii, na przykład, firma po prostu zaoferuje bezpłatną naprawę samochodów; wycofanie z rynku jest wymagane jedynie wtedy, „kiedy zidentyfikowany defekt... mógłby spowodować poważne obrażenia”. W związku z faktem, że naruszenia przepisów obejmowały aktywowanie kontroli emisji w czasie testów, ale również dezaktywowanie jej w warunkach normalnej jazdy w celu zwiększenia wydajności samochodu i zmniejszenia zużycia paliwa, spekulowano, że aktualizacja oprogramowania może spowodować, że samochody będą działać mniej wydajnie i że wzrośnie zużycie paliwa; jednakże według VW, zaproponowane przez koncern rozwiązania będą zaprojektowane tak, aby osiągnąć zgodność z określonymi przez prawo Unii Europejskiej normami emisji bez konieczności osłabiania osiągów silnika czy zwiększania zużycia paliwa.
Od września 2015 nie było jasne czy naprawa objęłaby także modyfikacje sprzętowe, takie jak aktualizacje selektywnej redukcji katalitycznej ("selective catalytic reduction"). Rozpoczęcie akcji zostało zaplanowane na styczeń 2016, tak aby wszystkie samochody, których problem dotyczy zostały naprawione do końca roku. Koncern ogłosił również przegląd wszystkich swoich marek i modeli, włączając w to swój super samochód marki Bugatti.
8 października 2015 prezes Volkswagena w USA Michael Horn zeznał jednakże podczas przesłuchania przed amerykańskim Kongresem ("US Congress"), że naprawa wszystkich samochodów może zająć lata, zwłaszcza starszych modeli, z powodu skomplikowanych zmian w sprzęcie i w oprogramowaniu, które będą wymagane. Horn powiedział również, że naprawy najprawdopodobniej nie wpłyną na wskaźniki zużycia paliwa, natomiast „może być pewien wpływ na osiągi pojazdu”.
10 października 2015, magazyn Consumer Reports przetestował modele Jetta TDI z 2015 roku oraz Jetta Sportwagen TDI z 2011 w trybie, który jak przypuszczano był specjalnym trybem na testy emisji, czyli innymi słowy trybem fałszującym. Czas przyspieszenia od 0 do 60 mph (od 0 do 97 km/h) jeśli chodzi o model Jetta z 2011 wydłużył się z 9,9 sekundy do 10,5 sekundy, natomiast jeśli chodzi o model z 2015 – wydłużył się z 9,1 sekundy to 9,2 sekundy. Ekonomika zużycia paliwa w modelu z roku 2011 spadła z 50 to 46 mpg-US ("US – milles per gallon") (z 4,7 do 5,1 litra/100 km; z 60 do 55 mpg-imp), a ekonomika zużycia paliwa w modelu samochodu z roku 2015 zmniejszyła się z 53 do 50 mpg-US (z 4,4 do 4,7 litra/100 km; z 64 do 60 mpg-imp). Dyrektor działu Testów Aut magazynu Consumer Reports powiedział, że podczas gdy dodatkowe koszty paliwa, „mogą nie być dramatycznie wysokie, te samochody mogą jednak przestać wyróżniać się spośród licznej i bardzo wydajnej konkurencji”. Metoda, którą zastosował magazyn, aby włączyć tryb fałszujący podczas jazdy wymagała zrobienia założeń dotyczących operacji wykonywanych przez jednostkę kontroli silnika (ECU). Ponieważ wyłączenie kontroli elektronicznej stabilności ("electronic stability control") to krok konieczny, aby prowadzić samochód na hamowni podwoziowej, magazyn założył, że właśnie to przełączało samochód w tryb fałszujący. Aby kontrola elektronicznej stabilności nie włączała się podczas jazdy, prowadzący test odłączyli czujniki prędkości tylnych kół samochodu ("rearwheel speed sensors"), symulując dane wejściowe, które jednostka kontroli silnika (ECU) otrzymuje kiedy samochód znajduje się na stacjonarnym stanowisku badawczym, pomimo że pojazd jechał po drodze. EPA stwierdziła również, że poza prędkością przednich i tylnych kół, także ruchy kierownicy, ciśnienie barometryczne oraz czas trwania operacji silnika były czynnikami aktywującymi tryb fałszujący pomiary toksyczności spalin.
12 października 2015, Paul Willis, dyrektor zarządzający VW w Wielkiej Brytanii zeznał przed komisją do spraw transportu Izby Gmin ("Commons Transport Select Committee"), że około 400 000 aut Volkswagena w Wielkiej Brytanii będzie potrzebowało wymiany wtryskiwaczy paliwa, jak również poprawek oprogramowania. Pojazdy z silnikami Diesla o pojemności 1,6 litra wymagają naprawy sprzętowej, natomiast modele z silnikami Diesla o pojemności 1.2 litra oraz 2.0 litry będą jedynie potrzebować poprawek oprogramowania.
Tego samego dnia Volkswagen ogłosił, że całkowicie przemodeluje swoją strategię dotyczącą aut z silnikiem Diesla, mówiąc, że w Europie i Ameryce Północnej zacznie „najszybciej jak to możliwe” stosować technologię selektywnej redukcji katalitycznej, aby poprawić kwestię emisji spalin przez silniki Diesla. Koncern ogłosił ponadto plany przyspieszenia rozwoju aut elektrycznych i hybrydowych, jak również silników benzynowych, w miejsce silników Diesla w przypadku mniejszych samochodów.
W dniach 12–13 października 2015 posiadacze aut Grupy Volkswagen w Wielkiej Brytanii zaczęli otrzymywać zawiadomienia dotyczące „naprawienia problemu”. Volkswagen następnie ogłosił harmonogram akcji serwisowej dla brytyjskich aut z silnikiem Diesla, wskazując marzec 2016 dla silników o pojemności 2.0, czerwiec 2016 dla silników o pojemności 1.2 i październik 2016 dla silników o pojemności 1.6 litra.
Na początku października 2015 VW sugerował, aby właściciele pojazdów sami zdecydowali czy ich samochody mają być wycofane w celu poddania procedurze naprawczej. Jednakże Niemiecki Federalny Urząd Transportu (Kraftfahrt-Bundesamt, or KBA) postrzegał oprogramowanie jako nielegalne, i nakazał całkowitą naprawę wszystkich aut w Niemczech, których problem dotyczy. VW zdecydował wtedy objąć akcją serwisową około 8,5 miliona samochodów w Europie, około jedną trzecią wszystkich swoich dostaw samochodowych od roku 2009. KBA żądała od VW przekazania planu akcji naprawczej dla samochodów z silnikami 2.0 do końca października 2015, a do końca listopada 2015 dla samochodów z silnikami o pojemności 1.2 i 1.6. Jeśli KBA zaakceptuje plan, VW będzie mógł wówczas rozpocząć procedury naprawcze w samochodach. Niemieckie władze wymagają, aby VW usunął oprogramowanie fałszujące oraz zagwarantował, że obowiązujące normy emisji będą zachowane. Media oceniają, że procedura KBA stanowi precedens dla tego jak władze w innych krajach traktują tę sprawę.
18 listopada 2015 Autoblog doniósł, że procedura naprawcza VW w stosunku do silników Diesla o pojemności 1.6. jest pod nadzorem KBA. 25 listopada 2015 VW poinformował, że poza aktualizacją oprogramowania, naprawa obejmuje niewielką modyfikację sprzętową w systemie wlotu powietrza w samochodach. To niskokosztowe rozwiązanie stanęło w sprzeczności z wcześniejszymi spekulacjami dotyczącymi ewentualnego montażu nowych dysz wtryskowych i katalizatorów. VW poinformował ponadto, że dotknięte problemem silniki Diesla o pojemności 1.2 oraz 2.0 litra potrzebują jedynie aktualizacji oprogramowania. Plany napraw zostały zaaprobowane przez KBA, pierwsze z nich najprawdopodobniej rozpoczną się w styczniu 2016. Według VW, podjęte środki umożliwią osiągnięcie zgodności z normami emisji Unii Europejskiej bez negatywnego wpływu na moc silnika, zużycie paliwa czy osiągi auta. Proste naprawy z wykorzystaniem niedrogich części i oprogramowania są obecnie możliwe, ale nie były dostępne kiedy silniki zostały zaprojektowane, ponieważ znajomość technologii silnika oraz możliwości symulacji przepływu ("intake flow") w międzyczasie wzrosły, pozwalając na lepsze zrozumienie zjawiska oraz możliwości odniesienia się do spalania diesla i mieszanek powietrza poprzez kształtowanie przepływu. Przewiduje się, że z powodu bardziej restrykcyjnych regulacji środowiskowych, naprawy samochodów w USA zajmą więcej czasu i będą technicznie bardziej skomplikowane.
Działania komunikacyjne.
We Francji, agencja mediowa MediaCom, która nabywa powierzchnię reklamową dla Volkswagena ostrzegła francuskie gazety 22 września, że odwoła zaplanowane kampanie Volkswagena i Audi, jeżeli będą dotyczyły naruszania norm emisji substancji toksycznych. Jeśli wziąć pod uwagę skalę afery, z którą mieliśmy do czynienia do tego momentu, groźba ta miała niewielki wpływ na relacjonowanie skandalu w mediach.
Z okazji Niemieckiego Dnia Jedności, Volkswagen wystartował z kampanią reklamową w niemieckich gazetach niedzielnych. W ogłoszeniu reklamowym Volkswagen stwierdził, że właściwie w tym miejscu chciał wyrazić swoją radość z powodu 25 rocznicy zjednoczenia Niemiec, swoją dumę z udziału w kształtowaniu kraju wspólnie z całym narodem przez ostatnie 25 lat, podziękować za zaufanie klientów, którego doświadczył przez wszystkie te lata, jak również podziękować wszystkim swoim pracownikom i partnerom handlowym w Niemczech, ale jednym zdaniem podsumował to co chce wyrazić – że zrobi wszystko, żeby odzyskać zaufanie swoich klientów.
Nowe zamówienia.
Belgijski importer Volkswagena D’Ieteren ogłosił, że zaoferuje bezpłatną wymianę silnika 800 klientom, którzy zamówili auta z silnikiem Diesla, które prawdopodobnie wyposażone są w nielegalne oprogramowanie.
Sprzedaż pojazdów z silnikami EA 189 została wstrzymana w niektórych krajach europejskich, w tym w Hiszpanii, Szwajcarii, we Włoszech, Holandii, Belgii i Wielkiej Brytanii.
W Stanach Zjednoczonych, VW wycofał wniosek o poświadczenie emisji dla swoich modeli roku 2016 z silnikiem Diesla, pozostawiając tysiące nieodebranych samochodów w portach. Koncern poinformował, że pojazdy zawierają oprogramowanie, które powinno być ujawnione i certyfikowane przez EPA. EPA poddała kwarantannie niektóre modele roku 2016, dopóki nie zostanie wyjaśnione, że ich katalizatory podczas jazdy na drodze działają tak samo jak podczas testów.
Odszkodowania.
9 listopada 2015 Volkswagen ogłosił, że 482 000 właścicieli aut z silnikiem 2.0 TDI marek Audi oraz VW w Stanach Zjednoczonych będzie uprawnionych do otrzymania dodatkowego tysiąca dolarów w postaci dwóch voucherów, poza dwoma tysiącami dolarów, które koncern oferuje obecnym właścicielom pojazdów VW, w ramach wymiany aut na nowe za dopłatą. Pierwszym z nich jest karta Volkswagen Prepaid Visa® Loyalty Card do wydania na dowolnie wybrany cel w dowolnym miejscu, drugim zaś Volkswagen Dealership Card, do wydania wyłącznie u dealerów Volkswagen. Co więcej, dodatkową rekompensatą będzie ubezpieczenie assistance, obowiązujące przez 24 godziny na dobę, przez trzy lata. 18 listopada 2015 VW poinformował, że około jedna czwarta właścicieli dotkniętych aferą pojazdów zgłosiła swój udział w akcji, której koszty zostały wycenione na co najmniej 120 milionów w oferowanych korzyściach. VW potwierdził również, że zaoferuje vouchery swoim klientom w Kanadzie. VW Ameryka stwierdził, że przyjmowanie kuponów prezentowych wcale nie powstrzymuje właścicieli aut przed składaniem pozwów sądowych. Pomimo wcześniejszych sugestii, że będzie inaczej, w grudniu 2015 prezes VW Matthias Müller poinformował, że klienci spoza USA i Kanady powinni również spodziewać się jakiegoś pakietu kompensacyjnego: „pracujemy nad atrakcyjnym pakietem, nazwijmy go odszkodowaniem, za zmniejszenie się wartości rezydualnych naszych samochodów”. Jednak 11 stycznia 2016 rzecznik VW powiedział „nie będzie żadnego odszkodowania. Wszystko wskazuje na to, że wartości rezydualne naszych samochodów pozostały nienaruszone”; koncern zrzucił winę za zamieszanie na „niewielki błąd w tłumaczeniu”.
Konsekwencje.
Konsekwencje zdrowotne.
Zgony.
Według badania opublikowanego w Environmental Research Letters, ocenia się, że około 59 przedwczesnych zgonów w Stanach Zjednoczonych spowodowana będzie przez nadmiar zanieczyszczeń produkowanych w latach 2008–2015 przez pojazdy wyposażone w urządzenia fałszujące. Większość z powodu zanieczyszczeń stałych (87%), pozostałe ze względu na ozon (13%). Badanie wykazało również, że przywrócenie pojazdów do pierwotnie deklarowanej emisji do końca 2016 roku pozwoli uniknąć dodatkowych 130 przedwczesnych zgonów.
Wcześniejsze badania opublikowane w mediach, których źródła nie zostały poddane ocenie środowiskowej, przewidywały szacunkowy wzrost w USA o około 10 do 350 zgonów związanych z zastosowaniem urządzeń fałszujących.
Wpływ na zdrowie.
 jest prekursorem ozonu przygruntowego i może powodować problemy z oddychaniem, w tym astmę, zapalenie oskrzeli i rozedmę. Tlenki azotu mogą również wzmocnić efekt działania drobnych cząstek sadzy, która powoduje problemy z sercem. Ta forma zanieczyszczenia powietrza szacunkowo może prowadzić do śmierci 50 tys. osób w Stanach Zjednoczonych rocznie.
Konsekwencje dla środowiska.
NOx są również uznane za zanieczyszczenia powodujące kwaśne deszcze oraz tworzenie się widocznej brązowej chmury lub smogu, zarówno ze względu na charakter widzialnego NO2, oraz ozonu troposferycznego stworzonego przez NO. NO i NO2 nie są gazami cieplarnianymi, natomiast N2O jest.
Reperkusje prawne i finansowe.
Działania prywatne.
Do dnia 27 września 2015 zostały złożone co najmniej 34 pozwy zbiorowe w Stanach Zjednoczonych i Kanadzie w imieniu właścicieli Volkswagen i Audi. Pozwy zawierają zarzuty oszustwa i naruszenia umowy, a także zmniejszenia wartości aut z silnikami Diesla po naprawach, mających zapewnić spełnienie norm dotyczących emisji zanieczyszczeń, w związku z oczekiwanym spadkiem mocy silników i zwiększonym spalaniem paliwa. Według agencji Reuters, jednym z powodów dla których prawnicy od pozwów zbiorowych byli w stanie tak szybko się zmobilizować, jest to, że marketing firmy kierowany do wysokiej klasy profesjonalistów, w tym prawników spalił na panewce.
Na dzień 30 września 2015 roku co najmniej jeden pozew inwestorski ubiega się o status pozwu zbiorowego dla posiadaczy akcji Volkswagena American Depository Receipts. Został on złożony w Stanach Zjednoczonych, aby walczyć o odszkodowanie za spadek wartości akcji w wyniku skandalu emisyjnego.
W dniu 7 października L. A. Times poinformował, że liczba złożonych pozwów zbiorowych wzrosła do ponad 230.
W dniu 19 listopada 2015 roku ABC News Australia poinformowało, że ponad 90 000 właścicieli VW, Audi i Skoda w silnikiem Diesla wniosło pozew zbiorowy przeciwko VW w sądzie federalnym w tym kraju.
W listopadzie, Moody’s Investors Service obniżył rating VW z A2 do A3. Fitch Ratings obniżył długoterminowy rating Volkswagena o dwa stopnie do BBB+ z perspektywą negatywną.
Reperkusje prawne i finansowe w Polsce.
Urząd Ochrony Konkurencji i Konsumentów 14 października 2015 r. wszczął postępowanie wyjaśniające, w trakcie którego ściśle współpracował z Transportowym Dozorem Technicznym oraz Głównym Inspektoratem Ochrony Środowiska. Dla obrony osób poszkodowanych w Polsce zostało powołane Stowarzyszenie Poszkodowanych przez Spółki Grupy Volkswagen AG.
Decyzją z dnia 14 stycznia 2020 r. Prezes Urzędu Ochrony Konkurencji i Konsumentów uznał za praktykę naruszającą zbiorowe interesy konsumentów działanie Volkswagen Group Polska Sp. z o.o. z siedzibą w Poznaniu polegające m.in. na wprowadzaniu konsumentów w błąd co do cech pojazdów wyposażonych w silniki o zapłonie samoczynnym typu EA 189 z „oprogramowaniem optymalizującym” emisję tlenków azotu () poprzez rozpowszechnianie w materiałach reklamowych informacji wskazujących na ekologiczny charakter tych pojazdów w sytuacji stosowania w nich „oprogramowania optymalizującego” emisję tlenków azotu (), które aktywuje się w cyklu testowym stosowanym w procesie homologacji typu WE, a w warunkach drogowych pojazdy te emitują ilości tlenków azotu () przekraczające limity wskazane w normie Euro 5.
Za stosowanie praktyk naruszających zbiorowe interesy konsumentów, na Volkswagen Group Polska Sp. z o.o. nałożona została rekordowo wysoka kara w łącznej kwocie 120 607 288 zł – najwyższa jak dotąd w historii UOKiK za naruszanie praw konsumentów. Na wysokość kary finansowej wpływ miały m.in. długotrwałość naruszeń oraz brak propozycji ugodowych ze strony ukaranej Spółki.
W zakresie możliwej odpowiedzialności karnej, śledztwo w sprawie masowego oszustwa nadzoruje Prokuratura Okręgowa w Częstochowie. Postępowanie toczy się w sprawie „doprowadzenia osób o nieustalonej tożsamości, w nieustalonym czasie i miejscu, w celu osiągnięcia korzyści majątkowej do niekorzystnego rozporządzenia mieniem w postaci pieniędzy w nieokreślonej kwocie poprzez zainstalowanie w wyprodukowanych w okresie od 1 stycznia 2008 r. do 31 grudnia 2015 r. przez Grupę Volkswagen AG w pojazdach wyposażonych w silniki wysokoprężne oznaczone kodem EA 189 oprogramowania umożliwiającego zmianę wyników pomiaru poziomu emisji toksycznych składników spalin z układu wydechowego w warunkach testowych i wprowadzenie w błąd co do spełnienia przez taki pojazdy norm emisji spalin Euro 5 i Euro 6, tj. o przestępstwo z 286 § 1 k.k. w zw. z art. 271 § 1 k.k. i art. 273 w zw. z art. 11 § 2 k.k. w zw. z art. 12 k.k.” – podaje stowarzyszenie StopVW.
Przedstawiciele producenta – Volkswagen AG z siedzibą w Wolfsburgu, nie zaproponowali jak dotąd właścicielom wadliwych pojazdów w Polsce jakiejkolwiek formy ugody, w następstwie której koncern zrekompensowałby szkody majątkowe, podobnie jak miało to miejsce w Stanach Zjednoczonych i Australii, a także w samych Niemczech.
W postępowaniu cywilnym przeciwko Volkswagen AG, polscy kierowcy oczekują na rozstrzygnięcie Sądu Najwyższego, który przesądzi jurysdykcję krajową sądów polskich do rozpoznawania spraw przeciwko niemieckiemu koncernowi.
W dniu 9 lipca 2020 r., w sprawie C-343/19, Trybunał Sprawiedliwości Unii Europejskiej, odpowiadając na pytanie prejudycjalne sądu krajowego w Klagenfurcie (Austria), orzekł, że producent dokonujący niezgodnych z prawem manipulacji w odniesieniu do samochodów sprzedawanych w innych państwach członkowskich może być pozywany przed sądami tych państw. Orzeczenie TSUE ma duże znaczenie dla polskich użytkowników wadliwych pojazdów, którzy oczekują na rozstrzygnięcie Sądu Najwyższego. W postępowaniu cywilnym, grupę osób poszkodowanych reprezentuje Kancelaria „Dawid &amp; Partnerzy – Adwokaci i Radcowie Prawni”.
Modele pojazdów, których dotyczy problem.
Do dnia 22 września 2015 roku Volkswagen przyznał, że 11 milionów pojazdów sprzedanych na całym świecie, poza 480 000 pojazdami z 2.0-litrowymi silnikami TDI sprzedanymi w USA, wyposażone jest w urządzenia fałszujące. Według Volkswagena, samochody sprzedawane w innych krajach z 1.6 L i 2.0 L 4-cylindrowymi silnikami TDI znanymi jako Typ EA189 mają także oprogramowanie fałszujące. Oprogramowanie to również ma wpływ na Typ EA188 i generację 2015 EA288 z czterema cylindrami. Na całym świecie około 1,2 mln modeli Skody i 2,1 mln modeli Audi może zawierać oprogramowanie fałszujące, w tym TTS i Qs. VW twierdzi, że silniki modeli Euro 6 w Niemczech nie są zafałszowane, a modele z 2015 w USA z tymi samymi silnikami EA288 już tak. To sugeruje, że pomiary emisji NOx podczas normalnej pracy, które plasują poziom emisji NOx w silnikach EA288 pomiędzy dwiema standardowymi normami emisji, były łatwo dostępne w siedzibie VW w Niemczech. Według Müllera, modele 1.2 i 2.0-litrowe mogą być aktualizowane przez oprogramowanie, natomiast około 3 miliony modeli 1.6-litrowych wymaga różnych rozwiązań sprzętowych, a niektóre samochody mogą być nawet wymieniane. Samochody są tak zróżnicowane, że konieczne będzie wiele różnych rozwiązań.
Ponad jedna czwarta sprzedaży VW w USA to pojazdy z silnikami wysokoprężnymi. Koncern wybrał strategię rynkową, która podkreśla wyższość czystego diesla nad samochodami elektrycznymi i hybrydowymi pojazdami elektrycznymi.
Pojazdy, których dotyczy wycofanie i akcja naprawcza w USA obejmują następujące modele:
EPA ujawniła w dniu 2 listopada 2015 roku, że VW dostarczył inne modele diesli z urządzeniami fałszującymi, w tym model z 2014 VW Touareg i Porsche Cayenne 2015. Modele z roku 2016 Audi Quattro diesel także zostały wyposażone w oprogramowanie fałszujące (w tym Audi Quattro 2016 A6, A7, A8, A8L i Q5). Cynthia Giles, asystent administratora Biura EPA ds. Egzekwowania i Przestrzegania Przepisów, wezwała koncern, aby zaprzestał odmawiania wzięcia odpowiedzialności za nieprzestrzeganie prawa. Zgodnie z amerykańską ustawą o ochronie powietrza Clean Air Act, VW może być pociągnięty do odpowiedzialności i otrzymać grzywny w wysokości aż 375 mln dolarów.
Wartość odsprzedaży.
Od 26 października 2015 roku wartość odsprzedaży dotkniętych aferą modeli samochodów w USA spadła z 5 do prawie 16 procent, w zależności od modelu, jak podają Black Book i Kelley Blue Book stworzone na podstawie cen aukcyjnych samochodów używanych, których ilość również zmalała.
Wartość giełdowa.
W dniu 21 września 2015 roku, pierwszego dnia notowań po opublikowaniu noty EPA do Volkswagena o naruszeniu ustawy o ochronie powietrza, cena akcji Volkswagen AG spadła o 20% na giełdzie we Frankfurcie. 22 września akcje spadły o kolejne 12%. W dniu 23 września nastąpił dalszy spadek akcji o 10,5%, do poziomu poniżej 100 € – rekordowo niskiego, zanim zaczęły nieco odrabiać straty. Ceny akcji innych niemieckich producentów samochodów zostały również dotknięte spadkiem, BMW w dół o 4,9% i Daimler w dół o 5,8%.
Katar, jeden z największych akcjonariuszy VW z 17% udziałów w spółce, stracił niemal 5 mld dolarów, kiedy wartość akcyjna spółki spadła.
Sprzedaż.
W USA sprzedaż Volkswagenów wynosiła 23 882 pojazdów w listopadzie 2015 roku, co stanowiło 24,7% spadek w stosunku do listopada 2014. Podczas gdy w Korei Południowej sprzedaż w listopadzie wzrosła o 66% w stosunku do stanu sprzed roku, do 4517 jednostek, z powodu agresywnego marketingu Volkswagena (starania, takie jak zniżki nawet do ₩18 milionów (wonów południowokoreańskich tj. ~15 600 dolarów amerykańskich po kursie z grudnia 2015) na niektóre modele).
Reakcja mediów.
Skandal emisji VW został szeroko i negatywnie nagłośniony w mediach, z nagłówkami na każdej stronie internetowej z wiadomościami. Reuters stwierdził, że kryzys w Volkswagenie może być większym zagrożeniem dla niemieckiej gospodarki niż konsekwencje greckiej niewypłacalności z roku 2015. Deutsche Welle, jeden z niemieckich nadawców państwowych, powiedział, że jest to „pozew tsunami” dla Volkswagena i że skandal zadał cios psychice narodu oraz marce „Made in Germany”. Popular Mechanics stwierdził, że skandal „jest o wiele gorszy niż wycofanie z rynku”, podkreślając, że Volkswagen angażuje się w „cyniczne oszustwo”.
Opinia publiczna.
Mimo skandalu, sondaż dla Bild sugeruje, że większość Niemców (55%) wciąż ma „wielką wiarę” w Volkswagena, a ponad trzy czwarte wierzy, że inni producenci samochodów są równie winni manipulacji. Podobnie jak sondaże przeprowadzone przez firmę doradczą Prophet w październiku 2015 roku wskazywały, że dwie trzecie Niemców uważa skandal za przesadzony i nadal uważają VW za twórcę „doskonałych samochodów”. Badanie przeprowadzone przez Northwestern University Kellogg School of Management, pokazało, że prawie 50% konsumentów w USA miało zarówno pozytywne lub bardzo pozytywne wrażenie na temat Volkswagena, natomiast 7,5% miało „bardzo negatywnie” wrażenie. Inne badanie przeprowadzone w USA przez badaczy rynku Autopacific pokazało, że 64% właścicieli pojazdów nie ufa Volkswagenowi, a tylko 25% z nich pozytywnie myśli o firmie po skandalu.
Reakcje.
Politycy.
Kanclerz Niemiec Angela Merkel stwierdziła, że ma nadzieję, że wszystkie fakty w tej sprawie zostaną podane do wiadomości niezwłocznie, wzywając do „pełnej przejrzystości”. Dodatkowo zauważyła, że minister transportu Niemiec Alexander Dobrindt jest w ciągłym kontakcie z Volkswagenem.
Niemiecka Partia Zielonych oskarża Merkel, że miała wiedzę o urządzeniach fałszujących.
Michel Sapin, francuski minister finansów, wezwał do dochodzenia w sprawie pojazdów z silnikami wysokoprężnymi, które obejmie cały kontynent europejski.
Catherine Bearder, poseł do Parlamentu Europejskiego z południowo-wschodniej Anglii, skomentowała w dniu 27 października 2015 roku w Parlamencie Europejskim, że „teraz mamy impuls polityczny do radykalnej przebudowy, która pokaże producentom samochodów, że nie mogą omijać zasad”, broniąc ustawodawstwa UE mającego na celu w szczególności „ograniczenie śmiercionośnych zanieczyszczeń z pojazdów z silnikami wysokoprężnymi”. Jednocześnie Komisja Europejska przystąpiła do głosowania nad regulacjami, które dałyby przemysłowi samochodowemu więcej czasu do realizacji rozporządzenia, jednocześnie dopuszczając samochody, nawet w rzeczywistych testach, do emitowania NOx więcej niż dwa razy ponad dopuszczalne normy tlenków azotu (NOx) od 2019 roku i do 50% więcej od roku 2021, Bearder potępiła te przepisy.
Członek London Assembly Stephen Knight zasugerował w dniu 1 listopada 2015 roku, że pojazdy z silnikiem Diesla powinny albo być zakazane w przyszłości, albo należy przygotować rygorystyczne testy przed dopuszczeniem ich do wjazdu do niskoemisyjnej strefy Londynu. Zastępca burmistrza miasta ds. środowiska, Matthew Pencharz, odpowiedział, że takie działania mogą doprowadzić do poważnych problemów gospodarczych.
Przemysł motoryzacyjny i komentatorzy.
Główni producenci samochodów, w tym Toyota, GM, PSA Peugeot Citroën, Renault, Mazda, Daimler, Honda, w wydawanych oświadczeniach prasowych potwierdzają zgodność ich pojazdów „ze wszystkimi przepisami i prawami rynków, na których działają. Towarzystwo producentów opisuje problem jako dotyczący „tylko jednej firmy”, twierdząc, że nie ma dowodów wskazujących, że cała branża może mieć w nim udział.
Prezes Renault-Nissan Carlos Ghosn powiedział, że byłoby ciężko ukryć wewnętrzne próby fałszowania danych dotyczących emisji pojazdów, tak jak działo się to w Volkswagen AG: „Nie sądzę, że można zrobić coś takiego, ukrywając się w krzakach”.
Jim Holder, dyrektor redakcji Haymarket Automotive, która wydaje WhatCar i Autocar, napisał, że nigdy nie było tej wielkości skandalu w branży motoryzacyjnej.
Komentator w Spiegel Online argumentował, że skandal VW wpłynie na cały przemysł niemiecki, i że niemieckie firmy działające za granicą czeka spadek konkurencyjności.
Alan Brown, przewodniczący Rady Doradczej Dealerów Volkswagen skomentował, że skandal negatywnie wpłynie na amerykańskich dealerów, którzy już zmagają się z drogimi produktami i pogarszającą się relacją pomiędzy spółką a dealerem.
Car and Driver podobnie podkreślił niezdolność VW do efektywnego działania na rynku amerykańskim, a także sugeruje, że firma znacząco nie doceniała siły EPA i w niewytłumaczalny sposób nie udało jej się wejść na giełdę, przed wybuchem skandalu, pomimo otrzymania ostrzeżenia.
Tesla Motors CEO Elon Musk został zapytany o opinię, czy skandal osłabi perspektywę konsumenta na zielone technologie; Odpowiedział mówiąc, że spodziewa się, że przeciwnie: „.. Volkswagen naprawdę pokazuje to, że osiągnęliśmy granicę tego, co jest możliwe w przypadku oleju napędowego i benzyny. Nadszedł czas, aby przejść do nowej generacji technologii”
Podobnie, analitycy Fitch zasugerowali, że kryzys emisji diesla VW może mieć wpływ na cały przemysł motoryzacyjny, że samochody benzynowe potencjalnie skorzystają na ożywieniu w Europie i zwiększenie inwestycji w pojazdy elektryczne. Inni komentatorzy twierdzili, że silnik wysokoprężny jednak odzyska równowagę na rynku, ze względu na jego międzynarodową niezbędność, niską emisję CO2 i silną obecność w segmentach US pickup- i komercyjnych samochodów ciężarowych.
W dniu 29 września 2015 roku S&amp;P Dow Jones Wskaźniki i RobecoSAM zdjęły Volkswagen AG z wykazu indeksów Dow Jones Sustainability po zamknięciu sesji w dniu 5 października 2015. Wśród przyczyn oświadczenie wydane przez RobecoSAM, wymienia powody społeczne i etyczne, potwierdzono też, że VW nie będzie już identyfikowane jako lider grupy w przemyśle samochodowym i części zamiennych.
Na początku października Green Car Journal unieważnił nagrodę Zielony Samochód Roku dla modeli, które „najlepiej podniosły poprzeczkę wydajności”, a którą zostały nagrodzone VW Jetta TDI 2010 i model Audi A3 TDI 2009 r.
Skandal w VW ogólnie podniósł świadomość wysokiego poziomu zanieczyszczenia emitowanego przez pojazdy z silnikiem Diesla konstruowane przez wielu producentów samochodów, w tym Volvo, Renault, Mercedes, Jeep, Hyundai, Citroen, BMW, Mazda, Fiat, Ford i Peugeot. Niezależne testy przeprowadzone przez ADAC udowodniły, że w normalnych warunkach jazdy pojazdy z silnikiem Diesla, w tym Volvo S60, Renault Espace Energii i Jeep Renegade, przekroczyły europejskie limity emisji dla tlenków azotu (NOx) ponad 10 razy. Badacze skrytykowali nieadekwatność przepisów do rozwoju techniki i wezwali do stosowania testu pod egidą ONZ, który lepiej odzwierciedla warunki jazdy z prawdziwego życia. Test ma nie wejść w życie do 2017 roku. Krytycy mówią, że firmy samochodowe lobbowały ostro za opóźnieniem jego realizacji ze względu na wysokie koszty spełnienia bardziej rygorystycznych wymogów kontroli w zakresie ochrony środowiska. The Washington Post poinformował również, że w latach 1990. Inżynierowie EPA w Virginia Laboratorium stworzyli system o nazwie ROVER, przeznaczony do testowania emisji na drodze. Projekt został zamknięty w 2001 roku, pomimo wstępnych badań wskazujących luki pomiędzy pomiarami emisji z badań laboratoryjnych i rzeczywistych badań światowych o 10 do 20 procent.
W grudniu 2015 roku grupa liderów biznesu i ochrony środowiska, w tym Elon Musk z Tesla, wystosowali list otwarty do CARB, wzywając agencję do zwolnienia VW od konieczności wycofania 85 000 pojazdów z silnikami wysokoprężnymi, których dotyczy skandal w USA. Twierdzili, że VW powinien zostać poproszony o alokację zasobów do przyspieszonego wyprodukowania pojazdów o zerowej emisji („leczyć powietrze, a nie samochody”). List, który obejmuje 5-stopniową drogę do wyegzekwowania planu, twierdzi, że takie postępowanie może doprowadzić do „10 do 1 lub nawet większej redukcji emisji zanieczyszczeń w porównaniu do zanieczyszczenia związanego z oszustwem floty diesel”. Natomiast sugeruje, że dotknięte pojazdy na drogach w Kalifornii „stanowią nieznaczną część całkowitej emisji pojazdów w państwie” i „indywidualnie, nie stwarzają żadnego ryzyka związanego z emisją zanieczyszczeń dla ich właścicieli lub innych osób”.
Poprzednie sprawy dotyczące fałszowania pomiarów emisji spalin.
Sprawa emisji diesli TDI w VW nie jest pierwszym przykładem stosowania urządzeń fałszujących. Nie pierwszy raz producenci samochodów skorzystali z różnicy pomiędzy warunkami szczegółowych badań laboratoryjnych w celu uruchomienia kontroli emisji jedynie w czasie testów, a nie w czasie normalnej jazdy.
W 1973 roku Chrysler, Ford Motor Company, General Motors, Toyota i Volkswagen musiały zdjąć przełączniki temperatury otoczenia, które wpływały na wyniki badań emisji, choć firmy zaprzeczyły celowemu oszustwu i twierdziły, że strategie takie jak wzbogacenie mieszanki paliwa podczas okresów rozgrzewania zimnego silnika mogą zmniejszyć ogólną ilość zanieczyszczeń. Przełączniki kazano usunąć z produkcji, ale samochody już sprzedane nie musiały być poprawiane, a grzywny były stosunkowo skromne.
W 1996 roku General Motors musiał zapłacić niemal rekordową grzywnę w wysokości 11 mln dolarów i wycofać 470 000 pojazdów, z powodu oprogramowania ECU zaprogramowanego tak, aby odłączyć kontrolę emisji spalin w warunkach, kiedy samochody nie były testowane przez EPA w laboratorium. Modele Cadillac z lat 1991–1995 zostały zaprogramowane, aby po prostu wzbogacić mieszankę paliwa silnika, zwiększając zanieczyszczenie tlenkiem węgla (CO) i zanieczyszczenie z niespalonych węglowodorów (HC), zawsze gdy klimatyzacja samochodu lub ogrzewanie były włączone, ponieważ protokół badania wykazywał, że podczas testów były wyłączone.
W 1998 roku Honda Motor Company musiała wydać 267 mln dolarów na skorygowanie wyłączania urządzenia monitorującego brak zapłonu w 1,6 miliona pojazdów z roczników 1996 i 1997. Ford Motor Company zapłacił 7,8 mln dolarów za zaprogramowanie 60 000 vanów Ford Econoline, aby utrzymać niską emisję podczas 20-minutowych rutynowych testów EPA, a następnie wyłączenie kontroli emisji podczas normalnej eksploatacji w celu zmniejszenia zużycia paliwa.
Inna strategia oparta o pomiar czasu została zastosowana przez siedmiu producentów samochodów ciężarowych: Caterpillar Inc., Cummins Engine Company, Detroit Diesel Corporation, Mack Trucks, Navistar International, Renault Véhicules Industriels i Volvo Trucks, którzy w 1998 roku zapłacili największą jak dotąd karę 83,4 mln euro, za zaprogramowanie ciężarówek do utrzymania niskiej emisji NOx podczas cyklu testów, a następnie wyłączenie kontroli i emitowanie ponad trzykrotnie maksymalnej dawki zanieczyszczeń podczas normalnej jazdy autostradą, w taki sam sposób, jak Volkswagen obecnie.
Celem i Forda i producentów pojazdów ciężarowych było niższe zużycie paliwa niż można osiągnąć w ramach limitów zanieczyszczeń. Główni producenci samochodów ciężarowych musieli wydać 1 mld dolarów na naprawę problemu, który dotknął 1,3 miliona silników wysokoprężnych.
Pomimo że afera Volkswagena ma znaczące precedensy, Centrum Auto Bezpieczeństwa Clarence Ditlow twierdzi, że Volkswagen „wszedł na kolejny poziom wyrafinowanego oszustwa, jakiego nigdy dotąd nie widzieliśmy”.

</doc>
<doc id="3551420" url="https://pl.wikipedia.org/wiki?curid=3551420" title="Afra (Syria)">
Afra (Syria)

Afra (arab. إفرة) – miejscowość w Syrii, w muhafazie Damaszek. W 2004 roku liczyła 1029 mieszkańców.

</doc>
<doc id="3551422" url="https://pl.wikipedia.org/wiki?curid=3551422" title="Grimston (York)">
Grimston (York)

Grimston – osada w Anglii, w North Yorkshire, w dystrykcie (unitary authority) York, w civil parish Dunnington. W 1931 roku civil parish liczyła 66 mieszkańców. Grimston jest wspomniana w Domesday Book (1086) jako "Grimeston"/"Grimestone".

</doc>
<doc id="3551423" url="https://pl.wikipedia.org/wiki?curid=3551423" title="Basima">
Basima

Basima (arab. بسيمة) – miejscowość w Syrii, w muhafazie Damaszek. W 2004 roku liczyła 2812 mieszkańców.

</doc>
<doc id="3551429" url="https://pl.wikipedia.org/wiki?curid=3551429" title="Kościół Trójcy Przenajświętszej w Dubience">
Kościół Trójcy Przenajświętszej w Dubience

Kościół Trójcy Przenajświętszej – rzymskokatolicki parafialny kościół w Dubience.
Historia.
Rzymskokatolicka parafia w Dubience została erygowana w 1588 i uposażona przez Jana Sienieńskiego, który też sfinansował budowę pierwszego kościoła. Był to budynek drewniany. Z tego samego materiału wzniesiono również kolejne kościoły na jego miejscu w 1617, 1753 i w 1794. Ostatnia z wymienionych świątyń spłonęła w 1863. Budowla murowana, która powstała na jej miejscu, została wzniesiona ze składek parafian dwa lata później, według projektu budowniczego powiatu hrubieszowskiego Pliszczyńskiego. Uroczyste poświęcenie kościoła odbyło się dopiero w 1924 pod przewodnictwem biskupa A. Jełowieckiego. Podczas II wojny światowej kościół został uszkodzony w 1939, następnie odremontowany, ponownie zniszczony w 1944 i odnowiony w 1945 oraz w 1970.
Wyposażenie.
W kościele znajduje się rokokowy ołtarz główny z II poł. XVIII w., pierwotnie znajdujący się w kościele bernardyńskim w Radecznicy. Znajduje się w nim obraz Matki Bożej z Dzieciątkiem z I poł. XVIII w. Dwa ołtarze boczne również wykonano w stylu barokowym w XIX w. Znajdują się w nich obrazy św. Antoniego i Zwiastowania w lewym oraz św. Mikołaja i św. Józefa w prawym. W kościele przechowywany jest również obraz maryjny z XVIII w., przywieziony ze wsi Bindugi. W tym samym stuleciu wykonano ambonę w stylu rokoko, także pochodzącą z sanktuarium w Radecznicy, dwa tabernakula oraz dwie rzeźby bernardyńskich zakonników, pierwotnie stanowiące część ołtarza głównego.
Wejście na teren kościelny prowadzi przez dzwonnicę z 1965, na której zawieszone są dwa dzwony.

</doc>
<doc id="3551430" url="https://pl.wikipedia.org/wiki?curid=3551430" title="Nikobarczyk plamisty">
Nikobarczyk plamisty

Nikobarczyk plamisty ("Caloenas maculata") – prawdopodobnie wymarły gatunek ptaka z rodziny gołębiowatych (Columbidae), podrodziny treronów, opisany na podstawie okazu o niepewnym pochodzeniu. Znany jest obecnie tylko z jednego spreparowanego okazu, który przechowywany jest w World Museum of the National Museums Liverpool; prawdopodobnie został odłowiony na terenie Polinezji Francuskiej (możliwe, że na Tahiti), mniej więcej między 1783 a 1823.
Taksonomia.
Mimo że zagadkowy i znany z zaledwie jednego okazu, nikobarczyk plamisty może być uznany za osobny gatunek na podstawie wyników sekwencjonowania DNA i filogenetyki molekularnej. W badaniu z 2014 roku Heupink "et al". wyizolowali DNA i porównali sekwencje nukleotydów z tymi należącymi do innych gołębi oraz madagaskarnika jednobarwnego ("Mesitornis unicolor"), dostępnymi w GenBank. Utworzyli dwa drzewa filogenetyczne przedstawiające pozycję wszystkich gołębi, od których pobrano próbki; przedstawiciele "Caloenas", "Didunculus" (1 gatunek – zębacz), treronów (Raphinae) i "Goura" zostali zaprezentowani następująco:
Charakterystyka.
Po raz pierwszy o nikobarczyku plamistym wspomniał w "A General Synopsis of Birds" (1783) John Latham, a nazwał go Johann Friedrich Gmelin w 1789. Gołąb osiągał długość ciała bliską 32 cm. Upierzenie przybierało barwę głębokiej, butelkowej zieleni, a szyję zdobiły wydłużone pióra. Pióra skrzydeł i grzbietu były upstrzone dużymi, białymi, trójkątnymi plamami, a na końcu sterówek znajdował się żółtawy pas. Nogi i stopy były czerwonawe. Wedle starszych opisów skrzydła miały długość 225 mm (przy okazie z Liverpoolu brak zewnętrznych lotek), a końcówka dzioba miała barwę żółtą. Ogon mierzył 126 mm długości, dziób wzdłuż górnej krawędzi 20 mm, a skok 33 mm. Bazując na rysunku Lathama i resztkach farby na spreparowanej skórce z Liverpoolu, można wywnioskować, że tęczówka była czerwona. Na podstawie obecności wydłużonych piór na szyi John Latham zasugerował pokrewieństwo z nikobarczykiem zwyczajnym ("Caloenas nicobarica"), a Rothschild uznał go po prostu za anormalny okaz tego gatunku. Najprawdopodobniej to, że gatunek często był pomijany przez późniejszych autorów, należy przypisywać wpływowi Rothschilda. Niemniej jednak nikobarczyk plamisty znacznie różnił się od nikobarczyka zwyczajnego.
Ekologia.
Ze względu na zagadkowość "C. maculata" niewiele wiadomo na temat jego ekologii. Zważywszy na kolorystykę upierzenia można wysnuć przypuszczenie, że gatunek zasiedlał subtropikalne, tropikalne lasy lub wilgotne niziny. W odróżnieniu od spokrewnionych gatunków nikobarczyk plamisty był raczej nadrzewny niż naziemny. Podobnie jak pokrewne gatunki, prawdopodobnie był osiadły.
Status.
Pochodzenie okazu i okoliczności wymarcia są niejasne. Jedna z hipotez naukowych, zwracając uwagę na niewielkie skrzydła tego ptaka, mówi, że gatunek musiał żyć na wyspie bez znaczących drapieżników. Ornitolog David Gibbs wysnuł przypuszczenie, według którego nikobarczyk plamisty został odłowiony na którejś z wysp Pacyfiku; z 1928 pochodzi opowieść mieszkańców Tahiti o tajemniczym zielono-białym, plamkowanym ptaku, nazwanym "titi", który mógł być tym (lub podobnym) gatunkiem. Jednakże paleontolog David Steadman dodał, że nazwa "titi" jest używana dla kilku gatunków z Polinezji Francuskiej, w tym burzykowatych. W 1851 młodociany okaz znalazł się w posiadaniu Edwarda Smitha-Stanleya, 13. hrabiego Derby w Knowsley Hall, którego kolekcja obecnie stanowi część World Museum Liverpool. Drugi okaz, który należał do Josepha Banksa, zaginął, a trzeci być może znajdował się w kolekcji z dawnego Leverian Musem (zbiory Ashtona Levera). BirdLife International dodało nikobarczyka plamistego na listę wymarłych gatunków w 2008.

</doc>
<doc id="3551431" url="https://pl.wikipedia.org/wiki?curid=3551431" title="Gihilu">
Gihilu

Gihilu (imię pochodzenia zachodniosemickiego, w transliteracji z pisma klinowego zapisywane najczęściej m"gi-ḫi-lu" i m"gi-i-lu", znaczenie nieznane) – wysoki dostojnik, gubernator prowincji Hatarikka za rządów asyryjskiego króla Sennacheryba (704-681 p.n.e.); według "Asyryjskiej kroniki eponimów" w 689 r. p.n.e. pełnił urząd "limmu" (eponima). Jego imieniem jako eponima datowane są teksty z Aszur, Imgur-Enlil i Niniwy, a także jedna z inskrypcji królewskich Sennacheryba ("li-mu" m"ga-ẖi-lu" LÚ.EN.NAM URU."ḫa-ta-rík-ka").

</doc>
<doc id="3551432" url="https://pl.wikipedia.org/wiki?curid=3551432" title="Ar-Rauda (Damaszek)">
Ar-Rauda (Damaszek)

Ar-Rauda (arab. الروضة) – miejscowość w Syrii, w muhafazie Damaszek. W 2004 roku liczyła 4536 mieszkańców.

</doc>
<doc id="3551433" url="https://pl.wikipedia.org/wiki?curid=3551433" title="Leonid Nosyriew">
Leonid Nosyriew

Leonid Wiktorowicz Nosyriew (ros. "Леонид Викторович Носырев", ur. 22 stycznia 1937) – radziecki i rosyjski reżyser filmów animowanych oraz animator i pedagog. Zasłużony Działacz Sztuk Federacji Rosyjskiej (2003). 
Życiorys.
W 1956 roku ukończył Fiedoskinską szkołę malarstwa miniaturowego, a w 1961 roku kursy animatorów w "Sojuzmultfilmie". 
Brał udział w tworzeniu takich kreskówek jak: "Historia pewnego przestępstwa" (1962), "Niedźwiadek Toptuś" (1964), "Wakacje Bonifacego" (1965), "Samyj, samyj, samyj, samyj" (1966), "Szklane organki" (1968) "Czterej muzykanci z Bremy" (1969) oraz "Katierok" (1970).
Od 1968 roku reżyser studia "Sojuzmultfilm". Brał udział w tworzeniu animowanej kroniki filmowej "Wesoła karuzela" (bajka "Antoszka"). Był to jego debiut reżyserski.
W 1975 roku ukończył studia wieczorowe na Moskiewskim Uniwersytecie Państwowym im. M.W. Łomonosowa o specjalności Teorii i Historii Sztuki. Od 1996 roku wykładowca Wszechrosyjskiego Państwowego Uniwersytetu Kinematografii im. S.A. Gierasimowaa.

</doc>
<doc id="3551437" url="https://pl.wikipedia.org/wiki?curid=3551437" title="Pont-la-Ville">
Pont-la-Ville

Francja:
Szwajcaria:
Zobacz też:

</doc>
<doc id="3551443" url="https://pl.wikipedia.org/wiki?curid=3551443" title="Afrodeezia">
Afrodeezia

Afrodeezia – dziewiąty album studyjny Marcusa Millera, wydany przez Blue Note w 2015 roku.

</doc>
<doc id="3551445" url="https://pl.wikipedia.org/wiki?curid=3551445" title="Cmentarz wojenny w Turce">
Cmentarz wojenny w Turce

Cmentarz wojenny w Turce – cmentarz wojenny z okresu I wojny światowej oraz wojny polsko-bolszewickiej.
Nekropolia znajduje się na północ od zabudowań Turki, na południe od Dorohuska. Miejsce to popularnie określane jest jako "Moskale". Na terenie cmentarza znajduje się 11 zbiorowych grobów oraz 4 pochówki pojedyncze. Łącznie pochowano na nim 131 żołnierzy: 33 Polaków, 26 Rosjan, 27 żołnierzy Armii Czerwonej, 39 Niemców i 7 Austriaków.

</doc>
<doc id="3551446" url="https://pl.wikipedia.org/wiki?curid=3551446" title="Kolumbia na Mistrzostwach Świata w Lekkoatletyce 2015">
Kolumbia na Mistrzostwach Świata w Lekkoatletyce 2015

Reprezentacja Kolumbii na Mistrzostwach Świata w Lekkoatletyce 2015 – reprezentacja Kolumbii podczas czempionatu w Pekinie liczyła 12 zawodników. Jedyny medal dla tego kraju – złoty – zdobyła Caterine Ibargüen w trójskoku.

</doc>
<doc id="3551451" url="https://pl.wikipedia.org/wiki?curid=3551451" title="Ma’araba (Damaszek)">
Ma’araba (Damaszek)



</doc>
<doc id="3551452" url="https://pl.wikipedia.org/wiki?curid=3551452" title="Śliwkowy Szlak">
Śliwkowy Szlak

Śliwkowy Szlak – turystyczny szlak kulinarny na terenie województwa małopolskiego.
Charakterystyka.
Produkt turystyczny został stworzony w celu promocji tradycji uprawy i przetwarzania śliwek na terenie Małopolski. Oprócz tego na szlaku znajdują się inne atrakcje turystyczne, bezpośrednio nie związane z głównym tematem. Trasa prowadzi przez rejony o bogatych tradycjach sadowniczych. Wyrób suszonych śliwek ma tu wielopokoleniowe tradycje. 
W ramach szlaku organizowane są cykliczne imprezy turystyczne, np. "Spotkajmy się na Śliwkowym Szlaku" (lato), "Święto Suszonej Śliwki", "Festiwal Śliwki, Miodu i Sera" i piknik "Od ziarenka do wiejskiego rarytasu". 
Obiekty.
Na szlaku znajdują się obiekty z siedmiu gmin z Pogórza Wiśnickiego oraz Beskidu Wyspowego:

</doc>
<doc id="3551466" url="https://pl.wikipedia.org/wiki?curid=3551466" title="Krzyż Henryka II">
Krzyż Henryka II

Krzyż Henryka II (niem. "Heinrichskreuz") — krzyż relikwiarzowy, dar cesarza Henryka II dla katedry w Bazylei (Basel-Stadt, Szwajcaria). Jeden z najcenniejszych przedromańskich "cruces gemmatae", dzieło sztuki doby Ottonów. 
Dzieje.
Bazylea była jednym z najważniejszych miejsc w działalności fundacyjnej cesarza Henryka II. Na miejscu starszej katedry z XI wieku wzniesionej przez biskupa Haito Henryk II wzniósł nową przedromańską, którą hojnie uposażył w dzieła złotnicze. Do najważniejszych należało antependium ołtarzowe oraz relikwiarz Krzyża Pańskiego. Nieznany jest dokładny czas powstania tegoż dzieła, ogólnie jest szeroko datowany na lata 1000-1050. "Terminus ad quem" może stanowić data konsekracji katedry bazylejskiej przez biskupa Adalbero II w 1019 r. Podczas tej uroczystości w obecności cesarza-donatora obecne były relikwie Krzyża Chrystusowego. 
Przez ponad osiem stuleci był przechowywany w skarbcu katedry bazylejskiej, funkcjonował zarówno jako relikwiarz "per se", ponadto krzyż ołtarzowy i procesyjny. Po kanonizacji Henryka II włożono do niego relikwie świętego cesarza. W XV wieku zabytek został gruntownie odnowiony, wykonano na nowo z pozłacanego srebra odwrocie, zachowując jedynie oryginalną część przednią. Z XVI stulecia pochodzi wzmianka, iż w krzyżu umieszczono relikwie Krwi Pańskiej ("crucem preciosorem in qua sanguinis miraculosi reliquie sunt reconditi"). 
Po kasacji skarbca w 1833 roku, trzy lata później drogą sprzedaży na aukcji w Liestal trafił do rąk pruskich Hohenzollernów. Nabywcą był książę Karol (1803-1883) który wzbogacił tym dziełem zbrojownię berlińskiego pałacu przy Wilhelmplatz, następnie relikwiarz został przeniesiony do zamku Glienicke k. Poczdamu. Ostatecznie z inicjatywy księcia Fryderyka Leopolda (1865-1931) został przekazany do zbiorów muzealnych. Od 1917 znajduje się w zbiorach Kunstgewerbemuseum, którego obecna siedziba mieści się na Kulturforum w Berlinie.
Wygląd.
Krzyż Henryka II (o wymiarach 51,2 x 46,2 centymetrów) ma formę niemal równoramienną (wariant krzyża greckiego). Jego dębowy rdzeń jest pokryty złotą (strona przednia z relikwiami) i srebrną (odwrocie z krucyfiksem oraz boki krzyża) blachą. W części wykonanej ze złota zastosowano techniki odlewania i filigranu. Pola wewnętrzne zdobi odlany na matrycy prosty ornament geometryczny w formie siatki. Zaakcentowano krawędzie, które tworzą swego rodzaju ozdobną bordiurę pokrytą filigranową dekoracją w formie przeplatających się wolut i spirali. Na tę powierzchnię nałożono niemal równomiernie drogie kamienie (m.in. szafiry, rubiny, spinele, szmaragdy, topazy, ametysty) szlifowane "en cabochon", rozmieszczone pomiędzy mniejszymi perłami. Poprzez zastosowanie alternacji kamieni i pereł pogłębiono grę kontrastów. Na skrzyżowaniu ramion umieszczono wielką antyczną kameę z chalcedonu w formie stylizowanej główki mężczyzny. Ramiona krzyża akcentują wielkie okrągłe kaboszony z kryształu górskiego wewnątrz których umieszczono relikwie Krzyża Pańskiego, Krwi Pańskiej oraz św. Henryka.
Powierzchnię odwrocia zdobi grawerowany ornament geometryczny w formie rombów, w polach każdego rombu zdobi ażurowy pięcioliść. Część centralną zajmuje odlewana, pełnoplastyczna figurka Chrystusa ukrzyżowanego, na zaokrągleniach znajdują się sztancowane symbole ewangelistów: anioł - św. Mateusz; lew - św. Marek; wół - św. Łukasz; orzeł - św. Jan. Drobne kamienie szlachetne i półszlachetne zdobią nimb Chrystusa i akcentują skraje ramion.
Analiza.
Pierwsze wzmianki źródłowe łączące przedromański krzyż z osobą cesarza Henryka II pochodzą dopiero z XV wieku. Otwiera je brewiarz biskupa Bazylei Friedricha von Rhin spisany między 1437-1439. Kolejne źródła oraz zachowane do dziś dzieła sztuki związane z krzyżem poświadczają przynajmniej o czterech funkcjach, służył do bezpośredniej weneracji relikwii, był używany podczas liturgii poprzez wystawienie na mensie ołtarzowej oraz był noszony podczas procesji. Poświadczają o tym zachowane do dziś pochodzące również z bazylejskiego skarbca romańska stopa do ustawiania krzyża na ołtarzu oraz XVI-wieczna laska na którą nakładano krzyż podczas procesji. Źródła wspominają także iż podczas Niedzieli Palmowej krzyż kładziono na poduszce ustawianej na specjalnie przeznaczonej do tej funkcji kolumnie wokół której kładziono poświęcone palmy. O randze krzyża i używaniu podczas szczególnych uroczystości poświadcza wzmianka z roku 1493 o nawiedzeniu katedry bazylejskiej przez Maksymiliana I, który miał ucałować relikwiarz. 
Od strony typologicznej, stylistycznej i ideowej najstarszy krzyż z katedry w Bazylei w pełni wpisuje się w poczet dzieł złotniczych związanych z Ottonami, którymi są cztery krzyże ofiarowane opactwu w Essen (krzyż Ottona i Matyldy, krzyż Matyldy, tzw. krzyż z wielkimi emaliami oraz krzyż Teofano) oraz krzyż Lotara w katedrze akwizgrańskiej. Wszystkie są wykonane z czystego złota i pokryte gęsto kamieniami szlachetnymi, nadto zastosowano technikę filigranu i podobny schemat kompozycyjny, polegający na wyeksponowaniu bordiury. Ważnym przymiotem jest również utożsamienie krzyża z imieniem władcy. Cechami odróżniającymi krzyż bazylejski od pozostałych dzieł jest symetryczne zaakcentowanie aż czterech repozytoriów na relikwie w postaci kryształowych kaboszonów akcentujących ramiona (większość przedromańskich i romańskich krzyży relikwiarzowych nie ma tak ostentacyjnie zaakcentowanych relikwii), wypukła "rzeźbiarska" forma antycznej gemmy oraz forma krzyża greckiego.
Oprócz krzyża Henryka II ze skarbca katedry bazylejskiej pochodzi aż osiem innych krzyży w tym cztery relikwiarzowe. Wszystkie pochodzą z XIV–XVI stuleci. Zapewne w warsztacie Hansa Rutenzwiga powstał pomiędzy 1350–1400 relikwiarz z Grupą Ukrzyżowania ozdobiony emaliami. Na 1460 rok datuje się kolejny krzyż, charakteryzujący się ramionami częściowo wykonanymi z kryształu górskiego, wewnątrz których umieszczono relikwie. Przed 1470 rokiem w Strasbourgu sprawiono późnogotycki krzyż składający się z dwóch spiętrzonych i bogato zdobionych "aediculi" oraz krucyfiksu, który flankują figurki Matki Boskiej i św. Jana Ewangelisty. Określany jest mianem krzyża Halwila ze względu na taką nazwę figurującą w inskrypcjach nad tarczami herbowymi zdobiącymi relikwiarz. Ze zbiorów berlińskich pochodził zaginiony w 1945 roku wielki krzyż zw. "Kapellenkreuz" wykonany w Górnej Nadrenii około 1330 roku. Składał się z masywnej podstawy podtrzymującej przez sześć figurek lwów aediculi bogato zdobionej formami typowymi dla gotyckiej architektury oraz wielkiego krzyża z figurką Chrystusa Ukrzyżowanego o ramionach zakończonych motywem "fleur-de-lys". Flankowały go pełnoplastyczne figurki Matki Bożej i św. Jana oraz czterech aniołów. 
W latach 1445-1450 wykonano srebrny krzyż ołtarzowy będący niemal kopią krzyża Henryka II. Zachowano zasadnicze wspólne cechy, proporcje, wielkość, układ kompozycyjny, ale uproszczono dekorację, rezygnując m.in. z użycia techniki filigranu, czy aplikacji starszymi gemmami.

</doc>
<doc id="3551467" url="https://pl.wikipedia.org/wiki?curid=3551467" title="Złota Róża papieża Jana XXII">
Złota Róża papieża Jana XXII

Złota Róża papieża Jana XXII – jedno z najcenniejszych dzieł złotniczych o charakterze zaszczytnym doby gotyku. Wykonana przez sieneńskiego złotnika Minucchiego na zlecenie papieża Jana XXII (1316–1334), dla Rudolfa III de Nidau. W nieznanym czasie została ofiarowana katedrze w Bazylei i do XIX stulecia przechowywana była w katedralnym skarbcu. Obecnie w zbiorach Musée National du Moyen Âge w Paryżu.
Jedna z trzech zachowanych gotyckich Złotych Róż – zaszczytnych darów papieży honorowanych głównie możnym władcom za zasługi dla Kościoła katolickiego, lub jako wotum ofiarowane sanktuariom głównie maryjnym.
Dzieje.
Powstanie Złotej Róży z Bazylei wiąże się z Janem XXII, papieżem (1316–1334) urzędującym w Awignonie. Wzmiankę tę poświadcza dokument, z którego dowiedzieć się można o autorze róży którym był Minucchio da Siena. Z widocznych na jednym z nodusów tarcz herbowych wynika, że miał ją otrzymać Rudolf III de Nidau, ówczesny władca księstwa Neuchatel znajdującego się w sąsiedztwie Bazylei w Górnej Nadrenii. Nieznane są okoliczności podarowania klejnotu temuż możnemu i to za jakie zasługi dla Kościoła miał go otrzymać. Zagadkowa pozostaje również data i przyczyna przeniesienia tejże Złotej Róży do skarbca katedry w Bazylei. Po kasacji skarbca w 1833 roku trafiła do dóbr półkantonu Basel-Stadt. Drogą wymiany pozyskał go rywalizujący półkanton Basel-Kreis. Sprzedana na aukcji w Liestal i pozyskana przez Akademische Gesellschaft Basel. W 1842 roku klejnot zakupił francuski kolekcjoner Jean-Jacques Theubet, a następnie ofiarował go paryskiemu Musée de Cluny, gdzie znajduje się do dziś.
Wygląd.
W obecnym stanie róża składa się z drewnianej, sześciobocznej w planie stopy, czteroczęściowego trzonu z czterema nodusami i zwieńczenia, które tworzy „bukiet” złożony z pięciu kwiatów róż.
Dolna srebrna partia trzonu składa się z dwóch części podzielonych wydatnym nodusem w formie spłaszczonej kuli. Nodus ten zdobi bogato zdobiony filigranowy ażurowy ornament. Wyżej trzon jest nieco węższy, zakończony małym nodusem z trzema tarczami z herbami książąt Neuchatel. Powyżej wznosi się trzon-łodyga zakończony u dołu i góry nodusami w formie gładkiej kuli. Wyżej gałązka rozdziela się na pięć części zdobią ją płasko ukształtowane liście i kwiaty róży o zróżnicowanej wielkości. Kwiat wieńczący najdłuższą niemal prostą gałąź jest największy. Wewnątrz niego pośrodku umieszczono niewielki szafir. Pozostałe kwiaty mieszczą wewnątrz kryształowe kaboszony w których niegdyś przechowywano balsam.
Analiza.
W obecnym stanie dzieło jest kompilacją trzech odmiennych stylistycznie części. Z czasów Jana XXII pochodzi jedynie część górna powyżej nodusa z tarczami herbowymi wykonana w Awinionie przez wspomnianego sieneńskiego złotnika. Przez XIV i początek XV wieku nasiliły się artystyczne relacje między Sieną a Awinionem, gdzie wielu sprowadzonych z tegoż miasta pracowało nad dekoracją wystroju ówczesnej papieskiej siedziby. Dolna część trzonu jest starsza romańska datowana ogólnikowo na 1 ćwierć XIII stulecia. W dekoracji ornamentalnej największego z nodusów badacze dostrzegli podobieństwa do nodusa kielicha z Eptingen niegdyś również przechowywanego w bazylejskim skarbcu i sugerują wtórne wykorzystanie romańskiego trzonu nieznanego przedmiotu do wzbogacenia sprowadzonej do Bazylei Złotej Róży. Zdobiące nodus herby księstwa Neuchatel i Rudolfa III Nidau nie mają potwierdzenia w dokumencie papieskim z 1330 roku. Wiadomo że książę zmarł w 1339 na lata 1330–1340 badacze datują drewniany trzon i nodus z emaliowanymi tarczami herbowymi. Prawdopodobnie w tym okresie miało miejsce przekazanie róży bazylejskiej katedrze jako dar książęcy.
Tradycja ofiarowania Złotych Róż przez papieży sięga roku 1096. W czwartą niedzielę Wielkiego Postu określaną mianem "Laetare" (Raduj się!) chrześcijanie w sposób uroczysty przeżywali nadejście Wielkanocy. Gromadzili się w tym dniu na liturgii w rzymskiej bazylice Santa Maria Maggiore. W radosnym nastroju czekano na papieża, który przybywał konno z pobliskiego Lateranu, dzierżąc w ręku kwiat róży. Stawiał ją na ołtarzu, a papież wskazywał na sugestywną symbolikę „królowej kwiatów” w odniesieniu do cierpiącego Chrystusa, zwycięstwa nad śmiercią i wiecznej władzy nad światem. Za czasów pontyfikatu św. Leona IX (1049–1054), zwykły kwiat róży został zastąpiony wykonanym ze złota klejnotem przypominającym pojedynczy kwiat lub bukiet róż. Odtąd też rozwinął się zwyczaj honorowania Złotymi Różami nie tylko sanktuaria, lecz także osobom zasłużonym dla Kościoła. Szczególny nacisk położono na honorowanie królowych i innych żeńskich osobistości. Złota Róża ze skarbca katedry bazylejskiej jest jedną z trzech XIV-wiecznych zachowanych do dziś. Dwie pozostałe znajdują się w katedrze w Sienie oraz klasztorze Świętej Jadwigi w Andechsie (Bawaria, Niemcy).

</doc>
<doc id="3551470" url="https://pl.wikipedia.org/wiki?curid=3551470" title="Relikwiarz świętego Krzysztofa w Bazylei">
Relikwiarz świętego Krzysztofa w Bazylei

Relikwiarz świętego Krzysztofa – gotycki relikwiarz w kształcie pełnoplastycznej figury przedstawiającej świętego Krzysztofa wykonany około 2 ćwierci XV w. najprawdopodobniej w Górnej Nadrenii, niewykluczone, że w Bazylei. Pochodzi z katedry w Bazylei. Obecnie prezentowany jest w miejscowym Basel Historisches Museum. Dzieło to należy do cennych przykładów relikwiarzy antropomorficznych odzwierciedlających naturalizm charakterystyczny dla późnogotyckiej rzeźby i malarstwa.
Po raz pierwszy relikwiarz został źródłowo poświadczony w inwentarzu skarbca katedralnego w Bazylei z 1477 roku. Badacze wciąż nie uzyskali jednoznacznego stanowiska w kwestii fundatora tegoż prestiżowego relikwiarza przez jednego z czterech kapelanów-seniorów katedry bazylejskiej, Ludwiga Moga I, lub Cristofaro da Treviso – sekretarza papieża Eugeniusza IV. Możliwe że donacja została zrealizowana na okoliczność zwołania w Bazylei soboru, który trwał w latach 1432–1448. Po kasacji skarbca katedralnego w 1833 roku, przez niemal 100 lat relikwiarz przechodził z rąk do rąk ówczesnych prominentnych kolekcjonerów i znanych osobistości. W 1834 roku w Liestal zakupił go Johann Friedrich II, następnie kupił go Petr Sołtykow dla swej paryskiej kolekcji zaś w 1874 roku trafił do kolekcji Alexandra P. Basilevskiego. W 1884 relikwiarz pozyskał car Aleksander III i ofiarował do zbiorów Ermitażu, w 1933 r. zakupiła go Fundacja Gottfried Keller w Winterthur i która zdeponowała posążek w Historisches Museum Basel gdzie znajduje się do dziś.
Wygląd.
Relikwiarz ma formę pełnoplastyczną. Ukazuje świętego Krzysztofa niosącego Dzieciątko Jezus. Figura jest osadzona na profilowanym cokole zbudowanym na planie ośmioboku. Wyróżnia się jego dolna partia z ażurowym ornamentem z motywem czworoliścia wpisanego w romb. Powierzchnia jest repusowana; imituje fale morskie. Postać świętego Krzysztofa została przedstawiona zgodnie z ówczesną konwencją ikonograficzną jako potężnie zbudowanego mężczyznę w sile wieku. Twarz cechuje wysokie czoło, silnie uwydatnione łuki brwiowe, głęboko osadzone oczy i mocno uwydatnione policzki. Usta przysłania obfity zarost. W sposób staranny i dynamiczny ukształtowano faliste kosmyki włosów i brody. Ukazany został w wydatnym kontrapoście, podkreślone zostały szerokie barki i dość masywne dłonie. Odziany jest w jednolity kostium o ekspresyjnie uwydatnionych draperiach, na wysokości kolan wystaje delikatnie opracowana podszewka. Postać świętego została ukazana w ruchu; prawą ręką trzyma potężną wygiętą gałąź, która w górnej części rozwidla się na mniejsze gałązki częściowo pokryte liśćmi. Lewą ręką podnosi płaszcz do wysokości kolan, by nie został podmyty przez fale. Na lewym ramieniu świętego siedzi Dzieciątko o delikatnych rysach twarzy i lokowanych włosach. Odziany jest w długą sukienkę o silnie podkreślonych fałdach. W lewej ręce dzierży "jabłko królewskie" prawą zaś udziela błogosławieństwa. Artysta w sposób sugestywny jednocześnie podkreślił moment przeprawy przez wzburzone fale morskie oraz pełną ufność Dzieciątka do świętego Krzysztofa.
Analiza.
Imię Krzysztof wywodzi się od greckiego słowa Christophoros, powstałego ze złączenia słów Χριστος – Christos i φορος nosiciel od φερω – phero niosę – co w tłumaczeniu znaczy „niosący Chrystusa” w znaczeniu przynoszący Chrystusa lub też noszący w sobie Chrystusa. Kult patrona pielgrzymów w XV wieku gwałtownie ożywił się głównie na terenie Rzeszy i krajów ościennych. Poświadczają to liczne figury świętego sytuowane w przestrzeni kościołów zazwyczaj przy filarach. Spośród pełnoplastycznych dzieł złotniczych będących odzwierciedleniem rzeźbiarskiej konwencji przedstawiania świętego bazylejski relikwiarz jest jedynym zachowanym dziełem. Cechą wyróżniającą go jest naturalistyczne podkreślenie ciężaru Dzieciątka, który czuje święty. Dzieciątko miało rzec świętemu: „Dźwigasz cały świat, gdyż ja jestem ten, któremu służysz pomagając innym”. Uwagę zwraca "jabłko królewskie" – jedno z naczelnych insygniów koronacyjnych i monarszych. W kontekście relikwiarza królewskie jabłko symbolizuje, iż święty dźwiga świat którym rządzi Chrystus, władca, którego Krzysztof zapragnął poznać. Dzieło charakteryzuje się naturalizmem typowym dla plastyki późnogotyckiej który upowszechnił się również w ówczesnym malarstwie grafice i rzemiosłach artystycznych. Bazylejski relikwiarz stanowi cenny przykład transpozycji przymiotów charakterystycznych dla ówczesnej rzeźby do dzieła złotniczego "de facto" wiernie naśladującego rzeźbę. W świetle badań dostrzegano także wpływy malarstwa późnogotyckiego w Górnej Nadrenii z Konradem Witzem (ok. 1400–1445/47) na czele. Ze źródeł wiadomo że przez trzynaście lat działał w Bazylei.
Dzieło należy do najcenniejszych przykładów figur relikwiarzowych, które obok tzw. relikwiarzy mówiących należą do najważniejszych kategorii relikwiarzy antropomorficznych. Od strony artystycznej, relikwiarze tego typu stanowią synonim rzeźby, powszechne były w dobie dojrzałego i późnego gotyku. Do starszych przykładów zaliczyć można Madonnę z Dzieciątkiem ze skarbca opactwa Saint-Denis pod Paryżem (obecnie w Luwrze), zespół figur apostołów z katedry w Monastyrze (Westfalia). Późny gotyk reprezentują m.in. relikwiarze: św. Michała w Elten, dwie statuetki ze świętym Jerzym zwyciężającym smoka z kościołów Świętego Mikołaja oraz Bożego Ciała w Elblągu, relikwiarz św. Sebastiana w londyńskim Muzeum Wiktorii i Alberta, dwa relikwiarze w skarbcu katedry w Budziszynie, relikwiarz świętej Barbary prawdopodobnie z kościoła NMP w Gdańsku i wiele innych. Olbrzymi zespół figur relikwiarzowych niegdyś znajdował się w Hallesches Heiltum Albrechta Brandenburskiego. Z kolekcji Johna Pierpont Morgana pochodzi prezentowana w nowojorskim Metropolitan Museum of Art figura relikwiarzowa świętego Krzysztofa wykonana w Tuluzie datowana szeroko na lata 1375–1425.

</doc>
<doc id="3551476" url="https://pl.wikipedia.org/wiki?curid=3551476" title="Fidoloma">
Fidoloma

Fidoloma (łac. "Diocesis Fidolomensis") – stolica historycznej diecezji w Cesarstwie rzymskim, w prowincji Mauretania Cezarejska. Współcześnie w północnej Algierii.

</doc>
<doc id="3551477" url="https://pl.wikipedia.org/wiki?curid=3551477" title="Siuru">
Siuru

Siuru (pl. "Niebieski"/"Błękitny ptak") – estońska grupa literacka, działająca od 1917 do 1920 roku. Nazwa grupy pochodzi od zaczarowanego ptaka z estońskiego folkloru.
Grupa powstała latem 1917 roku z inicjatywy Friedeberta Tuglasa. Grupa spotykała się w salonie Marie Under, ale bywała też w kawiarniach oraz organizowała odczyty w teatrze w Tallinnie i spotkania literackie. W latach 1919-1920 grupa publikowała almanach o tytule "Siuru" (ukazały się w sumie trzy numery). Do grupy, oprócz Tuglasa i Under (która była dominującą postacią grupy, nazywaną ,księżniczką Siuru"), należeli: Artur Adson (mąż Marie Under), Henrik Visnapuu, Johannes Semper, August Alle, Johannes Vares, August Gailit.
Grupa rozpadła się po 1920 roku. Powodem były głównie różnice ideowe.
Członkowie grupy pragnęli swoją twórczością oderwać się od dominującej poetyki młodoestońskiej (z tego nurtu wywodził się Tuglas, który jednak odrzucił tę estetykę) i poszukiwać nowych środków wyrazu, pozwalających na aktualną i bliską masom twórczość. Chętnie nawiązywali do poetyki ekspresjonizmu.

</doc>
<doc id="3551481" url="https://pl.wikipedia.org/wiki?curid=3551481" title="Phabricator">
Phabricator

Phabricator – zestaw przeglądarkowych narzędzi programistycznych do pracy grupowej.
Zawiera między innymi narzędzia:
Phabricator integruje się z systemami Git, Mercurial i Subversion. Dostępny jest na licencji Apache License, w wersji 2.
System pierwotnie był utworzony jako wewnętrzne narzędzie firmy Facebook. Głównym programistą Phabricatora jest Evan Priestley, były pracownik Facebooka, który odszedł z FB, aby rozwijać go jako produkt w swej firmie Phacility.
Od listopada 2014 r. został uruchomiony jako całościowa platforma pracy grupowej fundacji Wikimedia i m.in. zastąpił system Bugzilla.
29. maja 2021 Phacility poinformowała o zakończeniu działalności i zaprzestaniu rozwoju produktu z dniem 1. czerwca. Społeczność użytkowników Phabricatora stara się dalej go rozwijać w postaci forka pod nazwą Phorge.
Użytkownicy.
Lista niektórych użytkowników systemu:

</doc>
<doc id="3551483" url="https://pl.wikipedia.org/wiki?curid=3551483" title="Giovanni De Vivo">
Giovanni De Vivo

Giovanni De Vivo (ur. 24 marca 1940 w Sienie, zm. 20 września 2015 w Pescii) – włoski duchowny katolicki, biskup Pescii w latach 1993–2015.
Święcenia kapłańskie otrzymał 15 marca 1964.
18 grudnia 1993 papież Jan Paweł II mianował go ordynariuszem diecezji Pescia. Sakry biskupiej udzielił mu 23 stycznia 1994 arcybiskup Gaetano Bonicelli.

</doc>
<doc id="3551485" url="https://pl.wikipedia.org/wiki?curid=3551485" title="Zarękowiny">
Zarękowiny

Zarękowiny, Wiązanie rąk, bądź Pogański ślub (ang. "Handfastings") – neopogańska ceremonia ślubna.
Tradycje.
W neopogaństwie, a zwłaszcza w wicca termin zarękowiny, czyli po angielsku "handfastings", co dosłownie oznacza „wiązanie rąk”, obecnie wyparł określenie „ślub”. Przysięga małżeńska może być podejmowana na jeden rok i jeden dzień, na „tak długo jak miłość będzie trwać”, na całe życie, lub na całą wieczność w zależności od wyznania. Przykładowo wiccanie mogą praktykować próbne śluby na okres roku i jednego dnia, inicjowane podczas sabatu w Lughnasadh, ponieważ był to tradycyjny czas zarękowin wśród Irlandczyków, jednak typową przysięgą jest „póki trwać będzie miłość”, wypowiadana zamiast chrześcijańskiego „póki śmierć nas nie rozłączy”. Ponadto w wicca ceremonii może towarzyszyć pięciokrotny pocałunek. Pierwsza znana wiccańska ceremonia zaślubin miała miejsce w 1960 roku, w kowenie Bricket Wood, pomiędzy Frederikiem Lamondem, a jego pierwszą żoną Gillian. Jak w przypadku wielu neopogańskich rytuałów, jedne grupy mogą korzystać z historycznie potwierdzonych form ceremonii, tak aby nie oddalały się od tradycji, podczas gdy inne korzystają z podstawowej idei zarękowin i ponadto tworzą w dużej mierze nowe rytuały. W niektórych tradycjach młoda para może przeskoczyć miotłę albo małe ognisko po zakończeniu ceremonii. W dawnej polszczyźnie termin „zrękowiny”, od którego wywodzą się zarękowiny oznaczał po prostu zaręczyny, jednak zazwyczaj odnosił się do chrześcijańskiej ceremonii.
Odniesienia w kulturze.
W kulturze masowej zarękowiny zostały spopularyzowane między innymi w filmie The Doors w reżyserii Olivera Stone’a z 1991, gdzie Jim Morrison, oraz Patricia Kennealy-Morrison zawierają małżeństwo w celtyckim obrządku pogańskim, co naprawdę miało miejsce w 1970 roku.

</doc>
<doc id="3551486" url="https://pl.wikipedia.org/wiki?curid=3551486" title="Zapalenie narządów miednicy mniejszej">
Zapalenie narządów miednicy mniejszej

Zapalenie narządów miednicy mniejszej, zapalenie przydatków (ang. "pelvic inflammatory disease", PID) – jest to grupa chorób zapalnych górnej części żeńskiego układu rozrodczego obejmująca zapalenie błony śluzowej macicy, zapalenia jajowodu i jajnika, ropień jajowodowo-jajnikowy i zapalenie otrzewnej miednicy. Jest to jedna z najczęstszych chorób zakaźnych u nieciężarnych kobiet w wieku reprodukcyjnym. Typowo jest to zakażenie drogą wstępującą mikroorganizmami z pochwy przedostającymi się do wyżej położonych struktur. Zapalenie charakteryzuje się szeroką rozpiętością objawów, może pozostawać niemal bezobjawowe, może też być przyczyną choroby o ciężkim przebiegu. Zakażenie jest związane z poważnymi powikłaniami długoterminowymi obejmującymi niepłodność, ciążę ektopową i przewlekły ból w miednicy. Ze względu na niecharakterystyczny obraz kliniczny i możliwy ciężki przebieg choroby zapalenie narządów miednicy mniejszej różnicuje się z chorobami prowadzącymi do ostrego brzucha. Definicja zapalenia narządów miednicy mniejszej zastępuje pojęcie zapalenia przydatków, które jest pojęciem nieprecyzyjnym.
Objawy.
Zapalenie narządów miednicy mniejszej często przebiega bezobjawowo. Gdy objawy są obecne, to wykazują one niską czułość i swoistość w porównaniu do diagnostyki laparoskopowej:
W badaniu fizykalnym stwierdza się:
Etiologia.
Zapalenie narządów miednicy mniejszej jest efektem wstępującego zakażenia bakteriami pochodzącymi z szyjki macicy lub pochwy, które rozprzestrzeniają się z dolnego odcinka narządu rodnego do górnego odcinka. Dawniej głównym czynnikiem etiologicznym było zakażenie dwoinką rzeżączki ("Neisseria gonorrhoeae"), kiedy jednak nastąpił spadek zapadalności na rzeżączkę, bakteria częściowo utraciła na znaczeniu jako czynnik sprawczy. Obecnie etiologia ostrego zapalenia narządów miednicy mniejszej jest wielobakteryjna, przy czym wciąż ważną rolę pełni dwoinka rzeżączki.
Do czynników etiologicznych ostrego zapalenia narządów miednicy mniejszej zalicza się: "Neisseria gonorrhoeae", "Chlamydia trachomatis", "Mycoplasma genitalium" i inne mykoplazmy, "Prevotella" spp., "Peptostreptococcus" spp., "Gardnerella vaginalis", "Escherichia coli", "Haemophilus influenzae" i paciorkowce tlenowe (głównie "Streptococcus pyogenes", "Streptococcus agalactiae").
Udział poszczególnych czynników zakaźnych różni się w poszczególnych badaniach w różnych populacjach. Przyjmuje się, że "Neisseria gonorrhoeae" i "Chlamydia trachomatis" stanowią około 50% przypadków PID, a pozostała część zakażeń jest spowodowana przez różne bakterie beztlenowe i tlenowe (flora mieszana).
Czynniki ryzyka.
Do czynników ryzyka zachorowania na zapalenie narządów miednicy mniejszej zaliczają się:
Stosowanie doustnej antykoncepcji wiąże się z niższym ryzykiem klinicznego zapalenia narządów miednicy mniejszej. Nie jest jasne, czy jest to związane ze zmniejszaniem objawów choroby i wtórnym zmniejszeniem wykrywalności, czy faktycznej redukcji zakażeń.
Epidemiologia.
Częstość występowania choroby jest wtórna do zapadalności na choroby przenoszone drogą płciową. Dokładne szacunki rozprzestrzenienia choroby są nieznane ze względu na częsty bezobjawowy przebieg i trudności w jej rozpoznaniu. Ogólnie obserwuje się systematyczny spadek zachorowań na PID, co jest wtórne do lepszej wykrywalności zakażeń przenoszonych drogą płciową i skutecznego zwalczania tych zakażeń, nim dojdzie do zajęcia głębszych struktur.
Rozpoznanie.
Rozpoznanie zapalenia narządów miednicy mniejszej jest stawiane na podstawie obrazu klinicznego i kryteriów rozpoznania według CDC. Zwykle dodatkowe badania nie są konieczne i są używane pomocniczo w przypadku wątpliwości diagnostycznych lub do oceny nasilenia choroby. Bardziej skomplikowana diagnostyka i badania inwazyjne mogą nie przynosić spodziewanych korzyści chorej i narażać na niepotrzebną zachorowalność związaną z leczeniem. W związku z tym PID rozpoznaje się podstawie kryteriów klinicznych opartych na badaniu ginekologicznym, diagnostyce mikrobiologicznej i prostych badaniach laboratoryjnych.
Zapalenie narządów miednicy mniejszej rozpoznaje się u aktywnych seksualnie kobiet, jeśli w badaniu dwuręcznym stwierdzi się co najmniej jeden z następujących objawów:
Minimalne kryteria CDC rozpoznania charakteryzują się wysoką czułością, ale niską swoistością. Jest to podyktowane koniecznością rozpoznania i zakwalifikowania do leczenia możliwie wszystkich przypadków choroby, co pozwoli zredukować ryzyko powstania powikłań.
Rozpoznanie jest trudne ze względu na szeroką rozpiętość obrazu klinicznego. Znaczna część chorych jest bezobjawowa lub występują u nich subtelne albo niespecyficzne objawy. Z drugiej strony opóźnienie rozpoznania i rozpoczęcia leczenia sprzyja wystąpieniu późnych powikłań takich jak niepłodność i ciąża ektopowa. Zaleca się utrzymywanie niskiego progu rozpoznawania zapalenia narządów miednicy mniejszej i kwalifikowania do leczenia. Zapalenie narządów miednicy mniejszej powinno być uwzględnione w diagnostyce różnicowej ostrego brzucha.
Kluczowe znaczenie dla rozpoznania ma dwuręczne badanie ginekologiczne oraz ocena narządu rodnego za pomocą wziernika. Podczas palpacji brzucha ocenia się bolesność w rzucie przydatków i macicy, a także obecność wyczuwalnej masy (guza). W badaniu we wziernikach ocenia się kruchość błony śluzowej oraz bolesność podczas poruszania szyjką macicy oraz obecność śluzowo-ropnej wydzieliny. Brak wydzieliny śluzowo-ropnej w drogach rodnych wykazuje dobrą ujemną wartość predykcyjną (ułatwia wykluczenie PID), jednak sama obecność ropy jest niespecyficzna dla tej choroby. Pobiera się wymazy z szyjki macicy, pochwy i cewki moczowej celem wykonania diagnostyki mikrobiologicznej. Pozwalają one potwierdzić lub wykluczyć zakażenie "Neisseria gonorrhoeae", "Chlamydia trachomatis" oraz obecność bakteryjnego zapalenia pochwy (waginoza bakteryjna). Ujemny wynik nie wyklucza PID.
Wymaz rozcieńczony w 0,9% roztworu chlorku sodu ocenia się również pod kątem liczby limfocytów w polu widzenia, ich brak przemawia przeciwko rozpoznaniu.
Laparoskopia jest najbardziej czułą metodą w wykrywaniu zapalenia jajników i ułatwia diagnostykę mikrobiologiczną zapalenia w tej lokalizacji. Umożliwia ocenę pod kontrolą wzroku jajnika, jajowodu, macicy i innych struktur miednicy. Metoda nie pozwala na wykrycie zapalenia błony śluzowej macicy i mniej nasilonego zapalenia jajowodów. Ograniczeniem badania jest jego inwazyjny charakter, który może być nieakceptowalny wobec niecharakterystycznych i łagodnych objawów zapalenia narządów miednicy mniejszej. W diagnostyce zapalenia błony śluzowej macicy bywa wykorzystywana biopsja ssąca i następnie badanie histopatologiczne.
W PID stwierdza się podwyższone stężenie CRP, przyspieszone OB i zwiększenie liczby leukocytów we krwi. Prawidłowe stężenie CRP i prawidłowa liczba leukocytów nie wykluczają rozpoznania.
Pomocne mogą być badania obrazowe, w tym USG przezpochwowe, tomografia komputerowa i rezonans magnetyczny. Typowo w USG przezpochwowym stwierdza się pogrubienie ściany jajowodu powyżej 5 mm, niepełne przegrody w jajowodzie, wolny płyn w zatoce Douglasa, "objaw koła zębatego" (wygląd przekroju jajnika przypominający koło zębate). W ultrasonografii można rozpoznać ropień jajnikowo-jajowodowy. Badanie USG Doppler pozwala stwierdzić nieprawidłowy zwiększony przepływ przez narządy miednicy mniejszej związany z przekrwieniem z powodu zapalenia. USG Doppler charakteryzuje się bardzo wysoką czułością i wysoką swoistością. W tomografii komputerowej stwierdza się zmiany w wyglądzie powięzi dna miednicy, pogrubienie więzadła krzyżowo-macicznego, zmiany zapalne jajnika i jajowodu oraz wolny płyn w jamie otrzewnej. Rezonans magnetyczny wykazuje większą czułość niż USG w rozpoznaniu PID. Metoda ułatwia rozpoznanie ropnia jajnikowo-jajowodowego, płynu w jajowodzie, ropniaka jajowodu, wypełnienie płynem jajowodu oraz policystycznego jajnika z wolnym płynem w otrzewnej.
Leczenie.
Leczenie PID jest empiryczne i obejmuje szeroki zakres patogenów, które są przyczynowo związane z tą chorobą. Schematy antybiotykoterapii obejmują swoją aktywnością "Neisseria gonorrhoeae" i "Chlamydia trachomatis", ponieważ nawet ujemny wynik badania mikrobiologicznego nie wyklucza tych patogenów. Skuteczność leczenia pozajelitowego i doustnego nie wykazuje różnicy w chorobie o niewielkim lub umiarkowanym nasileniu, dlatego PID o niewielkim i umiarkowanym nasileniu można leczyć antybiotykami doustnymi i podawanymi domięśniowo w warunkach ambulatoryjnych. Zwykle leczenie pozajelitowe prowadzi się przez 24-48 godzin do czasu uzyskania poprawy klinicznej, następnie przechodzi się na leczenie doustne. Z kolei brak poprawy po 72 godzinach leczenia doustnego skłania do przejścia na leczenie pozajelitowe. Ze względu na narastającą oporność bakterii odstępuje się od antybiotykoterapii opartej na fluorochinolonach.
Leczenie ropnia jajnikowo-jajowodowego wymaga zastosowania klindamycyny lub metronidazolu, które w swoim spektrum działania obejmują liczne bakterie beztlenowe, często konieczne jest leczenie chirurgiczne.
Cześć autorów zaleca, aby wszystkie przypadki zapalenia narządów miednicy mniejszej leczyć w warunkach szpitalnych. Jednak u chorych z niewielkim lub umiarkowanym nasileniem choroby nie wykazano przewagi hospitalizacji nad leczeniem ambulatoryjnym. Hospitalizacja jest wskazana w następujących sytuacjach:
Zaleca się, aby wszyscy partnerzy seksualni z okresu 60 dni poprzedzających wystąpienie objawów zapalenia narządów miednicy mniejszej zostali poddani diagnostyce w kierunku zakażenia "Neisseria gonorrhoaea" i "Chlamydia trachomatis" niezależnie od rozpoznanej etiologii zapalenia narządów miednicy mniejszej u kobiety, a następnie w przypadku wykrycia tych bakterii poddani leczeniu.
Zapobieganie.
W profilaktyce zapalenia narządów miednicy mniejszej zaleca się:

</doc>
<doc id="3551487" url="https://pl.wikipedia.org/wiki?curid=3551487" title="Zapalenie przydatków">
Zapalenie przydatków



</doc>
<doc id="3551488" url="https://pl.wikipedia.org/wiki?curid=3551488" title="Ostre zapalenie przydatków">
Ostre zapalenie przydatków



</doc>
<doc id="3551489" url="https://pl.wikipedia.org/wiki?curid=3551489" title="Przewlekłe zapalenie przydatków">
Przewlekłe zapalenie przydatków



</doc>
<doc id="3551490" url="https://pl.wikipedia.org/wiki?curid=3551490" title="Giancarlo Vecerrica">
Giancarlo Vecerrica

Giancarlo Vecerrica (ur. 26 lipca 1940 w Tolentino) – włoski duchowny katolicki, biskup Fabriano-Matelica w latach 2003-2016.
Życiorys.
Święcenia kapłańskie otrzymał 22 maja 1965. W latach 1965-1973 był wikariuszem w Macerata, zaś w latach 1970-1998 nauczycielem w liceum klasycznym w tymże mieście. W 1997 został mianowany sekretarzem kurii diecezji Macerata-Tolentino-Recanati-Cingoli-Treia, a także sekretarzem wielu diecezjalnych komisji.
30 grudnia 2002 papież Jan Paweł II mianował go ordynariuszem diecezji Fabriano-Matelica. Sakry biskupiej udzielił mu 22 lutego 2003 arcybiskup Luigi Conti.
18 marca 2016 przeszedł na emeryturę, a jego następcą został ogłoszony ksiądz Stefano Russo.

</doc>
<doc id="3551492" url="https://pl.wikipedia.org/wiki?curid=3551492" title="Portland 2016">
Portland 2016



</doc>
<doc id="3551494" url="https://pl.wikipedia.org/wiki?curid=3551494" title="Sant’Agnese in Agone">
Sant’Agnese in Agone

Sant’Agnese in Agone – rzymskokatolicki kościół w Rzymie, w diecezji rzymskiej. Położony jest przy dłuższym, zachodnim boku Piazza Navona, w zwartej zabudowie pomiędzy dwoma pałacami: Palazzo Pamphili (po lewej), a Colleggio Innocenziano (po prawej). Wybudowany został na zlecenie papieża Innocentego X w miejscu dawnego stadionu Domicjana, na którym poniosła męczeńską śmierć święta Agnieszka, patronka kościoła.
Historia placu i wcześniejszych świątyń.
Piazza Navona, przy której znajduje się obecny kościół, powstał na miejscu starożytnego stadionu Domicjana, zbudowanego w latach 81–96 i mogącego pomieścić około 30 tysięcy widzów. Natomiast miejsce, na którym powstał kościół, było, według tradycji, miejscem męczeńskiej śmierci świętej Agnieszki. Agnieszka, 12-letnia dziewczyna, została zdemaskowana i zadenuncjowana jako chrześcijanka przez syna prefekta Rzymu, którego zaloty odrzuciła. Została następnie wtrącona do domu publicznego, którego pozostałości odkryto w ruinach stadionu. Tam została obnażona, ale udało jej się uniknąć upokorzenia dzięki długim włosom, które cudownie urosły i osłoniły jej ciało. Nikt nie ośmielił się jej poniżyć. Ostatni, który podjął tę próbę, padł jak rażony piorunem u jej stóp. Ostatecznie dziewczyna została oskarżona o praktyki magiczne i skazana na śmierć przez poderżnięcie gardła. W podziemiach kościoła jest jeszcze widoczna cela dawnego stadionu Domicjana w której odkopano kaplice z marmurowym reliefem Alessandra Algardiego z 1653 roku, przedstawiającym Agnieszkę wleczoną na męczeńską śmierć.
Miejsce to stało się w kolejnych stuleciach centrum pielgrzymek. Zbudowano tu oratorium, przekształcone w 1123 roku przez papieża Kaliksta II w niewielką bazylikę, która przypuszczalnie przetrwała w niezmienionej formie do 1575 roku, kiedy opisał ją Pompeo Ugonio. Fasada świątyni i główne wejście do niej znajdowały się od strony obecnej ulicy Via dell’Anima, gdzie według podań znajdowało się miejsce śmierci Świętej Agnieszki, określane mianem Agone. W połowie XV wieku do Rzymu przeprowadziła się część rodziny Pamphili, nabywając działkę przy Via dell’Anima, przy której zbudowała dom. Kardynał Giovanni Battista Pamphili polecił w 1634 roku przebudowanie domu na reprezentacyjny pałac kardynalski. Kiedy 15 września 1644 roku został papieżem, podjął konkretne plany dotyczące zabudowy Piazza Navona. Pierwszym z nich było zlecenie w 1648 roku zbudowania w centrum placu obelisku egipskiego, otoczonego przez wielką fontannę, zaprojektowaną przez Berniniego.
Historia kościoła Sant’Agnese in Agone.
Papież podjął następnie plany budowy nowego kościoła, zlecając początkowo jego projekt Giovanniemu Battiscie Moli (1651), a następnie (1652) swemu nadwornemu architektowi, Girolamo Rainaldiemu. 3 września 1652 roku rozpoczęto wyburzanie starego kościoła Sant’Agnese, po czym ruszyły prace budowlane, nadzorowane przez projektanta nowego kościoła oraz jego syna Carlo. Projekt zakładał budynek centralny na planie krzyża greckiego z kopułą bez bębna. Fasadę miały flankować dwie wieże. Ponieważ projekt wywołał krytykę, papież zdecydował się odwołać Rainaldiego. W sierpniu 1653 roku kierownictwo robót przejął Francesco Borromini. Zmienił on projekt fasady kościoła, zwiększając jej wysokość. Kopułę postanowił oprzeć na wysokim bębnie. Część środkowa fasady z portykiem została cofnięta w stosunku do linii wież bocznych. Prace nabrały tempa. 7 stycznia 1655 roku zmarł papież Innocenty X, który przed śmiercią powierzył swemu kuzynowi Camillo Pamphili zadanie doprowadzenia budowy kościoła do końca. Następca Innocentego X, Aleksander VII powołał komisję mającą za zadanie wyeliminowanie ewentualnych błędów Borrominiego, który pod wpływem krytyki podał się w 1657 roku do dymisji, zanim go odwołano. Dokończenie budowy kościoła powierzono Carlo Rainaldiemu, który zmodyfikował projekt Borrominiego. Po śmierci Camillo Pamphiliego w 1666 roku nadzór nad robotami budowlanymi przejęła wdowa po nim, Donna Olimpia. Dopuściła ona do prac w komisji Berniniego, który zaprojektował gzyms wewnętrzny, stiuki, fryz i sklepienia. Wysoką attykę z trójkątnym tympanonem i dzwonnicami oraz wystrój kopuły wykonał Giovanni Maria Baratta, działający już pod kierownictwem Borrominiego jako snycerz. Schody prowadzące do kościoła zbudował w latach 1667–1673 Giuseppe Baratta. 17 stycznia 1672 roku miała miejsce konsekracja kościoła, choć prace dekoracyjne nadal trwały. Od chwili konsekracji kościół stał się własnością roku Doria-Pamphili, scedowaną w 1992 roku na rzecz Wikariatu generalnego Rzymu. Żelazne ogrodzenie okalające schody wykonał w 1851 roku na zlecenie papieża Piusa IX Giovan Battista Celsi.
XIX-wieczne modyfikacje.
W XIX wieku wykonano prace dekoracyjne we wnętrzu. W 1853 roku odnowiono żelazne ościeżnice w latarni na kopule, a w 1859 roku zbudowano kaplicę podziemną (Cappella Sottoterranea). Andrea Busiri Vici zaprojektował 8 dużych, żelaznych okien. Dzwonnice otrzymały ołowiane zadaszenia. Posadzkę przywrócono do stanu z początku XIX-wieku.
Architektura.
Wygląd zewnętrzny.
Fasada kościoła, znajdująca się pomiędzy dwoma pałacami: Palazzo Pamphili (po lewej), a Colleggio Innocenziano (po prawej) składa się z trzech części: środkowej, wklęsłej, zwieńczonej trójkątnym portykiem, flankowanym podwójnymi kolumnami w porządku korynckim, oraz części bocznych, ujętych dwiema parami pilastrów w porządku korynckim i zwieńczonych wieżami-dzwonnicami. W architekturze fasady kościoła znalazły odzwierciedlenie trzy założenia architektury barokowej: przemienność form wklęsłych i wypukłych, kontrast pomiędzy stałymi a odkształcalnymi sekcjami fasady oraz kontrast pomiędzy partiami ścian pełniącymi aktywną funkcję nośną a tymi, które są ich wypełnieniem. Dzięki dominującej wypukłej kopule i szerokiej, wklęsłej fasadzie pierwsze z tych założeń jest najbardziej dominujące w widoku fasady (podobnie jak w uniwersyteckim kościele Sant’Ivo alla Sapienza, zbudowanym przez Borrominiego mniej więcej w tym samym czasie).
Pomimo swego wklęsłego kształtu fasada kościoła Sant’Agnese wykazuje pewne podobieństwo do frontonu bazyliki św. Piotra na Watykanie: jednopiętrowa konstrukcja przedzielona kolumnami i zwieńczona attyką, fasada umieszczona z przodu świątyni i dwie dzwonnice boczne (zaprojektowane również w bazylice św. Piotra, ale nie zrealizowane). Różni je natomiast bezpośredni widok kopuły w przypadku Sant’Agnese, czego nie udało się Madernie osiągnąć w bazylice św. Piotra.
Wnętrze.
Kościół zbudowany został na planie krzyża greckiego, z dużą nawą w formie ośmiokąta, na którego głównych osiach znajdują się: przedsionek (od wschodu), apsyda (od zachodu) oraz kaplice boczne: św. Agnieszki (od północy) i św. Sebastiana (od południa). W narożnikach ośmiokąta umieszczono kolumny i pilastry wspierające bęben z kopułą. Na osiach przekątnych natomiast umieszczono wnęki ołtarzowe.
Ołtarz główny.
Budowa obecnego ołtarza rozpoczęła się w 1720 roku w oparciu o projekt Carlo Rainaldiego, podjęty następnie przez Cira Ferriego. Ołtarz jest architektoniczny, kulisowy. Jego elewację frontową tworzą umieszczone na wysokich, dostosowanych do wklęsłego rzutu ołtarza cokołach, cztery kolumny (po dwie z każdej strony), wykonane ze starożytnego, zielonego marmuru, pochodzącego z Arco di Marco Aurelio al Corso, zwieńczone marmurowymi, pozłacanymi kapitelami w porządku kompozytowym, dźwigające zakrzywione belkowanie. Fasadę ołtarza wieńczy tympanon udekorowany figurami aniołów podtrzymujących gołębia z palmą, symbolem męczeństwa.
Początkowo ołtarz, którego wykonanie zlecono Alessandro Algardiemu, miał być poświęcony cudowi św. Agnieszki, patronki kościoła. Po śmierci artysty 10 czerwca 1654 roku budowę ołtarza w oparciu o jego projekt, mieli kontynuować jego uczniowie, Ercole Ferrata i Domenico Guidi. Wykonali oni pełnoplastyczny model z gipsu, który znalazł się ostatecznie w rzymskim Oratorio dei Filippini. Po problemach związanych ze zmianami projektów dekoracji świątyni Domenico Guidi dopiero w 1673 roku podjął się wykonania dekoracji plastycznej ołtarza, która została oficjalnie ukończona 13 lipca 1688 roku. Dekorację plastyczną stanowi wielki relief z białego marmuru przedstawiający Świętą Rodzinę ze Świętą Elżbietą, Świętym Janem i Świętym Zachariaszem. Umieszczeni centralnie Jezus i Święty Jan oświetleni są promieniami Ducha Świętego, a całość kompozycji wieńczą figurki aniołów, cherubinów i putta, umieszczone pośród gałązek oliwnych i kiści daktyli.
Ołtarze boczne.
Na osiach głównych ośmiokątnej nawy umieszczono wejście do kościoła, apsydę i dwie boczne kaplice, natomiast w czterech narożnikach osi przekątnych pomiędzy parami kolumn z czerwonego marmuru zbudowano cztery wnęki, w których umieszczone zostały marmurowe ołtarze boczne; w ich projektowaniu uczestniczył również Alessandro Algardi. Po jego śmierci prace kontynuowali jego uczniowie, Ercole Ferrata i Domenico Guidi.
Ołtarz Świętej Cecylii.
Motywem ikonograficznym płaskorzeźby ołtarza znajdującego się z lewej strony ołtarza głównego jest "Śmierć Świętej Cecylii". Dzieło zostało początkowo (1660) zlecone Giuseppe Peroniemu, który jednak zdążył wykonać tylko model kompozycji. Po jego śmierci w 1662 roku pracę kontynuował Antonio Raggi tworząc niezwykle malowniczą kompozycję, w której umierająca Święta Cecylia została ukazana w chwili, gdy nawiedza ją papież Urban I w towarzystwie dwóch rzymskich notabli, Waleriana i Hipolita. Unoszące się nad nimi anioły trzymają palmę, symbol męczeństwa. 20 października 1599 roku podczas prac restauratorskich w bazylice św. Cecylii na Zatybrzu zostało znalezione nienaruszone ciało Świętej Cecylii.
Ołtarz Świętej Emerencjany.
Tematem płaskorzeźby wypełniającej ołtarz stojący po prawej stronie ołtarza głównego jest "Męczeństwo Świętej Emerencjany" (1668–1709), dzieło Ercole Ferraty, ukończone w 1709 roku przez Leonarda Rieti. Święta Emerencjana, ukazana w chwale, stanowi punkt centralny założenia kompozycyjnego; ręce ma skrzyżowane na piersiach w geście modlitwy przed grobem swojej siostry mlecznej, świętej Agnieszki, która przepowiada jej Raj. Kompozycja przedstawia moment ukamienowania Świętej Emerencjany przez otaczających ją pogan. Jeden spośród unoszących się nad nią aniołów, środkowy, trzyma koronę męczeństwa.
Ołtarz Świętego Eustachego.
Płaskorzeźba wypełniająca ołtarz stojący po prawej stronie wejścia przedstawia "Męczeństwo Świętego Eustachego". Realizacje dzieła rozpoczął w 1666 roku Melchiorre Cafà, a po jego śmierci ukończył w 1669 roku Ercole Ferrata. Święty Eustachy, ukazany w stroju rzymskiego żołnierza w pozycji modlącej, w towarzystwie żony Teopisty i dwóch synów, Teopista i Agapia umieszczony został w miejscu swego męczeństwa, pośród lwów liżących, ku zdziwieniu gapiów, jego stopy. Unoszący się na niebie anioł wkłada na jego głowę koronę i palmę męczeństwa.
Ołtarz Świętego Aleksego.
Tematem płaskorzeźby wypełniającej ołtarz z prawej strony wejścia jest "Śmierć Świętego Aleksego", dłuta Giovanniego Francesca Rossiego (1660–1663). Kompozycja ukazuje Świętego Aleksego w agonii, leżącego na ziemi. Wśród otaczających go postaci, z lewej strony, stoją: jego ojciec Eufemiusz oraz papież Sykstus III. Wypukły relief został skomponowany w sposób narracyjny i klasyczny, właściwy Algardiemu; jest skoncentrowany na znajdującej się na pierwszym planie postaci umierającego świętego, trzymającego w ręku krzyż, z oczami skierowanymi ku niebu. W głębi umieszczone są otaczające go postacie. Relief nawiązuje do popularnej w średniowieczu legendy o jego życiu.
Kaplica i ołtarz Świętej Agnieszki.
Zbudowanie pod koniec 1657 roku kaplic Świętej Agnieszki i Świętego Sebastiana, położonych po obu stronach nawy, było efektem zmian w projekcie architektonicznym samego kościoła, wprowadzonych po śmierci papieża Innocentego X 7 stycznia 1755 roku. Wówczas pojawił się zamysł poświęcenia patronce świątyni nie tylko ołtarza, ale i osobnej kaplicy, usytuowanej w pobliżu miejsca jej męczeńskiej śmierci. Pilastry kaplicy zbudowano z zielonego, antycznego marmuru, sklepienie krzyżowe – z marmuru żółtego, natomiast kapitele pilastrów – z marmuru karraryjskiego. Na tle kaplicy znajduje się ołtarz. Składa się z sarkofagu, którego część środkowa została zbudowana z marmuru z Cottanello i ozdobiona wizerunkiem gołębia – elementem herbu rodu Pamphili, natomiast części boczne wykonano z lustrzanych płyt z alabastru. Gzymsy wykonano z marmuru z Portasanta. Stojący na ołtarzu, na wysokim piedestale, posąg Świętej Agnieszki wyrzeźbił Ercole Ferrata. Wybrał on moment męczeństwa młodej dziewczyny, aby podkreślić świętość miejsca. Postać Świętej jest oświetlona światłem padającym ze świetlika, niewidocznego z dołu. Jej ręce są rozłożone w geście modlitwy, chroniącej ją przed płomieniami ogarniającymi jej stopy. Kształt postaci oraz ułożenie ciała i nóg Świętej artysta zaczerpnął z własnej rzeźby "Świętego Anioła z krzyżem", wykonanej dla dekoracji mostu św. Anioła. Ołtarz wieńczą rzeźby skrzydlatych aniołów z symbolami męczeństwa – korona z kwiatów i palma. Umieszczone ponad aniołami putta dzierżą szarfę z łacińskim napisem „In medio ignis non sum aestuata” („[stoję] pośród płomieni, ale nie płonę”). Anioły i putta, będące również dziełem Ferraty, powstały w 1666 roku. Dekoracje wokół świetlika (muzykujące anioły) wykonał rzeźbiarz Paolo Landini, który pracował w kościele w latach 1662–1664 razem z Giovannim Battistą Ferrabosco i Giovan Francesco De Rossim. Kaplica, odrestaurowana ze środków Fondazione Banka Nazionale delle Comunicazioni, została ponownie otwarta 21 stycznia 1998 roku, w dzień wspomnienia jej patronki.
Kaplica i ołtarz Świętego Sebastiana.
Kaplica i ołtarz Świętego Sebastiana usytuowane są po przeciwległej, południowej stronie nawy, symetrycznie w stosunku do kaplicy i ołtarza Świętej Agnieszki. Kompozycja architektoniczna obu kaplic i ich wystrój dekoracyjne są identyczne, jednak kaplica Świętego Sebastiana, której budowę rozpoczęto w 1660 roku, została ukończona wiele lat po kaplicy Świętej Agnieszki. Patron kaplicy, Święty Sebastian, był żołnierzem pochodzącym z Galii, przypuszczalnie z Narbony. Po przeniesieniu się do Mediolanu znalazł się w oddziałach cesarza Dioklecjana. Nawrócony na chrześcijaństwo pomagał uwięzionym współwyznawcom, za co został skazany przez cesarza na śmierć przez przywiązanie do pnia drzewa i przeszycie strzałami. Jego porzucone ciało odnalazła pewna wdowa, Irena, i przywróciła do życia. Sebastian ponownie udał się do cesarza, który tym razem kazał go zatłuc pałkami, a ciało wrzucić do Cloaca Maxima. Wydobył je stamtąd i pochował w rzymskich katakumbach pewien chrześcijanin. Posąg Świętego Sebastiana wyrzeźbił w latach 1717–1719 Pietro Paolo Campi, uczeń Pierre’a Le Grosa (młodszego). Artysta przedstawił postać męczennika według zasad klasycznej ikonografii: nagiego, w pozycji stojącej, z ramionami przywiązanymi do pnia drzewa. U jego stóp leżą hełm z pióropuszem, tarcza i kirys. W szyi, barku, piersiach i udzie widoczne są strzały, które go ugodziły. Również i w tej kaplicy światło dzienne wpada do środka przez świetlik. Dwa duże anioły w zwieńczeniu kaplicy trzymają w rękach koronę i palmę, zaś dwa mniejsze – kartusz, umieszczony w XIX wieku zamiast wcześniejszej szarfy z napisem. Dekorację świetlika stanowią stiukowe, muzykujące anioły.
Kaplica Świętego Filipa Neri.
Kaplica Świętego Filipa Neri została usytuowana z lewej strony apsydy. Jej patron, noszący tytuł „Apostoła Rzymu” należy do najpopularniejszych włoskich świętych. Założył „oratorium”, miejsce przeznaczone między innymi dla edukacji młodzieży. Był bardzo czczony przez Girolamo Pamphiliego, swego pokutnika już od dzieciństwa. To rodzina Pamphili postanowiła wznieść kaplicę dedykowaną Świętemu Filipowi Neri.
Na sklepieniu kaplicy znalazł się fresk "Święta Dziewica przyjmująca do nieba Świętego Filipa Neri" pędzla Francesco Allegriniego, ukończony przypuszczalnie na początku 1663 roku. Na ołtarzu znajduje się niewielki obraz "Święta Dziewica opłakująca martwego Chrystusa", należący do Świętego Filipa Neri.
Kaplicę odrestaurował w 1859 roku książę Filippo Andrea V Doria Pamphili według projektu architekta Andrei Busiri Vici. Przypuszczalnie w tym czasie przebudowano tabernakulum nadając mu formę małej świątyni oraz zbudowano drugie, mniejsze tabernakulum, ulokowanej w prawej ścianie bocznej. Wewnątrz tabernakulum znajduje się, z woli Alfonso Doria Pamphili, srebrny relikwiarz, zawierający czaszkę Świętej Agnieszki, która, oddzielona od reszty jej ciała przez papieża Paschalisa I, przechowywana była wcześniej w Sancta Sanctorum w srebrnym sarkofagu, ofiarowanym przez papieża Honoriusza III. W 1908 roku papież Pius X zarządził przeniesienie czaszki do kościoła Sant’Agnese in Agone zastrzegając przy tym sobie i swoim następcom prawo własności do relikwii. W korytarzu łączącym kaplicę z kościołem znajduje się zejście do krypty z grobowcami rodziny Pamphili.
Kaplica Świętej Franciszki Rzymianki.
Święta Franciszka Rzymianka została ochrzczona w kościele Sant’Agnese. Już od dziecka marzyła o życiu konsekrowanym. W 1425 roku założyła zakon żeński Congregazione delle Oblate di Maria, oparty na regule benedyktyńskiej, zajmujący się działalnością charytatywną. Po śmierci męża w 1436 roku została przełożoną zgromadzenia. Na ołtarzu kaplicy jej dedykowanej widnieje marmurowa płaskorzeźba z jej wizerunkiem, który ukazuje ją w stroju zakonnym demonstrującą w obecności anioła księgę reguł zakonnych. Autorstwo reliefu przypisywane jest Domenico Guidiemu. Na sklepieniu kaplicy widnieje obwiedziony stiukowym gzymsem fresk, przypisywany Francesco Cozzie, przedstawiający Świętą Franciszkę wziętą do nieba i przyjętą przez Trójcę Świętą. Znajdujący się obok niej anioł trzyma w ręku księgę reguł zakonnych. W centrum malowidła widnieje promieniujący Duch Święty, otoczony aniołami grającymi na różnych instrumentach. Poniżej mensy ołtarzowej znajduje się jej chrzcielnica, wycięta z bloku kamiennego pochodzącego z wcześniejszego kościoła.
Kopuła.
Kopuła wspiera się na bębnie przeprutym ośmioma wielkimi oknami. Każde z okien zwieńczone jest tympanonem z dwoma aniołami, trzymającymi koronę i palmę. Dekorację kopuły zlecił w 1670 roku papież Innocenty X Ciro Ferriemu. Tematem namalowanego fresku jest "Prezentacja Świętej Agnieszki w chwale niebios" ukazanej pośród triumfujących aniołów, świętych, męczenników oraz postaci ze Starego i Nowego Testamentu. Ciro Ferri nie zdążył ukończyć swego malowidła; zmarł w 1689 roku, a fresk ukończył jego uczeń Sebastiano Corbellini. Inspirację do fresku artysta zaczerpnął z 8 obrazów Nicolasa Dorigny’ego. Pod podwójnym gzymsem kopuły, wykonanym z pozłacanego stiuku, odgraniczającym ją od latarni widoczny jest rząd aniołów, podtrzymujących długi girland z palm. Latarnię zaprojektował Francesco Borromini, a zbudował w 1657 roku Carlo Rainaldi.
Pendentywy kopuły.
W grudniu 1666 na skutek interwencji Berniniego Giovanni Battista Gaulli, zwany Baciccio otrzymał od rodziny Pamphili zlecenie dekoracji pendentywów kopuły. Zadanie to zrealizował w latach 1668–1671. Program ikonograficzny malowideł stanowiły cztery cnoty kardynalne: roztropność (prudenza), sprawiedliwość (giustizia), umiarkowanie (temperanza) i męstwo (fortezza). Artysta nadal cyklowi własną interpretację, przedstawiając poszczególne cnoty jako personifikacje.
Monument Innocentego X.
Kościół Sant’Agnese został zaplanowany jako mauzoleum rodu Pamphili. Wyrazem tego jest monumentalny grobowiec papieża Innocentego X. zaprojektowany przez Francesco Borrominiego w 1653 roku; miał on być pierwotnie zlokalizowany w miejscu, w którym obecnie znajduje się kaplica Świętej Agnieszki. W 1667 roku Bernini sporządził projekty grobowca, ale prac przy nim nie podjęto. Dopiero w 1698 roku postanowiono zlokalizować grobowiec u wejścia do kościoła. Rzeźby wykonał Giovanni Battista Maini. Prace zakończył w 1729 roku. Dwie postacie alegoryczne na wieku trumny wyobrażają Sprawiedliwość (ze szpadą w ręku) i Religia w długim płaszczu, z krzyżem, złotym kielichem i konsekrowaną hostią, symbolami, które reprezentowały koncepcje programowe pontyfikatu Innocentego X. Kantoria, zaprojektowana przez Rainaldiego i zbudowana w latach 1659–1662, podparta jest przez dwie pary kariatyd w formie aniołów, wykonanych przez Domenica Poli i Isidora Barattę.
Organy.
Pierwotne organy zbudował na zlecenie papieża Innocentego X Guglielmo Hermans. W 1914 roku Walker zbudował nowe, obecnie istniejące organy, do których wykorzystał niektóre elementy z poprzednich organów.
Krypta.
Schody do krypty znajdują się za lewym pilastrem ołtarza Świętego Aleksego. Krypta znajduje się w miejscu męczeńskiej śmierci Swietej Agnieszki, które przez całe średniowiecze było miejscem jej kultu. Kryptę tworzą trzy pomieszczenia urządzone w aulach dawnego stadionu Domicjana. Pierwsze prace renowacyjne przeprowadził w tym miejscu Francesco Borromini, zmagając się z problemem wilgotności pomieszczeń, obecnym również i dzisiaj. Na marmurowym ołtarzu znajduje się płaskorzeźba "Święta Agnieszka prowadzona na męczeńską śmierć" dłuta Giovanniego Burattiego (1661–1663). W 1885 roku kryptę odrestaurował Andrea Busiri Vici, natomiast ściany i sklepienia udekorował w 1893 roku Eugenio Cisterna. Jego malowidła, dziś niemal całkowicie zniszczone, inspirowane były życiem Świętej Agnieszki oraz Apokalipsą Świętego Jana.
Zakrystia.
Zakrystia kościoła Sant’Agnese została zbudowana w latach 1658–1666 według projektu Francesco Borrominiego. Jest ona wkomponowana w strukturę budynku Collegio Innocenziano, a z kościołem połączona korytarzem. Po rezygnacji Borrominiego została ukończona przez Andrea Barattę. Jest ona dostępna przez korytarz, który od via dell’Anima prowadzi do północnego ramienia Kościoła. Zakrystia to prostokątne pomieszczenie z wypukłymi narożnikami, łączące funkcje sakralne z prywatnych potrzebami rodziny Pamphili i mające typowy dawnych kościołów chrześcijańskich podział na cztery części: wejście, narteks, nisza z marmurową umywalką wykonaną przez Andrea Barattę, połączona z właściwą zakrystią dużym łukiem. W narożnikach zakrystii znajdują się otwarte nisze z górującymi nad nimi niewielkimi emporami, przesłoniętymi żelaznymi kratami. Nisze były niegdyś bogato zdobione malowidłami i złoconymi sztukateriami. Prezbiterium zakrystii to niewielka, prostokątna przestrzeń (płytsza niż pierwotnie planowano) ze sklepieniem kolebkowym, poświęcona Dziewicy Maryi, z freskami Francesca Allegriniego, przedstawiającymi historie z życia Maryi (1660): "Madonna na ołtarzu" (dzisiejszy obraz "Niepokalanej" pochodzi z XVIII wieku), "Narodzenie Maryi", "Zwiastowanie" na bocznych ścianach, "Anioły w adoracji" na tylnej ścianie i "Wniebowzięcie Najświętszej Maryi Panny" na sklepieniu. Pomieszczenie zakrystii oświetlają pary okien umieszczone w ścianach północnej i zachodniej.
Kardynałowie.
Kościół "Sant’Agnese in Agone" jest jednym z kościołów tytularnych nadawanych kardynałom ("Titulus Sanctae Agnetis in Agone"). Tytuł ten, jako nadawany kardynałom-prezbiterom ustanowił papież Leon X 6 lipca 1517 roku, natomiast papież Innocenty X 5 października 1654 roku przeniósł tytuł do bazyliki św. Agnieszki za Murami. W roku 1998 papież Jan Paweł II ponownie uczynił kościół "Sant’Agnese in Agone" kościołem tytularnym, ale tym razem z tytułem kardynała-diakona.
Kardynałowie-prezbiterzy:
Kardynałowie-diakoni:
Lorenzo Antonetti (1998-2008), kardynał prezbiter "pro hac vice" (2008-2013)

</doc>
<doc id="3551496" url="https://pl.wikipedia.org/wiki?curid=3551496" title="Leonard Dubacki">
Leonard Dubacki

Leonard Dubacki (ur. 3 stycznia 1928 w Chodczu, zm. 25 grudnia 2018 w Warszawie) − polski archiwista oraz historyk ruchu robotniczego. 
Życiorys.
W latach 1950-1953 studiował na Uniwersytecie Warszawskim, ukończył wówczas tzw. studia I stopnia. W 1957 wznowił studia eksternistycznie i w 1962 obronił pracę magisterską napisaną pod kierunkiem Henryka Jabłońskiego. Pracował w Zakładzie Historii Partii przy KC PZPR. Po rozwiązaniu Zakładu Historii Partii pracował w Centralnym Archiwum KC PZPR. Autor publikacji dotyczących historii polskiego ruchu robotniczego publikowanych na łamach takich pism jak: „Z Pola Walki”, „Archiwa Polskiej Zjednoczonej Partii Robotniczej”, „Nowe Drogi”. Autor haseł w "Słowniku biograficznym działaczy polskiego ruchu robotniczego" i biogramów w "Polskim Słowniku Biograficznym". Po 1990 związany z pismem „Przegląd Socjalistyczny”.
Został pochowany na cmentarzu komunalnym Północnym w Warszawie.

</doc>
<doc id="3551497" url="https://pl.wikipedia.org/wiki?curid=3551497" title="Hanna Buczek">
Hanna Buczek

Hanna Buczek, z d. Rosen (ur. 25 lipca 1905 w Grajewie, zm. 29 marca 1998) − polska historyk ruchu robotniczego. 
Życiorys.
W latach 1949-1952 studiowała na Komunistycznym Uniwersytecie Mniejszości Narodowych Zachodu im. Juliana Marchlewskiego w Moskwie, ale studiów nie ukończyła. Od 1949 była pracownikiem Wydział Historii Partii przy KC PZPR, równocześnie w latach 1949-1952 studiowała na Uniwersytecie Warszawskim (pracę magisterską napisaną pod kierunkiem Zanny Kormanowej obroniła w 1952). Następnie pracowała w Zakładzie Historii Partii przy KC PZPR. Po marcu 1968 roku została usunięta z pracy. 
Autorka haseł w "Słowniku biograficznym działaczy polskiego ruchu robotniczego". Edytor publikacji dotyczących początków ruchu robotniczego na ziemiach polskich. Została pochowana na cmentarzu Północnym w Warszawie.

</doc>
<doc id="3551498" url="https://pl.wikipedia.org/wiki?curid=3551498" title="Krystyna Marczewska">
Krystyna Marczewska

Krystyna Marczewska − polska historyk ruchu robotniczego. 
Życiorys.
Pracowała w Zakładzie Historii Partii przy KC PZPR. Po rozwiązaniu Zakładu Historii Partii pracował w Centralnym Archiwum KC PZPR. Autorka haseł w "Słowniku biograficznym działaczy polskiego ruchu robotniczego". Zajmowała się źródłami do dziejów polskiego ruchu robotniczego okresu wojny i okupacji hitlerowskiej. 

</doc>
<doc id="3551500" url="https://pl.wikipedia.org/wiki?curid=3551500" title="Wojna polsko-niemiecka (1007–1013)">
Wojna polsko-niemiecka (1007–1013)

Wojna polsko-niemiecka w latach 1007–1013 – konflikt zbrojny toczony w latach 1007–1013 pomiędzy Polską a Niemcami. Konflikt ten był kontynuacją przegranej dla Polski wojny polsko-niemieckiej w latach 1002–1005.
Historia.
Wojnę rozpoczęła strona niemiecka, jednak Bolesław I Chrobry szybko przejął inicjatywę i najechał terytoria na Łużycach, odzyskując wiele z grodów utraconych kilka lat temu (choć bez Miśni). Kontrofensywa Henryka ruszyła dopiero w 1010, nie przyniosła jednak żadnych skutków. Krótkotrwały pokój został zawarty na Zielone Świątki roku 1013 w Merseburgu. Bolesław otrzymał jako lenno ziemię milecką (z Budziszynem) i Łużyce. Kolejne działania zbrojne rozpoczęły się w latach 1015–1018 po tym, jak Bolesław odmówił wypełnienia swoich zobowiązań lennych.
Ważniejsze bitwy:

</doc>
<doc id="3551503" url="https://pl.wikipedia.org/wiki?curid=3551503" title="Wojna polsko-niemiecka (1015–1018)">
Wojna polsko-niemiecka (1015–1018)

Wojna polsko-niemiecka w latach 1015–1018 – konflikt zbrojny toczony w latach 1015–1018 pomiędzy Polską piastowską a Cesarstwem.
Historia.
Konflikt ten był kontynuacją wygranej przez Polskę wojny polsko-niemieckiej 1007–1013, po której Bolesław otrzymał w lenno ziemię milecką (z Budziszynem) i Łużyce, ale wkrótce odmówił wypełnienia swoich zobowiązań lennych. Wojska niemieckie były wspomagane przez sojuszników czeskich i lutyckich. Bolesław skoncentrował swoje wojska na Łużycach. Niemcy ponieśli ciężkie straty po bitwie o przeprawę przez Odrę i na bagnach przy Bobrze. Kontrofensywa polska doszła pod Miśnię, ale miasto nie zostało zdobyte. W tym samym czasie (sierpień 1015) wierne Bolesławowi Chrobremu oddziały morawskie wykonały dywersyjny atak na marchię południowo-wschodnią (dzisiejsza Austria), który co prawda zakończył się klęską (Morawianie w nieznanym miejscu zostali rozbici przez Bawarów wschodnich), jednakże uniemożliwił połączenie się księcia czeskiego Oldrzycha z wojskami margrabiego marchii południowo-wschodniej Henryka Mocnego i ich wspólną akcję zbrojną na rzecz cesarza Henryka, walczącego wówczas na Śląsku. Kolejna ofensywa niemiecka z 1017, ponownie wspomożona przez lenników, nie była w stanie zdobyć Głogowa i Niemczy na Śląsku, i ponownie poniosła ciężkie straty podczas odwrotu przez Miśnię do Merseburga. I tym razem Chrobry skorzystał z pomocy zbrojnej Morawian, nakazując im w czerwcu 1017, a więc jeszcze przed rozpoczęciem właściwej kampanii, dokonanie śmiałego wypadu na teren marchii południowo-wschodniej. Miesiąc później oddziały morawskie pod dowództwem Mieszka II dokonały dywersyjnego najazdu na Czechy. Morawianie zdobyli bliżej nieokreślony gród, lecz podczas odwrotu z wielkimi łupami zostali zaatakowani i pobici w polu przez siły Henryka Mocnego. Tak jak w roku 1015 śmiały i niespodziewany atak przyniósł oczekiwany skutek: Bawarzy wschodni nie ruszyli wraz z armią cesarza Henryka na Polskę, lecz zdecydowali się strzec swoich granic na południu Czech. Wojna zakończyła się pokojem w Budziszynie, który oddawał Polsce ziemie łużycką i milecką na własność (a nie jako lenno).

</doc>
<doc id="3551506" url="https://pl.wikipedia.org/wiki?curid=3551506" title="Wojna polsko-niemiecka 1015–1018">
Wojna polsko-niemiecka 1015–1018



</doc>
<doc id="3551507" url="https://pl.wikipedia.org/wiki?curid=3551507" title="Gastein">
Gastein

Austria:
Zobacz też:

</doc>
<doc id="3551509" url="https://pl.wikipedia.org/wiki?curid=3551509" title="Charvak">
Charvak



</doc>
<doc id="3551511" url="https://pl.wikipedia.org/wiki?curid=3551511" title="Europejskie kwalifikacje w piłce siatkowej mężczyzn do Letnich Igrzysk Olimpijskich 2016">
Europejskie kwalifikacje w piłce siatkowej mężczyzn do Letnich Igrzysk Olimpijskich 2016

Europejskie kwalifikacje stanowią drugą szansę (po Pucharze Świata) dla drużyn zrzeszonych w Europejskiej Konfederacji Piłki Siatkowej (CEV) na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2016.
Rozgrywki w odróżnieniu od poprzedniej edycji składają się tylko z jednej rundy. Udział w niej ma zapewnione osiem najlepszych zespołów rankingu europejskiego, które nie zdołały zakwalifikować się na igrzyska olimpijskie poprzez Puchar Świata. Europejski Turniej Kwalifikacyjny zostanie rozegrany w dniach 5-10 stycznia 2016 roku w niemieckiej hali Max-Schmeling-Halle w Berlinie.
Awans na igrzyska olimpijskie uzyska tylko zwycięzca turnieju. Zespoły z miejsc 2-3. będą mogły uczestniczyć w światowym turnieju eliminacyjnym, który będzie ostatnią szansą zdobycia awansu.
System rozgrywek.
Zespoły podzielone zostały na dwie grupy (A i B). Z każdej grupy dwie najlepsze drużyny awansują do półfinałów, po których rozegrany będzie finał. Do turnieju olimpijskiego awans uzyska zwycięzca turnieju.
Uczestnicy.
8 drużyn, najwyżej sklasyfikowanych w rankingu CEV na 19 października 2015 roku, które nie zdobyły kwalifikacji do turnieju olimpijskiego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="3551512" url="https://pl.wikipedia.org/wiki?curid=3551512" title="Mamut kolumbijski">
Mamut kolumbijski

Mamut kolumbijski ("Mammuthus columbi") – wymarły gatunek trąbowca, mamut zamieszkujący Amerykę Północną od obszarów dzisiejszych północnych stanów USA aż do Kostaryki w epoce plejstocenu. Należał do ostatnich gatunków mamutów, linii zapoczątkowanej przez "Mammuthus subplanifrons" we wczesnym pliocenie. Wyewoluował z mamuta stepowego, który dostał się na kontynent północnoamerykański z Azji około półtora miliona lat temu. Mamut karłowaty z kalifornijskich Channel Islands wyewoluował właśnie z mamuta kolumbijskiego. Natomiast najbliższym współczesnym krewnym tego zwierzęcia jest słoń indyjski.
Osiągając 4 m wysokości w kłębie i ważąc od 10 ton, mamut kolumbijski należał do największych gatunków mamutów. Miał długie, zakrzywione ciosy i cztery trzonowce, zastępowane sześciokrotnie w ciągu życia osobnika. Najprawdopodobniej ciosów i trąby używał jak dzisiejsze słonie – do manipulacji przedmiotami, walki i żerowania. Odkrywano kości, włosy, łajno i zawartość żołądków, jednak nieznane są zwłoki. Mamut kolumbijski preferował tereny otwarte, jak prerie. Żywił się roślinami, takimi jak trawy i turzyce. Nie zapuszczał się w rejony arktyczne Kanady, zamieszkiwane przez mamuta włochatego. Zasięgi występowania tych dwóch gatunków mogły na siebie zachodzić, istnieją dowody genetyczne na krzyżowanie się obydwu gatunków. W kilku miejscach znaleziono licznie występujące szkielety mamutów kolumbijskich, być może zmarłych na skutek pojedynczego kataklizmu, jak powódź, a być może miejsca te stanowiły naturalne pułapki, akumulujące zwierzęta przez dłuższy czas.
Mamut kolumbijski żył obok Paleoindian, którzy polowali nań dla pożywienia, wykorzystywali jego kości do produkcji narzędzi i przedstawiali je w sztuce. Szczątki mamutów kolumbijskich znaleziono wśród artefaktów kultury Clovis, pozostałości mamutów pochodziły z polowań bądź stanowiły padlinę. Gatunek wymarł na pograniczu plejstocenu i holocenu, około 11 tysięcy lat temu, najprawdopodobniej na skutek utraty siedlisk spowodowanej zmianą klimatu, polowaniami ludzkimi lub kombinacją tych dwóch czynników.
Systematyka.
Mamut kolumbijski został po raz pierwszy opisany naukowo w 1857 przez szkockiego przyrodnika nazwiskiem Hugh Falconer, który nazwał gatunek "Elephas columbi" na pamiątkę Krzysztofa Kolumba. Zwierzę przykuło uwagę badacza w 1846 dzięki Charlesowi Lyellowi, który wysłał mu fragmenty zęba trzonowego znalezionego podczas drążenia w 1838 Brunswick Altamaha Canal w Georgii, na południowym wschodzie USA. W tym czasie podobne skamieniałe szczątki z Ameryki Północnej przypisywano mamutowi włochatemu, określanemu wtedy nazwą naukową "Elephas primigenius". Falconer dostrzegł jednak odrębność badanego okazu, co potwierdził badaniami jego struktury i przestudiowaniem dodatkowych trzonowców pochodzących z Meksyku. Choć William Phipps Blake i Richard Owen uznawali za bardziej odpowiednią nazwę "E. texianus", Falconer odrzucił ją. Zaproponował on też nazwy "E. imperator" i "E. jacksoni" na określenie dwóch innych amerykańskich słoniowatych opisanych na podstawie zębów trzonowych, jednakże bazując na materiale zbyt ubogim, by umożliwił ich dokładną klasyfikację. Znalezienie bardziej kompletnego materiału mamuta kolumbijskiego, który może pochodzić z tego samego kamieniołomu co holotypowy ząb trzonowy opisany przez Falconera, ogłoszono w 2012. Może on rzucić więcej światła na ten okaz, pomimo wątpliwości, czy rzeczywiście należy do holotypowego zwierzęcia.
Na początku XX wieku taksonomia wymarłych słoniowatych robiła się coraz bardziej skomplikowana. W 1942 wydano pośmiertną monografię trąbowców autorstwa Henry'ego F. Osborna. Wymieniał on różne rodzaje i podrodzaje, które wcześniej zaproponowano dla wymarłych słoniowatych, jak "Archidiskodon", "Metarchidiskodon", "Parelephas" czy "Mammonteus". Osborn zachował także nazwy dla wielu regionalnych i przejściowych podgatunków bądź odmian oraz stworzył kombinacje typu "Parelephas columbi felicis" i "Archidiskodon imperator maibeni". Dzięki licznym badaczom taksonomia uległa uproszczeniu począwszy od lat 70. XX wieku. Wszystkie gatunki mamutów zaliczono do rodzaju "Mammuthus", a wiele różnic uznawanych wcześniej za międzygatunkowe uznano za zmienność wewnątrzgatunkową. W 2003 paleontolog Larry Agenbroad podsumował współczesny pogląd na taksonomię mamutów Ameryki Północnej, kilka wcześniejszych gatunków uznając za młodsze synonimy. I tak mamut kolumbijski ("M. columbi") i mamut karłowaty "M. exilis" zostały jedynymi gatunkami mamuta endemicznymi dla Ameryki (inne gatunki zamieszkiwały również Eurazję). Pomysł uznania mamuta cesarskiego "M. imperator" i mamuta Jeffersona ("M. jeffersoni") (nazwanego na pamiątkę Thomasa Jeffersona) za bardziej prymitywne bądź przeciwnie – bardziej zaawansowane ewolucyjnie – etapy w ewolucji mamuta kolumbijskiego został w większości odrzucony, a nazwy uznano za synonimiczne. W świetle tych wniosków Agenbroad zastrzegł jednak, że taksonomia amerykańskich mamutów nie została jeszcze w pełni wyjaśniona.
Ewolucja.
Słoniowate zaliczają się do kladu trąbowców. Jego najwcześniejsi przedstawiciele pojawili się około 55 milionów lat temu na lądach otaczających Ocean Tetydy. Najbliższymi współczesnymi krewnymi trąbowców są brzegowce (manatowate, diugoniowate) i góralki (rząd małych, roślinożernych zwierząt). Rodzina słoniowatych, do której zaliczają się współczesne słonie i mamuty, istniała już 6 milionów lat temu w Afryce. Istniało też wiele wymarłych dziś linii trąbowców. "Mammut" był jedynie dalekim krewnym mamutów, należał do odrębnej rodziny Mammutidae, która zróżnicowała się 25 milionów przed wyewoluowaniem mamutów, których najbliższym współczesnym krewnym jest słoń indyjski ("Elephas maximus"). Poniższy kladogram pokazuje miejsce mamuta kolumbijskiego na drzewie rodowym trąbowców, bazuje on na cechach kości gnykowej
Jako że wiele szczątków każdego gatunku mamutów pochodzi z kilku lokalizacji, możliwa jest rekonstrukcja historii ewolucyjnej rodzaju poprzez badania morfologiczne. Gatunki mamutów można zidentyfikować dzięki liczbie rzędów na szkliwie (bądź płytek) na zębach trzonowych. Prymitywne gatunki cechowały się trzonowcami o kilku zaledwie rzędach szkliwa, których liczba wzrastała stopniowo wraz z powstawaniem nowych gatunków, żywiących się bardziej ścierającym pożywieniem. Korony stały się wyższe, czaszki również odpowiednio zwiększyły swą wysokość. W tym samym czasie nastąpiło skrócenie czaszek w wymiarze przednio-tylnym, redukujące masę głowy. Krótkie, wysokie czaszki mamutów: włochatego i kolumbijskiego były zwieńczeniem tego procesu.
Pierwsi znani przedstawiciele rodzaju mamut ("Mammuthus") żyli na kontynencie afrykańskim – "Mammuthus subplanifrons" w pliocenie, a "Mammuthus africanavus" w plejstocenie. Tego pierwszego uważa się za przodka form późniejszych. mamuty pojawiły się w Europie około 3 miliony lat temu. Najwcześniejszym europejskim gatunkiem był "Mammuthus rumanus", który rozprzestrzenił się nie tylko po Europie, ale również w Chinach. Znane są jedynie jego trzonowce, noszące na sobie od 8 do 10 rzędów szkliwa. Populacja ewoluowała, tworząc z czasem 12–14 rzędów, oddzielając się i zastępując wcześniejszą formę. W ten sposób powstał mamut południowy, "Mammuthus meridionalis", przed około 2–1,7 miliona lat. Ten z kolei gatunek zastąpiony został przez mamuta stepowego ("M. trogontherii") o 18–20 rzędach, który wyewoluował we wschodniej Azji około 2–1,5 miliona lat temu. Mamut kolumbijski powstał z populacji "M. trogontherii" (wcześniej sądzono, że z "M. meridionalis"), która przekroczyła dzisiejszą Cieśninę Beringa (zobacz Beringia) i wkroczyła do Ameryki Północnej około półtora miliona lat temu. Zachowała ona podobną liczbę rzędów na szkliwie. Mamuty pochodzące od "M. trogontherii" wykształciły zęby trzonowe o 26 rzędach szkliwa 400 000 lat temu na Syberii, stając się mamutami włochatymi ("M. primigenius"). Zwierzęta te wkroczyły na kontynent północnoamerykański około 100 000 lat temu.
Populacja mamutów kolumbijskich żyjąca pomiędzy 80 000 a 13 000 lat temu na kalifornijskiej Channel Islands, 10 km od brzegu Ameryki, zmniejszyła rozmiary osobnika do mniej niż połowy kontynentalnego mamuta kolumbijskiego. Dlatego też uznaje się je za odrębny gatunek o nazwie mamut karłowaty ("M. exilis") bądź podgatunek "M. c. exilis". Mamuty te prawdopodobnie dostały się na wyspy, dopływając do nich za czasów niskiego poziomu morza, następnie zaś uległy procesowi karłowacenia wyspowego z powodu ubogich źródeł pokarmu i mniejszych przestrzeni. Na wyspach znajdowano również kości większych osobników, nie wiadomo jednak, czy reprezentowały one pewien etap karłowacenia, czy też były później przybyłymi na wyspy mamutami kolumbijskimi.
Badanie kompletnego DNA mitochondrialnego (dziedziczonego w linii żeńskiej) wykazało, że dwa zbadane mamuty kolumbijskie, w tym morfologicznie typowy „Huntington mammoth”, tworzyły klad w obrębie mamuta włochatego. Sugeruje to, że te dwie populacje krzyżowały się ze sobą, dając płodne potomstwo. Jednym z możliwych wyjaśnień jest introgresja haplogrupy z mamuta włochatego do kolumbijskiego, bądź w drugą stronę. Podobną sytuację udokumentowano u współczesnych gatunków słoni z rodzaju "Loxodonta", słonia afrykańskiego i słonia leśnego. Autorzy publikacji sugerują też, że północnoamerykański typ mamuta, wcześniej określany nazwą "M. jeffersonii", może stanowić krzyżówkę pomiędzy wspomnianymi dwoma gatunkami, jako że morfologicznie prezentuje cechy pośrednie. Naukowcy nie oczekiwali takich konkluzji. Dla wyjaśnienia tej sytuacji wymagane będą kolejne analizy z wykorzystaniem jądrowego DNA i większej ilości osobników.
Budowa.
Mamut kolumbijski osiągał 4 m wysokości w kłębie. Ważył od 10 ton. Osiągał mniej więcej te same rozmiary, co reprezentanci wcześniejszych gatunków mamutów – "M. meridionalis" i "M. trogontherii", był zaś większy od współczesnego słonia afrykańskiego oraz mamuta włochatego, osiągających od 2,7 do 3,4 m wysokości. Samce były ogólnie większe i bardziej potężne. Do identyfikacji płci najlepiej wykorzystać obręcz miedniczną, jako że jej dolne ograniczenie, tworzące kanał rodny, jest u samic zawsze szersze, niż u samców. Jak i inne mamuty, mamut kolumbijski miał wysoką głowę o pojedynczym sklepieniu i opadający ku tyłowi grzbiet o wysokim garbie nad ramionami, tworzonym przez wyrostki kolczyste kręgów grzbietowych, stopniowe coraz krótsze w kierunku od przodu ku tyłowi. Osobniki młodociane miały natomiast wypukłe grzbiety, jak współczesne słonie indyjskie. Przednia część szczęk i żuchwy była krótka, głęboka, szew żuchwy był zaokrąglony, a wyrostek dziobiasty sterczał poniżej powierzchni trzonowców.
Poza większymi rozmiarami i bardziej prymitywnymi zębami trzonowymi mamut kolumbijski różnił się od mamuta włochatego także skierowanym bardziej ku dołowi spojeniem żuchwy. Zębodoły ciosów kierowały się bardziej bocznie. Ogon osiągał długość pośrednią pomiędzy notowaną u współczesnych słoni i u mamuta włochatego. Nie znaleziono żadnych tkanek miękkich mamuta kolumbijskiego, wobec czego znacznie mniej wiadomo o jego wyglądzie, niż w przypadku mamuta włochatego. Zwierzę to żyło w cieplejszym środowisku, niż mamut włochaty. Prawdopodobnie nie wykształciło wielu adaptacji obserwowanych u tamtego gatunku. Włosy przypisywane mamutowi kolumbijskiemu odkryto w Bechan Cave w Utah, gdzie znaleziono także odchody mamutów. Część z tych włosów jest szorstkich, identyczne przypisuje się mamutowi włochatemu, jednakże miejsce to leży za daleko na południu, by przynależność włosów do tego gatunku była prawdopodobna. Rozmieszczenie i gęstość futra mamuta kolumbijskiego pozostaje nieznana, jednak było ono prawdopodobnie mniej gęste, niż u mamuta włochatego – ze względu na cieplejsze środowisko, w którym żył ten ssak.
Uzębienie.
Mamut kolumbijski cechował się bardzo długimi ciosami będącymi zmodyfikowanymi siekaczami, bardziej zakrzywionymi, niż u współczesnych słoni. Największy znany cios mamuta mierzył 4,9 m długości i należał właśnie do mamuta kolumbijskiego. Długość innych mieściła się w zakresie 3,5–4,121 m. Ciosy mamuta kolumbijskiego zazwyczaj nie były dużo większe od należących do mamutów włochatych, mierzących 4,2 m. Ciosy samic były znacznie mniejsze i cieńsze. Około ćwierć długości ciosu była schowana w zębodołach; wyrastały one spiralnie w przeciwnym kierunku z podstawy, zakrzywiały się przed wierzchołkiem, skierowany ku ciosowi strony przeciwnej, niekiedy się krzyżując. Większa część ich masy leżała blisko czaszki, dzięki czemu moment siły był mniejszy, niż gdyby zęby te rosły prosto. Zazwyczaj były asymetryczne, występowała znaczna zmienność. Niekiedy skręcały w dół zamiast na zewnątrz. Niekiedy skracały je złamania. Ciosy mamutów kolumbijskich były zazwyczaj mniej skręcone niż należące do mamutów włochatych. Słonięta w wieku sześciu miesięcy rozwijały ciosy wchodzące w skład uzębienia mlecznego, mierzące kilka centymetrów. Ciosy zaliczane do uzębienia stałego zstępowały je po roku. Cios rósł rokrocznie od 2,5 do 15 cm przez całe życie zwierzęcia, jednak wolniej po osiągnięciu przezeń dorosłości
Mamut kolumbijski miał jednocześnie 4 funkcjonalne trzonowce: 2 w szczękach i 2 w żuchwie. Około 23 cm korony leżało w kości, wystawało 2,5 cm. Zużywająca się korona przesuwała się do przodu i do góry, jak w przenośniku taśmowym. Zęby oddzielały grzbiety szkliwa, pokryte pryzmami skierowanymi wzdłuż powierzchni żującej. Oporne na ścieranie, łączyły się z cementem i zębiną. Trzonowce mamutów były zastępowane pięć razy w ciągu życia zwierzęcia. Pierwsze trzonowce osiągały wielkość swych ludzkich homologów: 1,3 cm. Trzecie miały 15 cm długości. Szóste zaś osiągały 30 cm długości i masę 1,8 kg. Po każdym zastąpienie trzonowce były większe. Liczba płytek różniła się międzyosobniczo. Grzebień mierzący 18 cm rósł przez 10,6 roku.
Paleobiologia.
Jak współczesne słonie, mamuty miały wrażliwą na bodźce, umięśnioną trąbę, przypominającą kończynę i spełniającą wiele funkcji. Służyła ona do manipulowania przedmiotami i w interakcjach społecznych. Choć zdrowy dorosły mamut potrafił sam obronić się przed drapieżnikami z pomocą swych ciosów, trąby i rozmiarów, osobniki młodociane i osłabione dorosłe były podatne na ataki drapieżników polujących w grupie, jak wilki czy wielkie koty. Kości osobnika młodocianego pozostawione przez szablozębnego kota "Homotherium" znaleziono w Friesenhahn Cave w Teksasie. Ciosy mogły być też wykorzystywane w walkach międzyosobniczych wewnątrz gatunku o terytorium bądź o partnera lub w pokazach, by przyciągnąć samicę i onieśmielić rywali. Mamuty kolumbijskie o zablokowanych wzajemnie ciosach znalezione w Nebrasce stanowią dowód na walki pomiędzy mamutami. Zwierzęta te używały swych ciosów jako broń poprzez pchnięcia, zamachy i zderzenia. Podczas walki zazębiały wzajemnie ciosy, co czasami prowadziło do złamań. Krzywizna ciosów uniemożliwiała kłucie nimi. Na Goat Rock Beach w Parku Stanowym Sonoma Coast wychodnie łupków niebieskich i rogowców ukazują dowody na obecność mamutów kolumbijskich bądź mastodontów. Na skałach na wysokości 3-4 m widnieją wypolerowane powierzchnie, wytarte przez mamuty kolumbijskie lub mastodonty. Skały te nazywane są przez to „Mammoth Rocks”. Gładkie powierzchnie leżą głównie przy krawędzi. Skały te przypominają podobne skały w Afryce, wykorzystywane przez słonie i inne duże zwierzęta roślinożerne do pozbycia się błota i pasożytów. Podobne skały spotyka się w Hueco Tanks w Teksasie oraz w Cornudas Mountain w Nowym Meksyku.
Miejsca akumulacji szczątków współczesnych słoni noszą nazwę cmentarzysk słoni, gdyż kiedyś uważano, że stare zwierzęta przychodzą tam, by umrzeć. Znaleziono podobne zakumulowane pozostałości mamucich kości. Uważa się je wedle jednego z wyjaśnień za efekt umierania zwierząt w okolicach rzek przez tysiące lat. Ich kości zabrała woda (na przykład rzeka Acuilla przepływające przez Florydę). Mogą też pochodzić od osobników, które zginęły zagrzebane w mule. Pewne zbiory kości uważane są też za pozostałości stad zmarłych w tym samym czasie, być może na skutek powodzi. Mamuty kolumbijskie okazjonalnie zachowywały się w osadach wulkanicznych, jak skały w Tocuila w meksykańskim Texcoco, gdzie lahar pokrył przynajmniej 7 osobników 12 500 lat temu. Nie wiadomo, jak dużo mamutów żyło w jednym czasie w jednym miejscu, ale prawdopodobne wydaje się, że liczba ta zależała od pory roku i cyklu życiowego. Współczesne słonie potrafią gromadzić się w duże stada, czasami składające się z wielu grup rodzinnych. Tysiące zwierząt mogą w ten sposób migrować razem. Mamuty mogły tworzyć duże stada częściej, niż współcześnie żyjące słonie, gdyż zwierzęta zamieszkujące otwarte przestrzenie wykazują ku temu większą tendencję niż mieszkańcy lasów. Pozostaje niejasne, w jakim stopniu mamuty kolumbijskie migrowały. Analiza izotopowa z Blackwater Draw w Nowym Meksyku wskazuje, że spędzały część roku w Górach Skalistych, 200 km dalej. Badania słojów ciosów mogą wzbogacić przyszłe analizy wędrówek mamutów.
Jak współczesne słonie, mamuty kolumbijskie były najprawdopodobniej zwierzętami społecznymi i żyły w matriarchalnych grupach rodzinnych. Większość ich zachowań społecznych przypominało behawior dzisiejszych słoni. Pogląd ten wspierają nagromadzenia skamieniałości jak w Dent Site w Kolorado czy Waco Mammoth National Monument w Waco w Teksasie. Znaleziono tam pozostałości grupy składającej się w całości z samic i młodych. Świadczy to o matriarchacie. Ostatnie z wymienionych znalezisk obejmuje 22 szkielety, z których 15 reprezentuje stado samic i młodych, które straciły życie w pojedynczej katastrofie, prawdopodobnie podczas powodzi. Ułożenie niektórych szkieletów sugeruje, że samice mogły tworzyć wokół młodych ochronny pierścień. W tym samym miejscu poległa inna grupa, składająca się z samca i sześciu samic, także prawdopodobnie z powodu powodzi. Czas ich śmierci szacuje się na między 64 000 i 73 000 lat temu. Nie wiadomo, czy obie grupy poniosły śmierć w wyniku tego samego zdarzenia. W Murray Springs Clovis Site w Arizonie wydobyto kilka szkieletów mamutów kolumbijskich. Ślady podobne do pozostawianych przez współczesne słonie prowadziły do jednego ze szkieletów. Mamut mógł pozostawić ślady, nim zmarł. Mógł je też zostawić inny osobnik, zbliżając się do umierającego. W podobny sposób słonie strzegą swych umierających krewnych przez kilka dni.
Naturalne pułapki.
Wiele okazów zebrało się także w naturalnych pułapkach, jak leje krasowe czy zagłębienia wypełnione smołą. Hot Springs Mammoth Site w Dakocie Południowej to liczący 26 000 lat i średnio 40 m długości lej krasowy, działający jak pułapka przez od 300 do 700 lat, nim wypełniły go osady. Jest to scenariusz odwrotny, niż ten z Waco. Wszystkie z przynajmniej 55 szkieletów (co roku wydobywane są nowe okazy) prócz jednego stanowią samce. Wpadały w pułapkę przez dłuższy czas, nie dostały się doń na skutek jednego zdarzenia. Podejrzewa się, że podobnie jak dzisiejsze samce słoni samce mamutów wiodły samotnicze życie, nie stroniły od ryzyka (szczególnie młode osobniki) i były bardziej skłonne do niebezpieczeństwa niż samice. Do zagłębienia mogła przyciągnąć je ciepła woda lub roślinność rosnąca przy brzegu, mogły potknąć się, po czym utonąć bądź umrzeć z głodu. Badania izotopowe słojów przyrostu rocznego ciosów wykazały, że większość mamutów zginęła wiosną i latem, co może wiązać się z roślinnością w otoczeniu leju krasowego. Jeden z osobników, ochrzczony imieniem „Murray”, położył się na boku i prawdopodobnie zmarł w tej pozycji, próbując się uwolnić. Głębokie ślady próbujących wydostać się mamutów w błocie leja widać w pionowo eksponowanych przekrojach leja.
Od początku XX wieku wykopy w La Brea Tar Pits w Los Angeles dostarczyły 100 ton skamieniałości 600 gatunków flory i fauny, także kilku mamutów kolumbijskich. Wiele ze skamieniałości to szczątki zwierząt zatopionych w dziurach z asfaltem, wydobywającym się od 40 000 do 11 500 lat temu. Pył i liście prawdopodobnie pokrywały płynny asfalt, tworząc pułapkę dla nieostrożnych zwierząt. Pogrążone w asfalcie, zwierzęta umierały z głodu i pragnienia. Ich ciała przyciągały drapieżników, którzy także wpadali w pułapkę. Zapis kopalny zagłębienia ze smołą zdominowany jest przez szczątki drapieżników, jak wielkie psowate i kotowate. Skamieniałości różnych zwierząt znajdowane są razem. Doły ze smołą nie zachowują tkanek miękkich. Badanie z 2014 mające na celu wyodrębnienie kwasu deoksyrybonukleinowego mamuta kolumbijskiego wykazało, że asfalt może degradować DNA uwięzionych w nim zwierząt.
Pożywienie.
Dorosły mamut kolumbijski potrzebował ponad 180 kg jedzenia dziennie, mógł żerować aż 20 godzin na dobę. Mamuty przeżuwały pokarm dzięki swym silnym mięśniom przesuwającym żuchwę w przód i zamykającym jamę ustną, potem zaś cofającym żuchwę przy otwieraniu ust. Ostre grzbiety szkliwa brały udział w cięciu i rozdrabnianiu pokarmu. Były oporne na ścieranie, pozwalając zwierzęciu na żucie wielkich ilości jedzenia zabrudzonego piaskiem. Trąba mogła służyć podnoszeniu dużych kęp trawy, zrywaniu pąków i kwiatów bądź liści i gałązek drzew i krzewów. Ciosy wykorzystywane były do wykopywania roślin z ziemi i odzierania drzew z kory. Kopanie zaznacza się na zachowanych ciosach w postaci płaskich, wypolerowanych miejsc na powierzchniach, które mogły sięgnąć ziemi. Analiza izotopowa szkliwa mamutów kolumbijskich z Meksyku i USA wykazała różnice w diecie w zależności od miejsca. Ssaki te jadły rośliny C3 (patrz: asymilacja węgla; zalicza się doń większość roślin) i C4 (jak trawy), nie ograniczały się do skubania traw i zrywania gałązek.
Zawartość żołądków mamutów kolumbijskich zachowuje się rzadko, jako że nie znajduje się trucheł, jednakże szczątki roślinne odkryto pomiędzy miednicą a żebrami osobnika nazwanego „Huntington mammoth”, odkrytego w Utah. Pod mikroskopem zauważono, że pozostałości te zawierały pozostałości takich roślin, jak ciborowate, trawy, gałązki i igły jodły, dąb i klon. Duża ilość mamucich odchodów znaleziona została w dwóch jaskiniach w Utah. Suche warunki i stabilna temperatura Bechan Cave ("bechan" oznacza w języku nawaho „duży kał”) pozwoliły zachować się odchodom słoniowatych, prawdopodobnie mamutów kolumbijskich, sprzed 16 000–13 500 lat. Kał składa się w 95% z przetrawionych części trawy i ciborowatych, od 0 do 25% zaś z roślin zdrewniałych w różnych bobkach. Zaliczają się doń bylica, "Betula occidentalis" i świerk kłujący. Widać tu podobieństwo do diety mamuta włochatego, choć dla mamuta kolumbijskiego istotniejsze były nisko rosnące rośliny. Grubość warstwy zachowanego łajna osiąga 41 cm, przy objętości 227 m³, a średnica największych bobków osiąga 20 cm. Kał z Bechan mógł zostać oddany przez niewielką grupę mamutów we względnie krótkim czasie, jako że dorosłe słonie afrykańskie oddają średnio 11 kg kału co 2 godziny każdego dnia
Zaproponowano, że wielkie północnoamerykańskie owoce roślin takich jak żółtnica pomarańczowa, kłęk amerykański i glediczja trójcierniowa koewoluowały razem z obecnie wymarłą amerykańską megafauną, obejmującą też mamuty i inne trąbowce, jako że nie ma obecnie endemicznych północnoamerykańskich roślinożerców zdolnych połknąć ich owoce i rozprzestrzenić nasiona. Introdukowane bydło i konie przejęło tę rolę w ekosystemie.
Cykl życiowy.
Długość życia mamuta kolumbijskiego szacuje się na około 80 lat. Długość życia ssaka zależy od jego wielkości. Mamut kolumbijski przewyższał rozmiarami współczesne słonie, żyjące około 60 lat. Wiek mamuta można mniej więcej ocenić, licząc słoje przyrostu rocznego jego ciosów w przekroju. Jednak nie bierze się wtedy pod uwagę najmłodszych lat życia mamuta, kiedy jeszcze nie miał ciosów uzębienia stałego. Każda główna linia reprezentuje jeden rok, pomiędzy nimi są linie tygodniowe i dzienne. Ciemne paski odpowiadają latom, co pozwala na ocenę, w jakiej porze roku zginął dany osobnik. Wzrost ciosów spowalniał, gdy było trudniej o pokarm, jak w czasie choroby zwierzęcia czy też gdy samiec opuszczał swoje stado. Samce słoni żyją w stadach do wieku około dziesięciu lat.
Mamut rósł jeszcze po osiągnięciu dorosłości, jak to się dzieje w przypadku słoni. Samce rosły do wieku 40 lat, samice do 25. Ciąża trwać mogła 21-22 miesiące, jak u słoni. Mamut kolumbijski miał 6 zestawów trzonowców w przeciągu całego życia. W wieku 6–12 miesięcy ząbkowaniu ulegał drugi zestaw, pierwszy wypadał w wieku 18 miesięcy. Trzeci zestaw zębów trzonowych służył zwierzęciu przez dekadę. Proces ten powtarzał się, dopóki szósty zestaw zębów nie pojawił się w wieku lat 30. Kiedy ostatni zestaw zębów wypadał, zwierzę nie mogło dłużej żuć, wobec czego umierało z głodu.
Prawie wszystkie kręgi bardzo starego osobnika „Huntington mammoth” były zdeformowane przez chorobę. 4 kręgi lędźwiowe zrosły się ze sobą. Niektóre kości noszą ślady infekcji bakteryjnej – zapalenia kości i szpiku. Stan kości wskazuje, że zwierzę padło ze starości i niedożywienia.
Rozmieszczenie geograficzne i siedlisko.
Mamut kolumbijski zamieszkiwał południową połowę Ameryki Północnej, od północnej części dzisiejszych Stanów Zjednoczonych przez Meksyk aż do Kostaryki na południu. Jedno z kostarykańskich znalezisk, trzonowiec, ogłoszone zostało w 1963, ale później zaginęło. Środowisko w tych rejonach mogło tworzyć bardziej zróżnicowane siedliska, niż te zamieszkiwane przez mamuty włochate na północy. Część tych obszarów porastały trawa, rośliny zielne, drzewa czy krzewy. Skład flory zależał od regionu. Były to tereny trawiaste, sawanny i prerie północne z laskami osikowymi. Zaliczały się tu też tereny porosłe drzewami. Choć mamuty nie preferowały lasów, polany dostarczały im trawy i roślinności zielnej.
Mamut kolumbijski dzielił siedliska z innymi wymarłymi dziś ssakami. Zaliczają się doń "Glyptodon", "Smilodon", naziemne leniwce, "Camelops", mastodonty amerykańskie, żyły tam też konie i bizony. Nie zamieszkiwał arktycznej Kanady, gdzie żyły mamuty włochate. Skamieliny mamutów włochatych i kolumbijskich znajdywano w pewnych miejscach razem, na terenach, gdzie zachodziły na siebie ich zasięgi występowania. Zalicza się doń Hot Springs Site. Nie wiadomo, czy wymienione gatunki występowały sympatrycznie, zamieszkując te tereny w tym samym czasie, czy też mamuty włochate przemieszczały się na południe, kiedy nie było tam mamutów kolumbijskich. Mamut kolumbijski koegzystował natomiast z innymi wymarłymi trąbowcami "Stegomastodon mirificus" i "Cuvieronius tropicus" w Teksasie i Nowym Meksyku podczas wczesnego Irvingtonian.
Relacje z ludźmi.
Ludzie dostali się do Ameryki przez Beringię. Pozostawili dowody swych interakcji z mamutami kolumbijskimi. Narzędzia wykonane ze szczątków mamutów kolumbijskich odkryto w kilku miejscach w Ameryce Północnej. W Tocuila w Meksyku mamucie kości zbierano 13 000 lat temu w celu produkcji odłupków i rdzeni. W Lange-Ferguson Site w Dakocie Południowej pozostałości dwóch mamutów znaleziono z dwoma liczącymi 12 800 lat rozłupcami otoczakowymi zrobionymi z mamuciej łopatki. Służyły one do rzeźnickiej obróbki mamutów. W tym samym miejscu znaleziono także ostrze z mamuciej kości, zaklinowane pomiędzy kośćmi mamuta. W Murray Springs archeolodzy odkryli liczący 13 100 lat przedmiot z kości udowej mamuta. Uznaje się go za narzędzie służące prostowaniu kości w celu produkcji drzewcy włóczni (Inuici używają podobnych).
Najwcześniejsze sugerowane dowody na zabijanie mamutów pochodzą sprzed 21 500 do 22 000 lat. Paleoindianie kultury Clovis, powstali przed siedmioma tysiącami lat, mogli zostać pierwszymi ludźmi, którzy na dużą skalę polowali na mamuty. Uważa się, że polowali na mamuty z wykorzystaniem grotów typu Clovis, rzucanych bądź ciskanych. Choć groty typu Clovis znaleziono wśród pozostałości mamutów kolumbijskich w kilku miejscach, archeolodzy nie zgadzają się, czy wszystkie te znaleziska reprezentują polowania, czy padlinożerność, czy też może stanowią przypadkową zbieżność. Samica z Naco-Mammoth Kill Site w Arizonie miała 8 grotów typu Clovis w okolicach czaszki, łopatki, żeber i innych kości. Stanowi ona przeto najbardziej przekonujący dowód na polowania. We współcześnie przeprowadzanych eksperymentach repliki włóczni zdolne są penetrować klatki piersiowe słoni afrykańskich z niewielkim uszkodzeniem ostrzy.
Inne miejsca dostarczają bardziej przypadkowych argumentów za polowaniem na mamuty, jak ułożone w stosy kości noszące ślady pozostawione przez działalność rzeźnika. Część z tych lokalizacji nie łączy się blisko z grotami typu Clovis. Lehner Mammoth-Kill Site i Dent Site, gdzie znaleziono liczne pozostałości osobników młodocianych i dorosłych wraz z pozostałościami rzeźnictwa i razem z grotami typu Clovis, interpretowano kiedyś jako ślady zabijania całych stad przez myśliwych Clovis. Jednakże analiza izotopowa wykazała, że chodzi o akumulację osobników zmarłych w różnych porach roku. Nie mogło to więc byś stado zabite w czasie pojedynczej masakry. Wiele innych zbiorów kości ze śladami obróbki rzeźnika również może reprezentować zbiory powstające z upływem czasu. Jako dowody na wielkoskalowe polowania są więc dwuznaczne.
Petroglify z Wyżyny Kolorado przedstawiają mamuty kolumbijskie lub mastodonty. Liczący 13 000 lat fragment kości z Vero Beach na Florydzie stanowi najwcześniejsze dzieło sztuki w Ameryce. Wyryto na nim mamuty lub mastodonty. Uważa się, że pochodzące sprzed 11 000 – 13 000 lat petroglify znad rzeki San Juan w Utah obejmują przedstawienia dwu mamutów kolumbijskich. Od mastodontów odróżniają je sklepienia czaszek. Przedstawiono je z dwoma „palcami” na trąbach. Cecha ta znana jest z europejskich przedstawień mamutów. Ciosy są krótkie, co może wskazywać na samice. Podobizna bizona (prawdopodobnie wymarły obecnie "Bison antiquus") nakłada się na jedno z wyobrażeń mamutów i może stanowić późniejszy dodatek. Inne możliwe rysunki mamutów kolumbijskich okazały się być błędnymi interpretacjami bądź nawet fałszerstwami.
Mamut kolumbijski stanowi jeden z symboli stanu Waszyngton – skamieniałość stanową. Z kolei Nebraska wybrała sobie „Archie”, okaz mamuta kolumbijskiego znaleziony w tym stanie w 1922. „Archie” przebywa obecnie na wystawie w Elephant Hall University of Nebraska State Museum w stolicy stanu, Lincoln. Stanowi on największy zmontowany szkielet mamuta w USA.
Wymarcie.
Mamuty kolumbijskie i włochate zniknęły w późnym plejstocenie i wczesnym holocenie. Podobny los spotkał większość plejstoceńskiej megafauny. Najpóźniejsze pozostałości mamutów kolumbijskich datuje się na 11 000 lat. Wymarcie to zalicza się do wymierania czwartorzędowego, które zaczęło się około 40 000 lat temu, osiągając szczyt między 14 000 a 11 500 lat temu. Nie wiadomo, czy mamuty wymarły nagle, czy był to proces rozciągnięty w czasie. W tamtych czasach 40 gatunków ssaków zniknęło z kontynentu północnoamerykańskiego. Przedstawiciele prawie wszystkich przekraczali masę 40 kg. Wymarcia mamutów nie można wyjaśniać w oderwaniu od tych faktów.
Naukowcy są podzieleni w kwestii wpływu zmian klimatu lub polowań na wymarcie mamuta kolumbijskiego. Zgodnie z hipotezą zmian klimatycznych ocieplenie doprowadziło do skurczenia się siedlisk tego gatunku słoniowatych. Prerie porosłe drzewami stały się lasem, terenami trawiastymi bądź półpustyniami. Zubożała różnorodność roślin. Inna hipoteza przyczynę wymarcia mamutów upatruje w polowaniach człowieka. Pomysł ten zaproponował jako pierwszy Paul S. Martin w 1967. Bardziej współczesne badania dają różne rezultaty. Badanie z 2002 dostarczyło wniosku, zgodnie z którym zapis archeologiczny nie wspiera tej hipotezy, jako że sposób przebadanych 76 miejsc tylko 14 miejsc związanych z kulturą Clovis dostarcza silnych dowodów zabijania słoniowatych (12 z pozostałościami mamutów i 2 ze szczątkami mastodontów). Dla kontrastu badanie opublikowane w 2007 pokazuje, że pozostałości kultury Clovis wskazują na najwyższą częstość eksploatacji prehistorycznych trąbowców na świecie, co wspiera hipotezę polowań. Jaka byłaby rzeczywista przyczyna wymierania, wielkie ssaki są ogólnie bardziej podatne, niż małe, co wynika z mniejszej liczebności populacji i wolniejszego tempa rozrodu.

</doc>
<doc id="3551515" url="https://pl.wikipedia.org/wiki?curid=3551515" title="Karl Ehrenbolger">
Karl Ehrenbolger

Karl Ehrenbolger (ur. 13 listopada 1899 - zm. ?) – szwajcarski piłkarz grający na pozycji napastnika. W swojej karierze rozegrał 18 meczów w reprezentacji Szwajcarii, w których strzelił 1 gola.
Kariera piłkarska.
W swojej karierze piłkarskiej Ehrenbolger grał w klubach z Bazylei, Nordstern Basel i Concordii Basel.
Kariera reprezentacyjna.
W reprezentacji Szwajcarii Ehrenbolger zadebiutował 18 maja 1924 roku w wygranym 4:2 towarzyskim meczu z Węgrami, rozegranym w Zurychu. W 1924 roku wystąpił z kadrą Szwajcarii na Igrzyskach Olimpijskich w Paryżu. Zdobył na nich srebrny medal. Od 1924 do 1929 roku rozegrał w kadrze narodowej 18 meczów, w których strzelił 1 gola.

</doc>
<doc id="3551517" url="https://pl.wikipedia.org/wiki?curid=3551517" title="Paul Fässler">
Paul Fässler

Paul Fässler (ur. 13 czerwca 1901, zm. 26 marca 1983) – szwajcarski piłkarz grający na pozycji lewego obrońcy. W swojej karierze rozegrał 33 mecze w reprezentacji Szwajcarii.
Kariera piłkarska.
Swoją karierę piłkarską Fässler rozpoczął w 1920 roku w klubie BSC Young Boys. Zadebiutował w nim w sezonie 1920/1921. W sezonie 1928/1929 wywalczył z Young Boys mistrzostwo Szwajcarii, a w sezonie 1929/1930 zdobył z nim Puchar Szwajcarii. W sezonie 1933/1934 grał w FC Biel-Bienne, a w sezonie 1934/1935 ponownie był zawodnikiem Young Boys. Karierę zakończył po sezonie 1935/1936 jako zawodnik Biel-Bienne.
Kariera reprezentacyjna.
W reprezentacji Szwajcarii Fässler zadebiutował 19 listopada 1922 roku w wygranym 5:0 towarzyskim meczu z Holandią, rozegranym w Berne. W 1924 roku wystąpił z kadrą Szwajcarii na Igrzyskach Olimpijskich w Paryżu. Zdobył na nich srebrny medal. Z kolei w 1928 roku zagrał na Igrzyskach Olimpijskich w Amsterdamie. Od 1922 do 1930 roku rozegrał w kadrze narodowej 33 mecze.

</doc>
<doc id="3551518" url="https://pl.wikipedia.org/wiki?curid=3551518" title="Kontynentalne kwalifikacje w piłce siatkowej mężczyzn do Letnich Igrzysk Olimpijskich 2016">
Kontynentalne kwalifikacje w piłce siatkowej mężczyzn do Letnich Igrzysk Olimpijskich 2016

Kontynentalne kwalifikacje stanowią drugą szansę (po Pucharze Świata) dla drużyn zrzeszonych w federacjach Ameryki Północnej, Ameryki Południowej i Afryki na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2016.
System rozgrywek.
Gospodarzem turnieju jest stolica Konga - Brazzaville. W turnieju bierze udział 7 zespołów rozdzielonych na dwie grupy. W grupie A znajdują się 3 drużyny, w grupie B - 4 drużyny. Rozgrywki w grupach odbywają się systemem "każdy z każdym". Do półfinału awansują po dwie najlepsze drużyny z każdej grupy. Zwycięzca turnieju uzyska bezpośredni awans na Igrzyska Olimpijskie, zespoły z miejsca drugiego oraz trzeciego wystąpią w turnieju interkontynentalnym.
Ameryka Północna i Południowa
Cztery zespoły biorą udział w turnieju grając systemem "każdy z każdym". Na igrzyska olimpijskie awansuje zwycięzca zawodów. Zespół z drugiego miejsca weźmie udział w światowym turnieju kwalifikacyjnym, a zespół z trzeciej pozycji zagra w turnieju interkontynentalnym.
Afryka.
Miejsce: Gymnase Henri Elendé, Brazzaville
Data: 7-12 stycznia 2016
Grupa A
Grupa B
Mecz o 5. miejsce
Półfinały
Mecz o 3. miejsce
Finał
Klasyfikacja końcowa
Ameryka Północna.
Miejsce: Saville Community Sports Centre, Edmonton
Data: 8-10 stycznia 2016
Wyniki spotkań.
W tabeli podano godziny według czasu polskiego
Ameryka Południowa.
Miejsce: Domo José María Vargas, Maiquetía
Data: 9-11 października 2015
Wyniki spotkań.
W tabeli podano godziny według czasu polskiego.

</doc>
<doc id="3551519" url="https://pl.wikipedia.org/wiki?curid=3551519" title="Ośrodek Myśli Patriotycznej i Obywatelskiej w Kielcach">
Ośrodek Myśli Patriotycznej i Obywatelskiej w Kielcach

Ośrodek Myśli Patriotycznej i Obywatelskiej w Kielcach – placówka muzealno-edukacyjna z siedzibą w Kielcach. Ośrodek działa w ramach miejskiej jednostki budżetowej „Wzgórze Zamkowe”, a jego siedzibą są pomieszczenia dawnego więzienia przy ul. Zamkowej 3.
Historia więzienia.
Kieleckie więzienie powstało w 1816 roku w przebudowanych pomieszczeniach stajni i wozowni Pałacu Biskupów Krakowskich. Do 1918 roku władze carskie więziły tu m.in. powstańców styczniowych, uczestników rewolucji 1905 roku, działaczy niepodległościowych oraz bojowników PPS. W okresie międzywojennym przetrzymywano tu więźniów kryminalnych oraz działaczy komunistycznych. Po wybuchu II wojny światowej, w październiku 1939 roku obiekt został przejęty przez Gestapo. W okresie do stycznia 1945 roku więziono tu głównie członków ruchu oporu, których liczbę szacuje się na ok. 16 tysięcy. Wielu z nich zamordowano lub wywieziono do obozów koncentracyjnych.
W styczniu 1945 roku więzienie przejęło NKWD, a następnie Urząd Bezpieczeństwa. Do 1956 roku trafiali tu żołnierze polskiego podziemia, z których wielu zginęło. W dniu 4 sierpnia 1945 roku grupa więzionych tu członków Armii Krajowej (ok. 350 osób) została uwolniona przez oddział AK pod dowództwem Antoniego Hedy „Szarego” i Stefana Bembińskiego „Harnasia”.
W latach 1956–1979 w więzieniu mieścił się areszt śledczy. W 1979 roku więźniowie zostali przeniesieni do zakładu karnego w dzielnicy Piaski.
Muzeum Pamięci Narodowej oraz Ośrodek Myśli Patriotycznej i Obywatelskiej.
W 1995 roku wysiłkiem społecznym w pomieszczeniach więzienia utworzono Muzeum Pamięci Narodowej. W ramach ekspozycji prezentowano pamiątki po więźniach z okresu II wojny światowej oraz lat 1945–1956. Placówka działała do 2005 roku.
W 2011 roku władze Kielc utworzyły jednostkę budżetową „Wzgórze Zamkowe”, w skład której weszły: Ośrodek Myśli Patriotycznej i Obywatelskiej oraz Instytut Designu. Ośrodek przejął pomieszczenia dawniej wykorzystywane przez Muzeum, urządzając ekspozycję, poświęcona więźniom oraz historii. W jej ramach udostępniane są następujące pomieszczenia i miejsca:
Ponadto w ramach wystaw prezentowane są pamiątki związane z powstaniami: kościuszkowskim i styczniowym, zesłaniami na Syberię, latami I i II wojny światowej, okresem II Rzeczypospolitej oraz latami powojennymi. W zbiorach Ośrodka znajduje się także atlas Juliusza Kolberga, ukazujący obszary Królestwa Polskiego.
Część muzealna ośrodka jest placówką całoroczną, czynna codziennie z wyjątkiem poniedziałków. Wstęp jest płatny.
Poza działalnością wystawienniczą, Ośrodek prowadzi działalność edukacyjną (lekcje muzealne, gry miejskie), archiwalno-dokumentacyjną oraz jest organizatorem konkursów o tematyce historycznej oraz kulturalnej.

</doc>
<doc id="3551520" url="https://pl.wikipedia.org/wiki?curid=3551520" title="Gustav Gottenkieny">
Gustav Gottenkieny

Gustav Gottenkieny (ur. 8 maja 1896 - zm. we wrześniu 1959 w Zurychu&lt;ref&gt;– [[Szwajcaria|szwajcarski] [[piłkarz]] grający na pozycji [[obrońca (piłka nożna)|obrońcy]]. W swojej karierze rozegrał 14 meczów w [[Reprezentacja Szwajcarii w piłce nożnej mężczyzn|reprezentacji Szwajcarii]].
Kariera piłkarska.
Swoją karierę piłkarską Gottenkieny rozpoczął w klubie [[FC Winterthur]]. Zadebiutował w nim w sezonie 1909/1910. W latach 1915–1918 występował w [[FC Fribourg]], a w latach 1918–1920 ponownie był zawodnikiem Winterthuru. W 1920 roku przeszedł do [[Grasshopper Club Zurych|Grasshoppers Zurych]]. W sezonie 1925/1926 zdobył z nim [[Puchar Szwajcarii w piłce nożnej|Puchar Szwajcarii]]. W sezonie 1926/1927 wywalczył dublet (mistrzostwo oraz puchar kraju). Z kolei w sezonie 1927/1928, po którym zakończył karierę, ponownie zdobył szwajcarski puchar.
Kariera reprezentacyjna.
W [[Reprezentacja Szwajcarii w piłce nożnej mężczyzn|reprezentacji Szwajcarii]] Gottenkieny zadebiutował 29 lutego 1920 w przegranym 0:2 towarzyskim meczu z [[Reprezentacja Francji w piłce nożnej mężczyzn|Francją]], rozegranym w [[Genewa|Genewie]]. W 1924 roku był w kadrze Szwajcarii na [[Letnie Igrzyska Olimpijskie 1924|Igrzyskach Olimpijskich w Paryżu]]. Zdobył na nich srebrny medal. Od 1920 do 1925 roku rozegrał w kadrze narodowej 14 meczów.
Bibliografia.
[[Kategoria:Reprezentanci Szwajcarii w piłce nożnej]]
[[Kategoria:Szwajcarscy medaliści olimpijscy]]
[[Kategoria:Piłkarze FC Winterthur]]
[[Kategoria:Piłkarze Grasshopper Club Zürich]]
[[Kategoria:Medaliści Letnich Igrzysk Olimpijskich 1924]]
[[Kategoria:Urodzeni w 1896]]
[[Kategoria:Zmarli w 1959]]

</doc>
<doc id="3551521" url="https://pl.wikipedia.org/wiki?curid=3551521" title="August Oberhauser">
August Oberhauser

August Oberhauser (ur. 4 marca 1895, zm. 1 sierpnia 1971 w Merlischachen) – szwajcarski piłkarz grający na pozycji obrońcy. W swojej karierze rozegrał 20 meczów w reprezentacji Szwajcarii.
Kariera piłkarska.
W swojej karierze piłkarskiej Oberhauser grał w klubie Nordstern Basel.
Kariera reprezentacyjna.
W reprezentacji Szwajcarii Oberhauser zadebiutował 23 marca 1924 roku w wygranym 3:0 towarzyskim meczu z Francją, rozegranym w Genewie. W 1924 roku był podstawowym zawodnikiem Szwajcarii na Igrzyskach Olimpijskich w Paryżu. Zdobył na nich srebrny medal. Od 1924 do 1926 roku rozegrał w kadrze narodowej 20 meczów.

</doc>
<doc id="3551523" url="https://pl.wikipedia.org/wiki?curid=3551523" title="Queen of Peace">
Queen of Peace

Queen of Peace – piosenka i trzeci singel promocyjny z albumu "How Big, How Blue, How Beautiful" angielskiej grupy indie rockowej Florence + the Machine. Jego premiera odbyła się 10 sierpnia 2015.

</doc>
<doc id="3551524" url="https://pl.wikipedia.org/wiki?curid=3551524" title="Adolphe Reymond">
Adolphe Reymond

Adolphe Reymond (ur. 4 września 1896 - zm. 7 marca 1976) – szwajcarski piłkarz grający na pozycji obrońcy. W swojej karierze rozegrał 11 meczów w reprezentacji Szwajcarii.
Kariera piłkarska.
W swojej karierze piłkarskiej Reymond grał w klubie Servette FC, z którym w sezonach 1924/1925 i 1925/1926 wywalczył mistrzostwo Szwajcarii.
Kariera reprezentacyjna.
W reprezentacji Szwajcarii Reymond zadebiutował 23 marca 1924 roku w wygranym 3:0 towarzyskim meczu z Francją, rozegranym w Genewie. W 1924 roku był podstawowym zawodnikiem Szwajcarii na Igrzyskach Olimpijskich w Paryżu. Zdobył na nich srebrny medal. Od 1924 do 1925 roku rozegrał w kadrze narodowej 11 meczów.

</doc>
<doc id="3551528" url="https://pl.wikipedia.org/wiki?curid=3551528" title="Rafał Pardo Molina">
Rafał Pardo Molina

Rafael Pardo Molina (ur. 1899 w Walencji, zm. 26 września 1936 w Nazarecie (Walencja)) – hiszpański dominikanin (brat zakonny), męczennik i błogosławiony Kościoła katolickiego.
Życiorys.
W wieku 20 lat rozpoczął naukę w szkole dominikańskiej w Lleidzie. W 1926 roku złożył śluby zakonne, a w 1932 złożył śluby wieczyste. Został aresztowany przez grupę milicjantów w czasie wojny domowej w Hiszpanii i przewieziony do Nazaretu, gdzie został zastrzelony.
Kult.
Beatyfikował go papież Jan Paweł II w grupie 233 męczenników 11 marca 2001 roku.

</doc>
<doc id="3551532" url="https://pl.wikipedia.org/wiki?curid=3551532" title="Zbigniew Janku">
Zbigniew Janku

Zbigniew Janku (ur. 5 kwietnia 1945) – polski prawnik, doktor habilitowany nauk prawnych, administratywista, profesor nadzwyczajny Uniwersytetu im. Adama Mickiewicza w Poznaniu.
Życiorys.
Stopień doktorski uzyskał na podstawie pracy pt. "Pozycja rad narodowych i naczelników miast najniższego stopnia". Habilitował się na podstawie oceny dorobku naukowego i rozprawy pt. "Terenowe organy administracji państwowej o kompetencjach specjalnych (model prawny i racjonalizacyjny)". Pracuje jako kierownik i profesor nadzwyczajny w Katedrze Prawa Administracyjnego i Nauk o Administracji na Wydziale Prawa i Administracji UAM. Jest członkiem Poznańskiego Towarzystwa Przyjaciół Nauk. W latach 1998–2002 był rektorem Wyższej Szkoły Zarządzania i Bankowości w Poznaniu (gdzie kierował Katedrą Prawa Administracyjnego). Wiceprzewodniczący poznańskiego stowarzyszenia Centrum Badań Interdyscyplinarnych.
Odznaczony m.in. Srebrnym i Złotym Krzyżem Zasługi oraz Medalem Komisji Edukacji Narodowej.

</doc>
<doc id="3551534" url="https://pl.wikipedia.org/wiki?curid=3551534" title="Rattle That Lock">
Rattle That Lock

Rattle That Lock – czwarty solowy album studyjny angielskiego muzyka rockowego Davida Gilmoura, wydany w czterech formatach 18 września 2015 przez Columbia Records/Sony Music. Płytę długogrającą poprzedził singel promocyjny o tym samym tytule.
Album zadebiutował na 5. miejscu listy Billboard 200 w Stanach Zjednoczonych sprzedając się w nakładzie 71 tys. egzemplarzy w przeciągu tygodnia od dnia premiery.
W Polsce nagrania uzyskały status złotej płyty.
Wydania.
Wersja cyfrowa.
Album w formacie MP3 dostępny w iTunes i Amazon zawiera:
Wersja Deluxe.
Dostępna w formatach CD/DVD lub CD/Blu-ray i zawiera:
Linki zewnętrzne.
Okładka

</doc>
<doc id="3551536" url="https://pl.wikipedia.org/wiki?curid=3551536" title="Kwalifikacyjne turnieje interkontynentalne w piłce siatkowej mężczyzn do Letnich Igrzysk Olimpijskich 2016">
Kwalifikacyjne turnieje interkontynentalne w piłce siatkowej mężczyzn do Letnich Igrzysk Olimpijskich 2016

Światowe Turnieje Kwalifikacyjne do Igrzysk Olimpijskich w Rio de Janeiro odbędą się od 28 maja do 5 czerwca 2016 roku. Weźmie w nich udział 12 reprezentacji narodowych podzielonych na dwa turnieje. Światowy turniej kwalifikacyjny będzie jednocześnie eliminacjami w strefie azjatyckiej. 
Światowy Turniej Kwalifikacyjny.
Miejsce: Tokyo Metropolitan Gymnasium, Tokio
Data: 28 maja–5 czerwca 2016
Tabela.
"Awans wywalczą trzy najlepsze zespoły oraz najlepsza drużyna z Azji. Jeśli w najlepszej trójce znajdzie się co najmniej jedna drużyna z Azji, to dodatkową kwalifikację wywalczy czwarty zespół turnieju"
Wyniki spotkań.
W tabeli podano godziny według czasu polskiego.
Dzień 1
Dzień 2 
Dzień 3
Dzień 4
Dzień 5
Dzień 6
Dzień 7
Interkontynentalny Turniej Kwalifikacyjny.
Informacje ogólne.
Turniej interkontynentalny będzie ostatnią szansą na uzyskanie awansu olimpijskiego. Odbędzie się on w dniach 4-6 czerwca 2016 roku w Meksyku. Turniej będzie rozgrywany systemem kołowym.
Miejsce: Gimnasio Olimpico Juan De La Barrera, Meksyk
Data: 4-6 czerwca 2016
Wyniki spotkań.
W tabeli podano godziny według czasu polskiego.

</doc>
<doc id="3551537" url="https://pl.wikipedia.org/wiki?curid=3551537" title="Paolo Sturzenegger">
Paolo Sturzenegger

Paolo Sturzenegger (ur. 7 sierpnia 1902 w Rosario, zm. 1970) – szwajcarski piłkarz grający na pozycji napastnika. W swojej karierze rozegrał 15 meczów w reprezentacji Szwajcarii, w których strzelił 10 goli.
Kariera piłkarska.
Swoją karierę piłkarską Sturzenegger rozpoczął w klubie FC Zürich, w którym zadebiutował w sezonie 1920/1921. W sezonie 1923/1924 wywalczył z nim tytuł mistrza Szwajcarii. W 1925 roku odszedł do FC Lugano. W sezonie 1930/1931 zdobył z nim Puchar Szwajcarii. W 1932 roku zakończył karierę.
Kariera reprezentacyjna.
W reprezentacji Szwajcarii Sturzenegger zadebiutował 26 marca 1922 roku w zremisowanym 2:2 towarzyskim meczu z Niemcami, rozegranym we Frankfurcie. W debiucie zdobył bramkę. W 1924 roku był podstawowym zawodnikiem Szwajcarii na Igrzyskach Olimpijskich w Paryżu. Strzelił na nich 5 goli: 4 z Litwą (9:0) i 1 z Holandią. Zdobył na nich srebrny medal. Od 1922 do 1930 roku rozegrał w kadrze narodowej 15 meczów, w których strzelił 10 bramek.

</doc>
<doc id="3551540" url="https://pl.wikipedia.org/wiki?curid=3551540" title="Mistrzostwa Europy w Piłce Siatkowej Kobiet 2017">
Mistrzostwa Europy w Piłce Siatkowej Kobiet 2017

Mistrzostwa Europy w piłce siatkowej kobiet 2017 − XXX edycja mistrzostw Europy w piłce siatkowej kobiet rozgrywana w dniach od 22 września do 1 października 2017 roku w Gruzji i Azerbejdżanie.
System rozgrywek.
Turniej składa się z dwóch faz:
Eliminacje.
Bezpośredni awans na Mistrzostwa Europy 2017 uzyska 5 najlepszych drużyn poprzednich mistrzostw oraz gospodarze turnieju.
Pozostałych uczestników wyłoni turniej kwalifikacyjny.
Hale Sportowe.
Mistrzostwa rozegrane zostaną na 3 obiektach w 3 miastach. W tych trzech halach odbędzie się faza grupowa, natomiast cała faza pucharowa zostanie rozegrana w Baku.
Losowanie grup.
Koszyki.
Przed losowaniem fazy grupowej zespoły zostały podzielone na 4 koszyki na podstawie rankingu CEV.
Zasady losowania:
Grupy.
W wyniku losowania, które odbyło się 24 listopada 2016 roku o godzinie 15:00 (czasu polskiego) w stolicy Azerbejdżanu, Baku powstały następujące grupy:
Rozgrywki.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki

</doc>
<doc id="3551541" url="https://pl.wikipedia.org/wiki?curid=3551541" title="Stefan Szwarczyk">
Stefan Szwarczyk

Stefan Aleksander Szwarczyk (ur. 6 marca 1927 w Sanoku, zm. 23 września 1993 tamże) – polski funkcjonariusz Urzędu Bezpieczeństwa Publicznego, działacz partyjny.
Życiorys.
Stefan Aleksander Szwarczyk urodził się 6 marca 1927 w Sanoku. Był synem Heleny i Mariana, radnego Miejskiej Rady Narodowej w Sanoku.
U kresu II wojny światowej w 1944 został funkcjonariuszem Urzędu Bezpieczeństwa Publicznego. W Powiatowym Urzędzie Bezpieczeństwa Publicznego w Sanoku, działającym w budynku przy ul. Henryka Sienkiewicza 5, służył w plutonie ochrony od 1 listopada 1944 oraz jako młodszy referent od 30 sierpnia 1944. Następnie, także jako młodszy referent, pracował w PUBP w Łańcucie od 20 października 1945, w PUBP w Krośnie od 23 stycznia 1946 i jako plutonowy w Referacie IV PUBP w Nisku od 1 października 1947 do 31 grudnia 1949. Został działaczem PZPR.
Zmarł 23 września 1993 w Sanoku. Został pochowany na Cmentarzu Centralnym w Sanoku. Jego żoną była Janina z domu Materna (1925-1996).

</doc>
<doc id="3551543" url="https://pl.wikipedia.org/wiki?curid=3551543" title="Dieselgate">
Dieselgate



</doc>
<doc id="3551544" url="https://pl.wikipedia.org/wiki?curid=3551544" title="Witany">
Witany

Witany to nazwa 3 miejscowości na Litwie.

</doc>
<doc id="3551545" url="https://pl.wikipedia.org/wiki?curid=3551545" title="Rattle That Lock (singel)">
Rattle That Lock (singel)

Rattle That Lock – drugi z kolei utwór i pierwszy singel z płyty o tym samym tytule brytyjskiego muzyka Davida Gilmoura. Premiera odbyła się (w Polsce - w radiowej Trójce) 17 lipca 2015, ale oficjalna polska premiera radiowa nastąpiła 27 lipca 2015.

</doc>
<doc id="3551546" url="https://pl.wikipedia.org/wiki?curid=3551546" title="Pictures at an Exhibition">
Pictures at an Exhibition



</doc>
<doc id="3551547" url="https://pl.wikipedia.org/wiki?curid=3551547" title="Witany (rejon ignaliński)">
Witany (rejon ignaliński)



</doc>
<doc id="3551548" url="https://pl.wikipedia.org/wiki?curid=3551548" title="Czombrów">
Czombrów

Czombrów (; ) – nieistniejący obecnie majątek na Białorusi, w rejonie nowogródzkim obwodu grodzieńskiego, około 14 km na południe od Nowogródka. Tamtejszy dwór był najprawdopodobniejszym pierwowzorem Soplicowa w "Panu Tadeuszu" Adama Mickiewicza.
Historia.
Najdawnieszymi dziś znanymi właścicielami majątku Czombrów byli Kurczowie herbu Radwan, z których najwybitniejszym przedstawicielem był zmarły w 1702 roku Stefan Kazimierz Kurcz, od 1682 roku wojewoda brzeskolitewski, prawdopodobny dziedzic Czombrowa, fundator kościoła w pobliskiej Walówce w 1685 roku. W XVIII i na początku XIX wieku dobra te należały do rodziny Uzłowskich, a w XIX wieku drogą zakupu przeszły na Karpowiczów. Pierwszym właścicielem Czombrowa należącym do tej rodziny był palestrant nowogródzki Kazimierz Karpowicz. Jego syn, Julian, a następnie wnuk, Karol (zm. w 1941 roku w głębi Rosji), i prawnuk Janusz byli kolejnymi, ostatnimi już właścicielami majątku.
Przed rozbiorami Czombrów wchodził w skład województwa nowogródzkiego Wielkiego Księstwa Litewskiego. Po III rozbiorze Polski w 1795 roku znalazł się na terenie powiatu nowogródzkiego, należącego do guberni słonimskiej (1796), litewskiej (1797–1801), a później grodzieńskiej i mińskiej Imperium Rosyjskiego. Po ustabilizowaniu się granicy polsko-radzieckiej w 1921 roku Czombrów znalazł się w granicach II Rzeczypospolitej, należał do gminy Rajce powiatu nowogródzkiego województwa nowogródzkiego. Od 1945 roku – w ZSRR, od 1991 roku – na terenie Republiki Białorusi.
Dwór został spalony przez partyzantkę sowiecką w 1943 roku. Jedyną pozostałością są resztki cmentarza i ruina kapliczki cmentarnej oraz kilka starych dębów.
Dawny dwór.
W XVII–XVIII wieku na wzgórzu panującym nad okolicą, zwanym „Horodyszczem”, Kurczowie wybudowali zamek, jego ślady były zachowane do XIX wieku.
Uzłowscy lub pierwszy z Karpowiczów, palestrant z Nowogródka, zbudował również na wzgórzu, niedaleko ruin zamku Kurczów, drewniany klasycystyczny dwór. Był to dziewięcioosiowy dom na planie prostokąta, na podmurówce. Trójosiowa część centralna była podniesiona, z pięterkiem. Przed nią był portyk w wielkim porządku, którego trójkątny przyczółek z okrągłym okienkiem był podtrzymywany przez dwie pary kolumn. Pod portykiem był wysunięty do przodu taras. Dom był przykryty wysokim gontowym dachem czterospadowym.
We wnętrzu było dziesięć pomieszczeń w układzie amfiladowym, większość ich wyposażenia przepadała w czasie I wojny światowej. Schody na piętro znajdowały się na lewo od centralnie położonej sieni wejściowej. Sufit sieni zdobił drewniany gołąb symbolizujący Ducha Świętego, przeniesiony tu z podominikańskiego kościoła z pobliskiej Walówki, przemianowanego na cerkiew. Na osi sieni, od strony ogrodu, mieścił się salon. Z salonu na lewo były drzwi do gabinetu pana domu, a w prawo – do pokoju zwanego „zielonym salonikiem”. Jadalnia położona była od frontu, na prawo od sieni.
Właściwego parku w Czombrowie nie było. Z tyłu domu znajdował się ogród kwiatowy i owocowy o powierzchni kilku hektarów, z licznymi grupami starych drzew, szpalerami i aleją lipową. Przed domem urządzono duży kolisty trawnik obsadzony krzewami i włoskimi topolami. Po obu stronach domu znajdowały się budynki gospodarcze: po lewej – oficyna, po prawej – ozdobiony galerią o sześciu filarach budynek, w którym mieściły się wozownie, stajnie i spichrz.
Huragan, jaki przeszedł przez Nowogródczyznę w 1927 roku zniszczył 80 starych drzew. 
Dwór został zniszczony przez radzieckich partyzantów w 1943 roku.
Majątek w Czombrowie jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego. Dwór w Czombrowie i jego mieszkańcy zostali opisani w książce Joanny Puchalskiej "Dziedziczki Soplicowa, w 180. rocznicę wydania Pana Tadeusza" (Muza, Warszawa, 2014, ).
Związek z twórczością Adama Mickiewicza.
Dwór w Czombrowie jest najbardziej prawdopodobnym pierwowzorem Soplicowa. Opisy dworu Sopliców w „Panu Tadeuszu” pasują prawie idealnie do dworu w Czombrowie. Możliwe, że pierwowzorem zamku Horeszków była również ruina pobliskiego zamku Kurczów na Horodyszczu. W czasie dzieciństwa Adama Mickiewicza, majątek należał do Uzłowskich, Aniela Uzłowska była matką chrzestną Adama. Jego dziadek, Mateusz Majewski był ekonomem dworu w Czombrowie. Córka Mateusza, Basia, matka poety, była we dworze panną apteczkową. Zapewne wiele opowiadała swojemu późniejszemu synowi o Czombrowie. Jest bardzo prawdopodobne, że właśnie w Czombrowie po raz pierwszy w życiu Mickiewicz widział większy dwór, Zaosie bowiem było jedynie niewielkim folwarczkiem. Dwór czombrowski z całą pewnością leżał na trasie szkolnych wycieczek Mickiewicza, który często tu bywał.
W Czombrowie Ryszard Ordyński dokonał pierwszej ekranizacji Pana Tadeusza w 1928 roku. Jak powiedział reżyser: „w rolach statystów wystąpili nawet jego mieszkańcy, wnukowie mickiewiczowskich bohaterów”.

</doc>
<doc id="3551550" url="https://pl.wikipedia.org/wiki?curid=3551550" title="Piwowary">
Piwowary

Piwowary to nazwa miejscowości w Polsce, miejscowości na Litwie i miejscowości na Białorusi.

</doc>
<doc id="3551551" url="https://pl.wikipedia.org/wiki?curid=3551551" title="Félix Bédouret">
Félix Bédouret

Felix Bédouret (ur. 30 listopada 1896 - zm. 30 czerwca 1955) – szwajcarski piłkarz grający na pozycji napastnika. W swojej karierze rozegrał 2 mecze w reprezentacji Szwajcarii.
Kariera piłkarska.
W swojej karierze piłkarskiej Bédouret grał w klubie Servette FC, w którym zadebiutował w sezonie 1916/1917. W sezonach 1917/1918, 1921/1922 i 1924/1925 wywalczył z Servette trzy mistrzostwa Szwajcarii.
Kariera reprezentacyjna.
W reprezentacji Szwajcarii Bédouret zadebiutował 6 listopada 1921 w zremisowanym 1:1 towarzyskim meczu z Włochami, rozegranym w Genewie. W 1924 roku wystąpił z kadrą Szwajcarii na Igrzyskach Olimpijskich w Paryżu. Zdobył na nich srebrny medal. Od 1921 do 1924 roku rozegrał w kadrze narodowej 2 mecze.

</doc>
<doc id="3551552" url="https://pl.wikipedia.org/wiki?curid=3551552" title="Jean Haag">
Jean Haag

Jean Haag (ur. ? - zm. ?) – szwajcarski piłkarz grający na pozycji pomocnika. W swojej karierze rozegrał 7 meczów w reprezentacji Szwajcarii.
Kariera piłkarska.
W swojej karierze piłkarskiej Haag grał w klubie Grasshoppers Zurych. W sezonach 1926/1927 i 1927/1928 wywalczył z nim dwa mistrzostwa Szwajcarii. Z Grasshoppers zdobył też dwa Puchary Szwajcarii w sezonach 1925/1926 i 1926/1927.
Kariera reprezentacyjna.
W reprezentacji Szwajcarii Haag zadebiutował 11 czerwca 1922 roku w przegranym 1:7 towarzyskim meczu z Austrią, rozegranym w Wiedniu. W 1924 roku był w kadrze Szwajcarii na Igrzyskach Olimpijskich w Paryżu. Zdobył na nich srebrny medal. Od 1922 do 1927 roku rozegrał w kadrze narodowej 7 meczów.

</doc>
<doc id="3551553" url="https://pl.wikipedia.org/wiki?curid=3551553" title="Andrzej Dołecki">
Andrzej Dołecki

Andrzej Dariusz Dołecki (ur. 1 lutego 1985 w Warszawie) – polski działacz społeczny i polityk, w 2015 poseł na Sejm VII kadencji, prezes stowarzyszenia Wolne Konopie.
Życiorys.
Syn Ewy i Dariusza. W 2004 ukończył LXXVIII Liceum Ogólnokształcące w Warszawie. Pracował jako organizator imprez kulturalnych. Działacz na rzecz legalizacji marihuany, został prezesem stowarzyszenia Wolne Konopie. W związku z oskarżeniem o sprzedaż marihuany w 2012 był tymczasowo aresztowany (co wiązało się później z przyznaniem przez sąd odszkodowania i zadośćuczynienia za niesłuszne stosowanie tego środka). W 2015 na dwa miesiące aresztowano także jego rodziców w związku z zarzutem przemytu oleju z konopi.
W wyborach parlamentarnych w 2011 startował bezskutecznie do Sejmu z listy Ruchu Palikota w okręgu warszawskim, otrzymując 1281 głosów. We wrześniu 2015 Janusz Palikot zrzekł się swojego mandatu poselskiego, w związku z czym przypadł on Andrzejowi Dołeckiemu, który 23 września złożył ślubowanie poselskie. Przystąpił do koła poselskiego Ruch Palikota, związanego z Twoim Ruchem. W wyborach w 2015 znalazł się na liście Zjednoczonej Lewicy w okręgu wrocławskim, nie uzyskał poselskiej reelekcji.

</doc>
<doc id="3551554" url="https://pl.wikipedia.org/wiki?curid=3551554" title="Kortez">
Kortez

Kortez, właśc. Łukasz Federkiewicz (ur. 24 czerwca 1989 w Krośnie) – polski muzyk, kompozytor, wokalista, gitarzysta, pianista i puzonista.
Młodość.
Jego matka była malarką amatorką, ojciec grał na gitarze. Wychował się w rodzinnym domu w Iwoniczu na Podkarpaciu.
Ma wykształcenie muzyczne. W szkole muzycznej w Krośnie uczył się grać na fortepianie i puzonie. Zainspirowany Clarencem Greenwoodem, w 2013 zaczął naukę gry na gitarze. Zdobył wyższe wykształcenie na Uniwersytecie Rzeszowskim na kierunku „Edukacja artystyczna w zakresie sztuki muzycznej”.
Kariera muzyczna.
W grudniu 2013 bez powodzenia brał udział w precastingu do programu Polsatu "Must Be the Music. Tylko muzyka" w Rzeszowie. Wówczas został wypatrzony przez Pawła Jóźwickiego, szefa wytwórni Jazzboy Records.
W kwietniu 2014 podpisał kontrakt płytowy i rozpoczął pracę z producentem i muzykiem Olkiem Świerkotem. Powstające utwory zostały zaprezentowane kilku dziennikarzom w styczniu 2015, wśród nich Piotrowi Stelmachowi, który w radiowej „Trójce” zaczął grać utwór „Zostań”. W marcu 2015 wydał pierwszą EP-kę pt. "Jazzboy Session EP", na której umieścił piosenki: „Zostań”, „Joe” i „Co myślisz?”. Na Listę Przebojów „Trójki” dostały się utwory: „Zostań” i „Od dawna już wiem”.
25 września 2015 wydał debiutancki album studyjny pt. "Bumerang", wydany przez Jazzboy Records, który przyniósł mu 4 nominacje do Fryderyków oraz nagrodę muzyczną radiowej Trójki – Mateusza.
W 2016 zadebiutował na festiwalu w Opolu w koncertach: Debiuty („Od dawna już wiem”), Superjedynki („Dla mamy”) oraz Scena alternatywna.
3 listopada 2017 wydał drugi album pt. "Mój dom", natomiast 16 stycznia 2018 – minialbum pt. "Dobry moment", będący uzupełnieniem drugiej płyty. Za utwór „Dobry moment” został wyróżniony Fryderykiem w kategorii Utwór roku.
W 2018 wraz z Dawidem Podsiadło i Krzysztofem Zalewskim nagrał singel „Początek”, promujący dziewiątą trasę "Męskiego Grania", nagrodzony Fryderykiem 2019 w kategorii Utwór roku i Teledysk roku.
We wrześniu 2018 ukazał się jego trzeci album "Mini dom" promowany m.in. utworem „Stare drzewa”, który znalazł się także na ścieżce dźwiękowej do filmu Kamerdyner, nagrodzonej Fryderykiem 2019 w kategorii Muzyka ilustracyjna.
Drugi dwupłytowy koncertowy album Korteza zatytułowany "Sold Out 2019/2020" ukazał się 24 czerwca 2020 roku nakładem Jazzboy Records.
Życie prywatne.
Rozwiedziony od 2017 roku. Ma syna Jonatana (ur. 2012), któremu zadedykował utwór „Joe”. Po narodzinach dziecka porzucił pracę nauczyciela rytmiki w przedszkolu i podejmował się różnych prac fizycznych (na budowie, w lesie, jako ochroniarz w Biedronce).

</doc>
<doc id="3551555" url="https://pl.wikipedia.org/wiki?curid=3551555" title="Piotr Kmita (ur. 1981)">
Piotr Kmita (ur. 1981)

Piotr Kmita (ur. 1981) – polski artysta wizualny. Studiował Filozofię na Uniwersytecie Wrocławskim. Absolwent wrocławskiej Akademii Sztuk Pięknych im. Eugeniusza Gepperta.
Twórczość.
Piotr Kmita posługuje się różnego rodzaju mediami (malarstwo, grafika, wideo). W swoich pracach często wykorzystuje motywy zaczerpnięte z kreskówek, seriali, mainstreemowego kina czy Internetu. Stawia znak równości między kulturą niską a kultura wysoką, między sztuką a światem rozrywki. W szczególności interesują go zjawiska związane ze współczesnymi metodami komunikacji, a także wpływ Internetu czy pop kultury na rzeczywistość. W swej twórczości Kmita w sposób ironiczny komentuje także rolę sztuki i artysty we współczesnym świecie.

</doc>
<doc id="3551556" url="https://pl.wikipedia.org/wiki?curid=3551556" title="Adolfo Mengotti">
Adolfo Mengotti

Adolfo Mengotti (ur. 12 listopada 1901 w Valladolid - zm. 1984&lt;ref&gt;– [[Szwajcaria|szwajcarski] [[piłkarz]] grający na pozycji [[pomocnik (piłka nożna)|pomocnika]]. W swojej karierze rozegrał 1 mecz w [[Reprezentacja Szwajcarii w piłce nożnej mężczyzn|reprezentacji Szwajcarii]].
Kariera piłkarska.
W swojej karierze piłkarskiej Mengotti grał w klubie [[Real Madryt]].
Kariera reprezentacyjna.
W [[Reprezentacja Szwajcarii w piłce nożnej mężczyzn|reprezentacji Szwajcarii]] Mengotti zadebiutował 30 maja 1924 roku w wygranym 1:0 meczu [[Letnie Igrzyska Olimpijskie 1924|Igrzysk Olimpijskich w Paryżu]] z [[Reprezentacja Czechosłowacji w piłce nożnej mężczyzn|Czechosłowacją]], rozegranym w [[Paryż]]u. Na tych igrzyskach zdobył srebrny medal, a mecz z Czechosłowacją był jego jedynym w kadrze narodowej.
Bibliografia.
[[Kategoria:Reprezentanci Szwajcarii w piłce nożnej]]
[[Kategoria:Szwajcarscy medaliści olimpijscy]]
[[Kategoria:Piłkarze Realu Madryt]]
[[Kategoria:Medaliści Letnich Igrzysk Olimpijskich 1924]]
[[Kategoria:Ludzie urodzeni w Valladolid]]
[[Kategoria:Urodzeni w 1901]]
[[Kategoria:Zmarli w 1984]]

</doc>
<doc id="3551557" url="https://pl.wikipedia.org/wiki?curid=3551557" title="Naczepa siodłowa">
Naczepa siodłowa



</doc>
<doc id="3551558" url="https://pl.wikipedia.org/wiki?curid=3551558" title="Theo Schär">
Theo Schär

Theo Schär (ur. ? - zm. ?) – szwajcarski piłkarz grający na pozycji bramkarza. W swojej karierze rozegrał 1 mecz w reprezentacji Szwajcarii.
Kariera piłkarska.
W swojej karierze piłkarskiej Schär grał w klubie Servette FC.
Kariera reprezentacyjna.
W reprezentacji Szwajcarii Schär zadebiutował 28 marca 1926 roku w przegranym 0:5 towarzyskim meczu z Holandią, rozegranym w Amsterdamie. Był to jego jedyny występ w kadrze narodowej. Wcześniej, w 1924 roku, był rezerwowym bramkarzem Szwajcarii na Igrzyskach Olimpijskich w Paryżu. Na tych igrzyskach zdobył srebrny medal.

</doc>
<doc id="3551560" url="https://pl.wikipedia.org/wiki?curid=3551560" title="Piwowary (Litwa)">
Piwowary (Litwa)

Piwowary (lit. Pivorai) – wieś na Litwie leżąca nad rzeką Birwitą, 3 km od wsi Dzisna.
Historia.
Wieś była znana w 1744 roku jako miejscowość w parafii w Twereczu.
Wieś została opisana w Słowniku geograficznym Królestwa Polskiego. Z opisu wynika, że w 1887 roku leżała w gminie Twerecz, w powiecie święciańskim guberni wileńskiej Imperium Rosyjskiego. W 15 domach mieszkało tu 153 mieszkańców, katolików (w 1864 roku 66 dusz rewizyjnych). Była to wieś włościańska i należała do dóbr skarbowych Dzisna. 
W okresie międzywojennym wieś leżała w granicach II Rzeczypospolitej w gminie wiejskiej Twerecz, w powiecie święciańskim, w województwie wileńskim.
Po agresji ZSRR na Polskę w 1939 roku wieś została zajęta przez Armię Czerwoną i włączona do BSRR, a w 1940 do LSRR. W latach 1941-1944 pod okupacją niemiecką. Następnie leżała w LSRR. Od 1991 roku w Republice Litewskiej.

</doc>
<doc id="3551562" url="https://pl.wikipedia.org/wiki?curid=3551562" title="Walter Dietrich">
Walter Dietrich

Walter Dietrich (ur. 24 grudnia 1902, zm. 27 listopada 1979) – szwajcarski piłkarz grający na pozycji napastnika. W reprezentacji Szwajcarii rozegrał 14 meczów i strzelił 6 goli.
Kariera piłkarska.
Karierę piłkarską Dietrich rozpoczął w klubie FC Basel, w którym zadebiutował w 1919. W 1922 odszedł do Forward Morges, a 1923-1925 grał w Servette FC, z którym został mistrzem Szwajcarii w sezonie 1924/1925. W 1925 przeszedł do niemieckiego Eintrachtu Frankfurt, w którym grał do zakończenia kariery w 1938.
Kariera reprezentacyjna.
W reprezentacji Szwajcarii Dietrich zadebiutował 23 marca 1924 roku w wygranym 3:0 towarzyskim meczu z Francją, rozegranym w Genewie. W 1924 roku był podstawowym zawodnikiem Szwajcarii na Igrzyskach Olimpijskich w Paryżu. Zdobył na nich srebrny medal. Od 1924 do 1928 roku rozegrał w kadrze narodowej 14 meczów i strzelił w nich 6 goli.

</doc>
<doc id="3551565" url="https://pl.wikipedia.org/wiki?curid=3551565" title="Nowa Zelandia na Mistrzostwach Świata w Lekkoatletyce 2015">
Nowa Zelandia na Mistrzostwach Świata w Lekkoatletyce 2015

Nowa Zelandia na Mistrzostwach Świata w Lekkoatletyce 2015 – reprezentacja Nowej Zelandii podczas czempionatu w Pekinie liczyła 12 zawodników, z których żaden nie zdobył medalu.

</doc>
<doc id="3551570" url="https://pl.wikipedia.org/wiki?curid=3551570" title="Karol Dziuban">
Karol Dziuban

Karol Dziuban (ur. 16 grudnia 1921, zm. 27 sierpnia 1974 w Krakowie) – założyciel i pierwszy naczelnik Grupy Bieszczadzkiej GOPR, działacz turystyczny.
Życiorys.
Karol Dziuban urodził się w 1921. Po wybuchu II wojny światowej podczas okupacji niemieckiej ukończył tajne nauczanie w ramach przedwojennego sanockiego gimnazjum, uzyskując maturę.
Został działaczem turystycznym, przewodnikiem, przodownikiem GOT. W sierpniu 1961 otrzymał od zarządu głównego GOPR zlecenie organizacji Grupy Bieszczadzkiej, którego pierwsze zebranie odbyło się 21 września 1961, a Dziuban został wówczas wiceprezesem zarządu i naczelnikiem (kierownikiem) grupy. W tym samym roku brał udział w kursie ratownictwa. Został wiceprzewodniczącym powołanego w 1961 koła przewodników turystycznych w Sanoku.
Zmarł 27 sierpnia 1974 w Krakowie (według innego źródła: 28 sierpnia). 30 sierpnia 1974 został pochowany na Cmentarzu Centralnym w Sanoku. Następcą na stanowisku naczelnika Grupy Bieszczadzkiej GOPR został jego syn, Jacek Dziuban.
Żoną Karola Dziubana była Urszula (1925-1989). Jego siostrą stryjeczną była Maria Dziuban-Warawa, nauczycielka.
W siedzibie Grupy Bieszczadzkiej GOPR przy ul. Adama Mickiewicza 49 w Sanoku została ustanowiona tablica upamiętniająca Karola Dziubana. Została odsłonięta 11 października 1986 podczas obchodów jubileuszu 25-lecia grupy. Inskrypcja na tablicy brzmi: "Karolowi Dziubanowi 1922-1974 pierwszemu naczelnikowi grupy bieszczadzkiej GOPR w jej XXV lecie. Ratownicy. Październik 1986".

</doc>
<doc id="3551571" url="https://pl.wikipedia.org/wiki?curid=3551571" title="Bank Smart">
Bank Smart

Bank Smart – polska marka bankowa, funkcjonująca w latach 2014–2016. Należała do FM Banku PBP.
Pomysłodawcą Banku Smart był Sławomir Lachowski, twórca mBanku. Wyróżnikiem Banku Smart była jego mobilność, wykorzystanie aplikacji mobilnej do pełnego dostępu do oferty oraz arena działania – Europa. Początkowo Bank Smart nie posiadał placówek. Od 1 lipca 2016 klienci mogli obsługiwać swoje konta za pośrednictwem placówek stacjonarnych BIZ Banku 28 października 2016 roku następcą obu marek FM Banku PBP oraz nazwy prawnej został Nest Bank.

</doc>
<doc id="3551573" url="https://pl.wikipedia.org/wiki?curid=3551573" title="Crash Bandicoot (gra konsolowa)">
Crash Bandicoot (gra konsolowa)



</doc>
<doc id="3551576" url="https://pl.wikipedia.org/wiki?curid=3551576" title="Sejd Morad Chan">
Sejd Morad Chan

Sejd Morad Chan (zm. 1789 w Szirazie) – perski władca, ósmy szach z dynastii Zandów panujący od 23 stycznia do 10 maja 1789. Był członkiem sądu swego poprzednika Dżafara. W 1789 wraz z grupą zwoich zwolenników sprzysiągł się przeciw Dżafarowi i otruł go za pomocą przekupionej niewolnicy. Głowę Dżafara spiskowcy zrzucili z cytadeli. Po jego śmierci Sejd sam został kolejnym szachem, ale po upływie kilku miesięcy stracił władzę, gdy wojsko Lotfa Alego wstąpiło do Szirazu i zdobyło stołicę. Sejd musiał kapitulować i został zamordowany.

</doc>
<doc id="3551579" url="https://pl.wikipedia.org/wiki?curid=3551579" title="Pterophorus aliubasignum">
Pterophorus aliubasignum

Pterophorus aliubasignum – gatunek motyla z rodziny piórolotkowatych.
Gatunek ten został opisany w 2000 roku przez Ceesa Gielisa.
Motyl znany tylko z 2 okazów samic o rozpiętości skrzydeł 22-23 mm. Głowa i tułów srebrzystobiałe. Tylne odnóża o ciemnych wierzchołkach ostróg i ostatnich trzech członach stóp. Skrzydła srebrzystobiałe z kropkami ciemnych łusek i z szarymi łatkami na strzępinie. Narządy rozrodcze samic o wąskim ostium, wąsko-rurkowatym antrum i "vesica seminalis" krótszym od torebki kopulacyjnej. Ta ostatnia wyposażona jest w signa złożone z dwóch płytek opatrzonych kolcami.
Owad znany wyłącznie z indonezyjskiej Papui Zachodniej.

</doc>
<doc id="3551581" url="https://pl.wikipedia.org/wiki?curid=3551581" title="European Tour 2015/2016 – Turniej 3">
European Tour 2015/2016 – Turniej 3

European Tour 2015/2016 – Turniej 3 − trzeci turniej snookerowy wchodzący w skład cyklu Players Tour Championship w sezonie 2015/2016. Turniej ten rozegrany został w dniach 7-11 października 2015 w RWE-Sporthalle w mieście Mülheim w Niemczech.
Nagrody.
Pieniężne.
Zwycięzca: € 25 000 
II miejsce: € 12 000 
Półfinalista: € 6 000 
Ćwierćfinalista: € 4 000 
Ostatnia 16: € 2 300 
Ostatnia 32: € 1 200 
Ostatnia 64: € 700 
Pula nagród: € 125 000 
Runda dzikich kart.
Runda 1.
Do 4 frame’ów
Runda 2.
Do 4 frame’ów
 
Runda 3.
Do 4 frame’ów

</doc>
<doc id="3551582" url="https://pl.wikipedia.org/wiki?curid=3551582" title="Pterophorus lieftincki">
Pterophorus lieftincki

Pterophorus lieftincki – gatunek motyla z rodziny piórolotkowatych.
Gatunek ten został opisany w 2000 roku przez Ceesa Gielisa.
Motyl znany tylko z 1 okazu samicy o rozpiętości skrzydeł 19 mm. Głowa i tułów kremowo-białe z jasnobrązowymi liniami na śródtułowiu. Przednie skrzydła z wierzchu ochrowobiałe z czarno-brązowymi plamkami i szarobiałą strzępiną. Tylne skrzydła z wierzchu kremowobiałe z szarobiałą strzępiną. Od spodu na obu parach widoczne jasnobrązowe łuski. Narządy rozrodcze samic o ukośnym ostium, krótkim antrum i "vesica seminalis" dłuższym od torebki kopulacyjnej. Ta ostatnia pozbawiona signum.
Owad znany wyłącznie z zachodniej części indonezyjskiej Jawy.

</doc>
<doc id="3551589" url="https://pl.wikipedia.org/wiki?curid=3551589" title="Jiří Klimíček">
Jiří Klimíček

Jiří Klimíček (ur. 30 listopada 1992 w Ostrawie) – czeski hokeista.
Kariera.
Karierę sportową rozpoczął od 2006 w drużynie juniorów klubu hokejowego HC Poruba, następnie był od 2008 do 2012 członkiem drużyny juniorów U 18 i U 20 klubu HC Vítkovice Steel. W sezonie 2012/13 grał w drużynie HC Energie Karlowe Wary. Od 2013 do 2014 był zawodnikiem HC Hawierzów w Hawierzowie, zaś w sezonie 2014/15 grał jako obrońca w klubie Orli Znojmo w lidze austriackiej EBEL. Od 2015 do 2017 był zawodnikiem na kontrakcie z klubem Image Club d'Épinal w lidze francuskiej Ligue Magnus. Od sierpnia 2017 reprezentował włoski zespół . Od czerwca 2018 był graczem Chamonix, a od lipca 2019 klubu z Lyonu, a od października 2019 z . We wrześniu 2020 przeszedł do polskiego JKH GKS Jastrzębie. Od czerwca 2021 zawodnik LHK Jestřábi Prostějov. 

</doc>
<doc id="3551590" url="https://pl.wikipedia.org/wiki?curid=3551590" title="Jiri Klimicek">
Jiri Klimicek



</doc>
<doc id="3551593" url="https://pl.wikipedia.org/wiki?curid=3551593" title="Pterophorus niveus">
Pterophorus niveus

Pterophorus niveus – gatunek motyla z rodziny piórolotkowatych.
Gatunek ten został opisany w 1903 roku przez P.C.T. Snellena jako "Aciptilia nivea".
Motyl o głowie i tułowiu białych z brązowawym połyskiem, a odwłoku srebrzystobiałym. Skrzydła srebrzystobiałe z kilkoma czarnymi łuskami na wierzchu przednich i brązowawym połyskiem na spodzie. Narządy rozrodcze samca o niesymetrycznych walwach: lewa jest lancetowata z zakrzywionym kolcem sakulusa, a prawa węższa z dłuższym i piłkowanym na wewnętrznej krawędzi kolcem saklusa. Narządy rozrodcze samic o szerokim ostium, stopniowo zwężonym antrum tak długim jak ostium szerokie.
Owad orientalny znany z Sumatry, Jawy, Sumby, Celebesu, moluków, Halmahery, Waigu, Irianu Zachodniego oraz Papui-Nowej Gwinei.

</doc>
<doc id="3551600" url="https://pl.wikipedia.org/wiki?curid=3551600" title="Simirra">
Simirra

Simirra ("Ṣimirra", czasem Simira, klasyczna Simyra) – w pierwszej połowie I tys. p.n.e. miasto w starożytnej Syrii, na wybrzeżu Morza Śródziemnego, należące do aramejskiego królestwa Hamat. Po podbiciu przez Asyrię stało się stolicą asyryjskiej prowincji noszącej tę samą nazwę.
Zgodnie z inskrypcjami asyryjskiego króla Tiglat-Pilesera III (744–727 p.n.e.) Simirra była jednym z miast królestwa Hamat zaanektowanych przez Asyrię w 738 roku p.n.e. Wkrótce też stała się miejscem, w którym król ten kazał osiedlić ludność deportowaną ze wschodu. Najprawdopodobniej już wówczas miasto to stało się stolicą nowej asyryjskiej prowincji, znanej jako prowincja Simirra. Nowo utworzona prowincja objęła zachodnią część podbitego królestwa Hamat graniczącą z Morzem Śródziemnym. W 721 roku p.n.e., po wstąpieniu na asyryjski tron Sargona II (722–705 p.n.e.), Simirra wraz z Arpadem, Damaszkiem i Samarią wypowiedziała posłuszeństwo Asyrii dołączając do rebelii Jau-bi'diego, ostatniego znanego króla Hamat. Rebelia stłumiona została przez Sargona II w następnym roku, a Jau-bi'di został pojmany i żywcem obdarty ze skóry. Po opanowaniu sytuacji Simirra ponownie stała się stolicą asyryjskiej prowincji. Potwierdza to tekst administracyjny z czasów panowania Sargona II, w którym mowa jest o prowincji Simirra. Kolejna informacja o tej prowincji pochodzi z czasów Sennacheryba (704–681 p.n.e.), kiedy to – zgodnie z asyryjską kroniką eponimów – urząd "limmu" sprawować miał w 688 roku p.n.e. Iddin-ahhe, gubernator Simirry. Znany jest też jeden dokument datowany imieniem Mannu-ki-ahhe, gubernatora Simirry. Nie wiadomo jednak, czy mamy tu do czynienia z Iddin-ahhe, którego imię zapisane zostało z błędem, czy też z innym gubernatorem Simirry, który pełnić mógł urząd "limmu" po 648 roku p.n.e.
Miasto Simirra identyfikowane jest przez wielu naukowców z miastem Sumur, znanym z korespondencji amarneńskiej (XIV wiek p.n.e.). Sumur identyfikowane jest ze stanowiskiem Tell Kazel leżącym u ujścia rzeki Nahr el-Kabir (klasyczna Eleutheros).

</doc>
<doc id="3551601" url="https://pl.wikipedia.org/wiki?curid=3551601" title="Edmond Kramer">
Edmond Kramer

Edmond Kramer (ur. 12 sierpnia 1906 - zm. w 1945) – szwajcarski piłkarz grający na pozycji ofensywnego pomocnika. W swojej karierze rozegrał 10 meczów w reprezentacji Szwajcarii, w których strzelił 1 gola.
Kariera piłkarska.
Swoją karierę piłkarską Kramer rozpoczął w klubie Cantonal Neuchâtel. W 1924 roku odszedł do FC Biel-Bienne, a rok później wyjechał do Francji do klubu Gallia Club Lunel. W latach 1927-1930 grał w SO Montpellier. W 1930 roku wrócił do Szwajcarii, gdzie grał w kolejno w Urania Genève Sport, Lausanne Sports (mistrzostwo kraju w sezonie 1931/1932) i Servette FC (mistrzostwo kraju w sezonie 1932/1933). W sezonie 1933/1934 był zawodnikiem OGC Nice, a w latach 1934-1936 występował w AS Villeurbanne. W sezonie 1936/1937 grał w Amiens SC, a swoją karierę zakończył w 1938 roku jako zawodnik klubu Olympique Alès.
Kariera reprezentacyjna.
W reprezentacji Szwajcarii Kramer zadebiutował 23 marca 1924 roku w wygranym 3:0 towarzyskim meczu z Francją, rozegranym w Genewie. W 1924 roku wystąpił z kadrą Szwajcarii na Igrzyskach Olimpijskich w Paryżu. Zdobył na nich srebrny medal. Od 1924 do 1932 roku rozegrał w kadrze narodowej 10 meczów i strzelił w nich 1 gola.

</doc>
<doc id="3551603" url="https://pl.wikipedia.org/wiki?curid=3551603" title="Roman Bury">
Roman Bury

Roman Bury (ur. 13 kwietnia 1923 w Bażanówce, zm. 23 kwietnia 2010) – podporucznik ludowego Wojska Polskiego.
Życiorys.
Urodził się 13 kwietnia 1923 w Bażanówce w rodzinie chłopskiej Jana i Marceli. W czerwcu 1939 ukończył trzecią klasę w Państwowym Gimnazjum Męskim w Sanoku. Podczas II wojny światowej nie kontynuował nauki szkolnej. Zamieszkiwał w rodzinnej wsi. Od początku 1942 do końca 1943 służył w Batalionach Chłopskich w powiecie sanockim. Od 1942 pracował jako robotnik magazynowy w firmie „Karpathen Öl”. W 1943 wstąpił do Armii Krajowej. Od 1943 był żołnierzem oddziału AK w Bażanówce, służąc w plutonie łączności. W 1944 w szeregach AK brał udział w walkach partyzanckich. Używał pseudonimu konspiracyjnego „Kania”.
Po nadejściu frontu wschodniego i wkroczeniu Armii Czerwonej do Sanoka w sierpniu 1944 podjął naukę w reaktywowanym wówczas sanockim gimnazjum zdając małą maturę. Wkrótce jednak został skierowany do służby wojskowej. W listopadzie 1944 został zakwalifikowany na podchorążego ludowego Wojska Polskiego. Na początku 1945 został skierowany do szkoły oficerskiej w Krakowie i przydzielony do 1 plutonu 13 kompanii strzeleckiej batalionu szkolnego. Walczył w obronie fortów pod Krakowem. Po kapitulacji III Rzeszy z maja 1945 został skierowany do Oficerskiej Szkoły Piechoty nr 3 w Inowrocławiu, którą ukończył z awansem na podporucznika piechoty. Następnie został odkomenderowany do Wojsk Ochrony Pogranicza i skierowany do Dowództwo Okręgu Wojskowego nr 5 w Krakowie. Tam otrzymał przydział do organizowanego w 1945 8 Oddziału Ochrony Pogranicza w Przemyślu, gdzie objął stanowisko szefa zaopatrzenia taborowo-mundurowego. Później został skierowany do formowanej w dzielnicy Olchowce miasta Sanoka 36 Komendy Odcinka Olszanica, obejmując stanowisko zastępcy komendanta do spraw zwiadu 162 strażnicy. Wiosną 1946 został dowódcą 164 strażnicy. W czasie od października 1945 do kwietnia 1947 uczestniczył w walkach o tzw. utrwalanie władzy ludowej, w tym przeciw Ukraińskiej Powstańczej Armii. Brał udział w obronie wsi Wołkowyja 14/15 lipca 1946 podczas walk obronnych przed atakami ze strony członków UPA. W szeregach WOP służył do 1947. W tym roku przeszedł do rezerwy. Ukończył kurs pedagogiczny w Krośnie. W 1947 wstąpił do PPR i został inspektorem Komisji Specjalnej do walki z nadużyciami i szkodnictwem gospodarczym. W 1948 i w 1949 był inspektorem powiatowym i wojewódzkim Delegatury Komisji Specjalnej w Rzeszowie, Oddział w Sanoku. W 1949 ponownie powołany do służby wojskowej, od maja tego roku do grudnia 1951 pełnił stanowisko zastępcy dowódcy ds. politycznych 4 Pomorskiego Pułku Czołgów Ciężkich. W 1949, 1950, 1951 kształcił się w Wyższej Szkole Oficerów Polityczno-Wychowawczych w Rembertowie. Służył w jednostce pancernej II Okręgu Wojskowego. Jako inwalida w 1951 został zdemobilizowany i przeniesiony do rezerwy. Usunięcie z WP nastąpiło po ujawnieniu jego przynależności do „wrogiego podziemia”.
Od 1952-1957 pracował w sferze handlu uspołecznionego. W 1946 był aktywny przy organizacji referendum ludowego, a w 1947 przy wyborach do I Sejmu PRL. Działał w sanockim powiatowym aktywie PPR, a potem w PZPR. W 1948 był współorganizatorem oddziału powiatowego w Sanoku Związku Uczestników Walki Zbrojnej o Niepodległość i Demokrację. Jesienią 1952 został wybrany członkiem zarządu oddziału powiatowego Związku Bojowników o Wolność i Demokrację w Sanoku, ponownie 20 października 1956, 20 marca 1957, a wkrótce potem odszedł z tej funkcji. W lutym 1957 został zrehabilitowany i przywrócony do praw członka PZPR. W tym samym roku pracował na stanowisku prezesa zarządu Gminnej Spółdzielni „Samopomoc Chłopska” w Komańczy i pozostawał na tej posadzie na początku lat 70.. Pod koniec lat 70. pracował w Wojewódzkiej Spółdzielni Ogrodniczo-Pszczelarskiej, Oddział Sanok. Był wieloletnim ławnikiem Sądu Wojewódzkiego w Rzeszowie oraz współpracownikiem Radia i Telewizji.
Był autorem wspomnień pt. "Z lat wojskowej służby (1945–1947)", wydanych w tomie VI „Rocznika Sanockiego” (1988) oraz pt. "Żydzi w mojej pamięci", oraz publikacji pt. "Lotniska w krośnieńskiem 1939-1945" (1998) i pt. "Powiat sanocki w latach 1939-1945" (wrzesień 1999).
Roman Bury zmarł 23 kwietnia 2010. Jego żoną była Janina z domu Dąbrowska (ur. 1925, zm. 8 października 2010). Oboje zostali pochowani na cmentarzu przy ul. Rymanowskiej w Sanoku.

</doc>
<doc id="3551604" url="https://pl.wikipedia.org/wiki?curid=3551604" title="Iddin-ahhe">
Iddin-ahhe

Iddin-ahhe (akad. "Iddin-aḫḫē") – wysoki dostojnik za rządów asyryjskiego króla Sennacheryba (704-681 p.n.e.), gubernator prowincji Dur-Szarrukin i eponim ("limmu") w 693 r. p.n.e.. Należy go najprawdopodobniej identyfikować z jego imiennikiem, który był eponimem kilka lat później, w 688 r. p.n.e., pełniąc wtedy urząd gubernatora Simirry.

</doc>
<doc id="3551607" url="https://pl.wikipedia.org/wiki?curid=3551607" title="Martin Fruwein">
Martin Fruwein

Martin Fruwein (zm. 7 czerwca 1621 w Pradze) – jedna z czołowych postaci Czeskiego powstania stanowego przeciwko Habsburgom. Od roku 1619 w stanie rycerskim z predykatem z Podolí ("von Podoli") 
Urodził się w Kowarach na Śląsku. W roku 1597 osiedlił się w Pradze. Był członkiem Jednoty braci czeskich. 

</doc>
<doc id="3551608" url="https://pl.wikipedia.org/wiki?curid=3551608" title="Musa Jewłojew">
Musa Jewłojew

Musa Giłanijewicz Jewłojew (ros. Муса Гиланиевич Евлоев; ur. 31 marca 1993) – rosyjski zapaśnik startujący w stylu klasycznym. Złoty medalista olimpijski z Tokio 2020 w kategorii 97 kg. Mistrz świata w 2018 i 2019; drugi w 2017. Mistrz Europy w 2019 i 2021. Wygrał indywidualny Puchar Świata w 2020. Triumfator igrzysk wojskowych w 2019. Dziesiąty w Pucharze Świata 2013. Mistrz świata juniorów w 2013 i Europy w 2012 i 2013. Trzeci na ME U-23 w 2016. Mistrz Rosji w 2014, 2017 i 2018, a drugi w 2016 roku.

</doc>
<doc id="3551615" url="https://pl.wikipedia.org/wiki?curid=3551615" title="Grzegorz Rozenberg">
Grzegorz Rozenberg

Grzegorz Rozenberg (ur. 14 marca 1942 w Warszawie) – polski specjalista w dziedzinie matematyki i informatyki teoretycznej, naukowiec, wykładowca, laureat tytułu doktora honoris causa uniwersytetów europejskich, w tym Politechniki Warszawskiej w 2015.
Życiorys.
W 1965 roku ukończył studia na Wydziale Elektroniki Politechniki Warszawskiej, następnie pomimo wykształcenia technicznego przyjął propozycję pracy w Instytucie Matematycznym Polskiej Akademii Nauk. W tym samym roku zorganizował seminarium teorii automatów i lingwistyki matematycznej, które przyciągnęło grono młodych adeptów, entuzjastów dopiero rozwijającej się w kraju dyscypliny naukowej, jaką była informatyka teoretyczna. W 1968 roku obronił pracę doktorską na temat teorii automatów i języków formalnych. Rok później wyemigrował do Holandii, gdzie rozpoczął pracę na Uniwersytecie w Utrechcie, równocześnie w 1970 roku podjął pracę w State University of New York w Bufallo. W niedługim też czasie otrzymał z rąk królowej Belgii stanowisko profesora na Uniwersytecie w Antwerpii. W 1978 roku zaproszono go do wygłoszenia wykładu plenarnego na Światowym Kongresie Matematyki w Helsinkach.
Od 1979 roku sprawuje funkcję profesora na Wydziale Informatyki Leiden University w Holandii, równocześnie jest profesorem wizytującym na Wydziale Informatyki University of Colorado w Boulder. Kieruje działem Informatyki Teoretycznej w Leiden Institute of Advanced Computer Sciences, a także piastuje stanowisko dyrektora naukowego w Leiden Center for Natural Computing. Profesor Rozenberg utrzymuje ścisłe kontakty z polskimi uczelniami oraz z Instytutem Podstaw Informatyki PAN.
W 2013 roku na zaproszenie Wydziałów Elektroniki i Technik Informacyjnych oraz Matematyki i Nauk Informatycznych Politechniki Warszawskiej przyjechał do Polski z cyklem wykładów na temat obliczeń naturalnych i modeli działania żywych komórek oraz związków tych modeli z teorią obliczeń.
Jest specjalistą w zakresie matematyki i informatyki teoretycznej - począwszy od teorii automatów i lingwistyki matematycznej, poprzez gramatyki i języki Lindenmayera, teorię współbieżności i sieci Petriego wysokiego rzędu, gramatyki grafowe, do obliczeń molekularnych DNA i modeli obliczeń dla procesów chemicznych czy też ich uogólnień w formie obliczeń naturalnych.
Publikacje.
Jest autorem sześciu monografii, redaktorem lub współredaktorem ponad 100 książek, autorem ponad 500 artykułów, z których prawie wszystkie zostały opublikowane w czołowych, prestiżowych czasopismach znajdujących się na liście filadelfijskiej. Jest również redaktorem lub współredaktorem ponad dwudziestu najbardziej liczących się czasopism z dziedziny informatyki teoretycznej oraz kilku serii książek wydawnictwa Springer.
Zadedykowano mu specjalne wydania książek i czasopisma: m.in.

</doc>
<doc id="3551620" url="https://pl.wikipedia.org/wiki?curid=3551620" title="Alichan Ajubow">
Alichan Ajubow

Alichan Abubakarowicz Ajubow (ros. Алиха́н Абубака́рович Аю́бов; ur. 18 marca 1988) – rosyjski zapaśnik czeczeńskiego pochodzenia, startujący w stylu klasycznym. Czwarty w Pucharze Świata w 2013. Akademicki wicemistrz świata w 2012. Wicemistrz Rosji w 2013 i trzeci w 2012 roku.
Jest bratem zapaśnika Szochruddiego Ajubowa.

</doc>
<doc id="3551624" url="https://pl.wikipedia.org/wiki?curid=3551624" title="Szochruddi Ajubow">
Szochruddi Ajubow

Szochruddi Abubakarowicz Ajubow (ros. Шохрудди́ Абубака́рович Аю́бов; ur. 24 czerwca 1981) – rosyjski zapaśnik czeczeńskiego pochodzenia, startujący w stylu klasycznym. Dziewiąty na mistrzostwach Europy w 2013. Szósty w Pucharze Świata w 2012 i 2013 i siódmy w 2011. Wicemistrz Rosji w 2008 i 2012 i trzeci w 2006, 2009 i 2013 roku.
Jest bratem zapaśnika Alichana Ajubowa

</doc>
<doc id="3551625" url="https://pl.wikipedia.org/wiki?curid=3551625" title="1873 w muzyce">
1873 w muzyce



</doc>
<doc id="3551626" url="https://pl.wikipedia.org/wiki?curid=3551626" title="Piłka siatkowa na Letnich Igrzyskach Olimpijskich 2016 – turniej halowy kobiet">
Piłka siatkowa na Letnich Igrzyskach Olimpijskich 2016 – turniej halowy kobiet

Turniej olimpijski w piłce siatkowej kobiet podczas XXXI Letnich Igrzysk Olimpijskich w Rio de Janeiro był 14. edycją w historii. Do rywalizacji przystąpiło 12 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po cztery najlepsze zespoły uzyskały awans do ćwierćfinału. Od tej fazy pojedynki przeprowadzone były systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy).
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki 
 
 
 
 
 
 

</doc>
<doc id="3551628" url="https://pl.wikipedia.org/wiki?curid=3551628" title="Europejskie kwalifikacje w piłce siatkowej kobiet do Letnich Igrzysk Olimpijskich 2016">
Europejskie kwalifikacje w piłce siatkowej kobiet do Letnich Igrzysk Olimpijskich 2016

Europejskie kwalifikacje stanowią drugą szansę (po Pucharze Świata) dla drużyn zrzeszonych w Europejskiej Konfederacji Piłki Siatkowej (CEV) na awans do turnieju olimpijskiego w piłce siatkowej kobiet na Letnich Igrzyskach Olimpijskich 2016.
Rozgrywki w odróżnieniu od poprzedniej edycji składają się tylko z jednej rundy. Udział w niej ma zapewnione osiem najlepszych zespołów rankingu europejskiego, które nie zdołały zakwalifikować się na igrzyska olimpijskie poprzez Puchar Świata. Europejski Turniej Kwalifikacyjny jest rozgrywany w dniach 4-9 stycznia 2016 roku w tureckiej hali Başkent Voleybol Salonu w Ankarze.
Awans na igrzyska olimpijskie uzyska tylko zwycięzca turnieju. Zespoły z miejsc 2-3. będą mogły uczestniczyć w światowym turnieju eliminacyjnym, który będzie ostatnią szansą zdobycia awansu.
System rozgrywek.
Zespoły zostały podzielone na dwie grupy (A i B). Z każdej grupy dwie najlepsze drużyny awansują do półfinałów, po których rozegrany będzie finał. Do turnieju olimpijskiego awans uzyska zwycięzca turnieju.
Uczestnicy.
8 drużyn, najwyżej sklasyfikowanych w rankingu CEV na 19 października 2015 roku, które nie zdobyły kwalifikacji do turnieju olimpijskiego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="3551632" url="https://pl.wikipedia.org/wiki?curid=3551632" title="Merab Żordania">
Merab Żordania

Merab Żordania, gruz. მერაბ ჟორდანია, ros. Мераб Леванович Жордания, "Mierab Lewanowicz Żordanija" (ur. 3 września 1965 w Tbilisi, Gruzińska SRR) – gruziński piłkarz, grający na pozycji pomocnika, trener piłkarski.
Kariera piłkarska.
Wychowanek Dinamo Tbilisi, w którym bronił barw drużyny rezerw. W 1982 rozpoczął karierę piłkarską w Torpedo Kutaisi. W 1984 roku został zaproszony do Dinamo Tbilisi. Nieczęsto wychodził na boisko, dlatego w 1987 przeniósł się do Gurii Lanczchuti. W 1990 został piłkarzem Szewardeni-1906 Tbilisi. Potem wyjechał do Holandii, gdzie miał ofertę gry w sc Heerenveen, ale nie otrzymał wizy. 1992 podpisał kontrakt z islandzkim Stjarnan, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. W końcu 1992 zgodził się objąć stanowisko prezydenta klubu Dinamo Tbilisi po tym, jak z niego zrezygnowało Ministerstwo Spraw Wewnętrznych Gruzji. W październiku 1998 roku zmienił na stanowisku prezesa Gruzińskiej Federacji Piłki Nożnej Nodara Achalkaciego, który kierował od 1990 roku również pozostawiając przewodnictwo w Dinamo Tbilisi. W sierpniu 2002 został ponownie wybrany na prezydenta Federacji. To jego inicjatywą było zaproszenie chorwackiego specjalisty Ivo Šušaka na stanowisko selekcjonera narodowej reprezentacji Gruzji. Jednak ze względu na fakt, że zarówno Šušak prowadził Dinamo Tbilisi, który miał trudności w grze, postanowiono nie łączyć jego funkcje. W rezultacie, Żordania poprowadził drużynę narodową w pozostałych trzech meczach eliminacyjnych.
Za zarzuty w niepłaceniu dochodów został aresztowany, ale wypuszczono go za kaucję, a potem trwało dochodzenie w jego sprawie. Z tego względu w kwietniu 2005 roku zrezygnował ze stanowiska prezesa federacji. W latach 2006–2008 mieszkał przeważnie w Europie Zachodniej. W 2009 roku wrócił do Gruzji.
W sierpniu 2010 roku kupił holenderski klub Vitesse w celu realizacji „osobistych ambicji”. Mówiono, że w rzeczywistości za klub zapłacił jego przyjaciel Roman Abramowicz, a Vitesse został farm-klubem Chelsea F.C. W październiku 2013 roku sprzedał swoje udziały klubu rosyjskiemu biznesmenowi Aleksandrowi Czigirinskiemu.
W styczniu 2014 kupił maltański Valletta FC.

</doc>
<doc id="3551636" url="https://pl.wikipedia.org/wiki?curid=3551636" title="Kontynentalne kwalifikacje w piłce siatkowej kobiet do Letnich Igrzysk Olimpijskich 2016">
Kontynentalne kwalifikacje w piłce siatkowej kobiet do Letnich Igrzysk Olimpijskich 2016

Kontynentalne kwalifikacje stanowią drugą szansę (po Pucharze Świata) dla drużyn zrzeszonych w federacjach Ameryki Północnej, Ameryki Południowej i Afryki na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2016.
System rozgrywek.
Gospodarzem turnieju była stolica Kamerunu – Jaunde. Decyzja o tym, aby to Kamerun otrzymał prawo do organizacji tej imprezy, zapadła w stolicy Egiptu – Kairze 8 listopada 2015. Turniej był rozgrywany w dniach 12-16 lutego 2016. W turnieju udział brało siedem zespołów, które zostały podzielone na dwie grupy. W grupie A 3 drużyny, w grupie B - 4 drużyny. Losowanie odbyło się 11 lutego 2016. Do półfinałów awansowały po dwa najlepsze zespoły z grup. Zwycięzca turnieju automatycznie zakwalifikował się do Letnich Igrzysk Olimpijskich 2016. Zespoły z drugiego i trzeciego miejsca wezmą udział w interkontynentalnym turnieju kwalifikacyjnym. 
Cztery zespoły brały udział w turnieju grając systemem "każdy z każdym". Na igrzyska olimpijskie awansował zwycięzca zawodów. Zespół z drugiego miejsca weźmie udział w światowym turnieju kwalifikacyjnym, a zespół z trzeciej pozycji zagra w turnieju interkontynentalnym.
Pięć zespołów wziął udział w turnieju grając systemem "każdy z każdym". Na igrzyska olimpijskie awansował zwycięzca zawodów. Zespół z drugiego miejsca weźmie udział w światowym turnieju kwalifikacyjnym, a zespół z trzeciej pozycji zagra w turnieju interkontynentalnym.
Afryka.
Miejsce: Palais des Sports, Jaunde
Data: 12-16 lutego 2016

</doc>
<doc id="3551637" url="https://pl.wikipedia.org/wiki?curid=3551637" title="Ekstraliga polska w unihokeju mężczyzn 2015/2016">
Ekstraliga polska w unihokeju mężczyzn 2015/2016

Ekstraliga polska w unihokeju mężczyzn 2015/2016 – 19. edycja najwyższych w hierarchii rozgrywek ligowych polskiego klubowego unihokeja w Polsce. Sponsorem tytularnym był producent sprzętu sportowego SALMING, w związku z czym obowiązywała nazwa marketingowa SALMING Ekstraliga mężczyzn. W sezonie zasadniczym rozegrano 14 kolejek spotkań, po których przeprowadzono fazę Play-off.
W sezonie 2015/2016 wzięło udział 7 drużyn, dwie z nich jako beniaminki. W Ekstralidze zadebiutował Fenomen Babimost, oraz Ósemka Wejherowo (po zwycięstwie w barażach), która powróciła do najwyższej ligi po czterech sezonach. Obrońcą tytułu był KS Górale Nowy Targ, który obronił tytuł, wygrywając w finale (po dogrywce) z KS Szarotka Nowy Targ 4-3 
Uczestnicy rozgrywek.
Stan po sezonie 2014/2015.
Po zakończeniu sezonu 2014/2015 ustalona została ostateczna kolejność w rozgrywkach. Tytuł mistrza Polski wywalczyła drużyna KS Górale Nowy Targ. Do I ligi spadła drużyna AKS Politechnika Wrocławska oraz po przegranej w barażach drużyna UKS Absolwent Siedlec, drużyna ULKS Józefina zrezygnowała z dalszych występów w Ekstralidze
Sezon zasadniczy.
Tabela.
Ostatnia aktualizacja tabeli 25.05.2016
TOP 10 punktacji kanadyjskiej.
Ostatnia aktualizacja tabeli 25.05.2016
Zobacz też.
Ekstraliga polska w unihokeju mężczyzn
Ekstraliga polska w unihokeju kobiet 2015/2016
Linki zewnętrzne.
Oficjalna strona Polskiego Związku Unihokeja

</doc>
<doc id="3551639" url="https://pl.wikipedia.org/wiki?curid=3551639" title="Kwalifikacyjne turnieje interkontynentalne w piłce siatkowej kobiet do Letnich Igrzysk Olimpijskich 2016">
Kwalifikacyjne turnieje interkontynentalne w piłce siatkowej kobiet do Letnich Igrzysk Olimpijskich 2016

Światowe Turnieje Kwalifikacyjne do Igrzysk Olimpijskich w Rio de Janeiro odbędą się od 14 do 22 maja 2016 roku. Weźmie w nich udział 12 reprezentacji narodowych podzielonych na dwa turnieje. Światowy turniej kwalifikacyjny będzie jednocześnie eliminacjami w strefie azjatyckiej.. 
Światowy Turniej Kwalifikacyjny.
Miejsce: Tokyo Metropolitan Gymnasium, Tokio
Data: 14-22 maja 2016
Tabela.
"Jeśli w najlepszej trójce znajdzie się co najmniej jedna drużyna z Azji, to dodatkową kwalifikację wywalczy czwarty zespół turnieju"
Wyniki spotkań.
W tabeli podano godziny według czasu polskiego.
Dzień 1
Dzień 2
Dzień 3
Dzień 4
Dzień 5
Dzień 6
Dzień 7
Interkontynentalny Turniej Kwalifikacyjny.
Miejsce: Coliseo Roberto Clemente, San Juan
Data: 20-22 maja 2016
Wyniki spotkań.
W tabeli podano godziny według czasu polskiego.

</doc>
<doc id="3551641" url="https://pl.wikipedia.org/wiki?curid=3551641" title="Sophie Scholl - ostatnie dni">
Sophie Scholl - ostatnie dni



</doc>
<doc id="3551645" url="https://pl.wikipedia.org/wiki?curid=3551645" title="Galgate (stacja kolejowa)">
Galgate (stacja kolejowa)

Galgate – nieistniejąca stacja kolejowa w Galgate w hrabstwie Lancashire w Anglii. Stacja była czynna od 1840 do 1 maja 1939; miała ona 2 perony.

</doc>
<doc id="3551647" url="https://pl.wikipedia.org/wiki?curid=3551647" title="EUMETNET">
EUMETNET

EUMETNET (European Meteorological Network) – europejska organizacja skupiająca narodowe służby meteorologiczne z 31 krajów. Jej celem jest stworzenie podstaw do współpracy tych służb w zakresie ustalania wspólnych standardów w wymianie danych i prognoz meteorologicznych, kontroli ich jakości, formatów itp. Odbywa się to poprzez organizację programów współpracy pomiędzy krajami członkowskimi. EUMETNET powstał w 1995 r., jego siedziba mieści się w Brukseli.
Członkami EUMETNET są: Austria, Belgia, Chorwacja, Cypr, Czarnogóra, Czechy, Dania, Estonia, Finlandia, Francja, Grecja, Hiszpania, Holandia, Islandia, Irlandia, Luksemburg, Łotwa, Macedonia Północna, Malta, Niemcy, Norwegia, Polska, Portugalia, Serbia, Słowacja, Słowenia, Szwajcaria, Szwecja, Wielka Brytania, Węgry i Włochy. Krajami współpracującymi są Bułgaria, Litwa i Rumunia.
Programy EUMETNET.
W ramach EUMETNET obecnie prowadzone są następujące programy:

</doc>
<doc id="3551649" url="https://pl.wikipedia.org/wiki?curid=3551649" title="W stronę światła">
W stronę światła

W stronę światła – piąty album studyjny polskiego zespołu hip-hopowego PMM, którego premiera odbyła się 26 czerwca 2015 roku. Wydawnictwo ukazało się nakładem wytwórni Prosto. Płyta jest dostępna do odsłuchu na portalach WiMP oraz Tidal.
Album zadebiutował na 44. miejscu polskiej listy sprzedaży OLiS.
Lista utworów.
Źródło.

</doc>
<doc id="3551650" url="https://pl.wikipedia.org/wiki?curid=3551650" title="Douwe Bob">
Douwe Bob

Douwe Bob Posthuma (ur. 12 grudnia 1992 w Amsterdamie) – holenderski piosenkarz. Reprezentant Holandii w 61. Konkursie Piosenki Eurowizji (2016).
Życiorys.
Kariera muzyczna.
W wieku sześciu lat zaczął naukę gry na fortepianie, skupiając się głównie na muzyce klasycznej i jazzowej. Mając 14 lat, zaczął grać na gitarze.
W 2012 zwyciężył w finale programu telewizyjnego "De beste singer-songwriter van Nederland". W trakcie udziału w programie zaprezentował interpretacje utworów, takich jak „Standing Here Helpless” czy „Icarus”, a w finale zaśpiewał piosenkę „Multicoloured Angels” w duecie z piosenkarzem Timem Knolem i jego zespołem. Po finale programu z singlem „Multicoloured Angels” dotarł do czwartego miejsca krajowej listy przebojów.
3 maja 2013 wydał debiutancki album studyjny, zatytułowany "Born in a Storm". Większość piosenek z płyty napisał wraz z Matthijsem van Duijvenbodem podczas wakacji w Maroku. Wydawnictwo promował singlami „You Don’t Have To Stay” i „Stone into the River”, który nagrał wraz z orkiestrą Ardesko. W czerwcu wystąpił na festiwalu "Pinkpop", a pod koniec roku był bohaterem filmu dokumentalnego "Whatever Forever: Douwe Bob", w którym opowiedział m.in. o relacjach z ojcem.
W 2014 został jednym z Ambasadorów Wolności w ramach "Bevrijdings Festivals". W styczniu 2015 wydał singiel „Hold Me”, który nagrał wraz z Anouk. Z piosenką zadebiutowali na drugim miejscu krajowej listy przebojów. W lutym ogłosił premierę drugiego albumu pt. "Pass It On", który wydał 15 maja 2015. Z albumem zadebiutował na pierwszym miejscu listy najczęściej kupowanych płyt w kraju.
Pod koniec września 2015 został ogłoszony reprezentantem Holandii z piosenką „Slow Down” w 61. Konkursie Piosenki Eurowizji organizowanym w Sztokholmie w 2016. 10 maja wystąpił w pierwszym półfinale konkursu i z czwartego miejsca zakwalifikował się do finału rozgrywanego w sobotę, 14 maja. Zajął w nim 11. miejsce, zdobywszy 153 punkty, w tym 39 pkt od telewidzów (17. miejsce) i 114 pkt od jurorów (11. miejsce). Również w 2016 wydał trzeci album studyjny pt. "Fool Bar".
W 2018 wydał czwarty album studyjny pt. "The Shape I’m In".
Życie prywatne.
Jest synem Simona Posthumy, członka zespołu muzyczno-projektanckiego The Fool. 
W marcu 2016 oświadczył, że jest biseksualny. 9 maja 2017 ogłosił, że jest homoseksualny.

</doc>
<doc id="3551653" url="https://pl.wikipedia.org/wiki?curid=3551653" title="Sumur">
Sumur

Sumur – w 2 połowie II tys. p.n.e. miasto w Syropalestynie, na wybrzeżu Morza Śródziemnego, identyfikowane ze stanowiskiem Tell Kazel leżącym u ujścia rzeki Nahr el-Kabir w Libanie. 
Podległe Egiptowi, miasto Sumur zajmowało ważną strategiczną pozycję leżąc przy północnej granicy syryjskiego terytorium kontrolowanego przez Egipt. Za rządów faraona Amenhotepa III (1390-1352 p.n.e.) kontrolę nad nim przejął Abdi-Aszirta, władca syryjskiego państwa Amurru, wykorzystując nieobecność Pahhanate, miejscowego egipskiego zarządcy. Abdi-Aszirta użył Sumur jako bazy dla swych przyszłych operacji wojskowych, utrzymując jednocześnie pozory lojalności wobec faraona. W czasie okupacji Sumur przez Abdi-Aszirtę miasto to – z nieznanych bliżej powodów – odwiedził Tuszratta, król Mitanni i sojusznik Egiptu. Po śmierci Abdi-Aszirty Egipcjanie odzyskali kontrolę nad miastem, umieszczając w nim swój garnizon. Wkrótce później Sumur wpadło w ręce Aziru, syna Abdi-Aszirty, który, podobnie jak jego ojciec, utrzymywał pozory lojalności wobec Egiptu, rządzonego teraz przez Echnatona (1352-1336 p.n.e.). W swych listach do faraona skarżył się on na wrogość miejscowych urzędników egipskich, przyrzekając jednocześnie, iż odbuduje Sumur, które po jego oblężeniu i okupacji zostało zrujnowane. 
Niektórzy uczeni próbują identyfikować Sumur z miastami wzmiankowanymi w późniejszych źródłach pisanych: średnioasyryjskim Sumri, nowoasyryjską Simirrą i klasyczną Simyrą.

</doc>
<doc id="3551654" url="https://pl.wikipedia.org/wiki?curid=3551654" title="Arsłanbiek Alijew">
Arsłanbiek Alijew

Arsłanbiek Kadijewicz Alijew (ros. Арсланбек Кадиевич Алиев; ur. 23 września 1983) – rosyjski zapaśnik dagestańskiego pochodzenia, startujący w stylu wolnym. Drugi w Pucharze Świata w 2014; czwarty w 2015 i ósmy w 2011. Wicemistrz Rosji w 2010 i trzeci w 2011 i 2014 roku.

</doc>
<doc id="3551655" url="https://pl.wikipedia.org/wiki?curid=3551655" title="Uniwersytet „Gabriele d’Annunzio”">
Uniwersytet „Gabriele d’Annunzio”

Uniwersytet „Gabriele d'Annunzio” ("Università degli Studi Gabriele d'Annunzio") – publiczny uniwersytet założony w 1965 roku w Chieti i Pescara. Rektorem uczelni jest prof. Carmine Di Ilio
W roku akademickim 2014/2015 uczelnia liczyła 27 505 studentów. W skład uczelni wchodzi 13 wydziałów.

</doc>
<doc id="3551658" url="https://pl.wikipedia.org/wiki?curid=3551658" title="Fissistigma latifolium">
Fissistigma latifolium

Fissistigma latifolium (Dunal) Merr. – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach, południowych Chinach (w południowej części prowincji Junnan), w Wietnamie, Tajlandii, Malezji, Singapurze, Indonezji oraz na Filipinach. 
Biologia i ekologia.
Rośnie w lasach. Występuje na wysokości od 500 do 1200 m n.p.m. Kwitnie od marca do listopada, natomiast owoce pojawiają się od czerwca do stycznia. 
Zmienność.
W obrębie tego gatunku wyróżniono jedną odmianę:

</doc>
<doc id="3551659" url="https://pl.wikipedia.org/wiki?curid=3551659" title="Arslanbek Aliev">
Arslanbek Aliev



</doc>
<doc id="3551660" url="https://pl.wikipedia.org/wiki?curid=3551660" title="Maruna (Syria)">
Maruna (Syria)

Maruna (arab. معرونة) – miejscowość w Syrii, w muhafazie Damaszek. W 2004 roku liczyła 1153 mieszkańców.

</doc>
<doc id="3551661" url="https://pl.wikipedia.org/wiki?curid=3551661" title="Fissistigma uonicum">
Fissistigma uonicum

Fissistigma uonicum (Dunn) Merr. – gatunek rośliny z rodziny flaszowcowatych ("Annonaceae" Juss.). Występuje naturalnie w Indonezji oraz południowych Chinach (w prowincjach Fujian, Guangdong, Kuejczou, Hajnan i Hunan). 
Biologia i ekologia.
Rośnie w lasach. Występuje na wysokości do 800 m n.p.m. Kwitnie od marca do czerwca, natomiast owoce pojawiają się od czerwca do grudnia. 
Zastosowanie.
Owoce tego gatunku są jadalne, natomiast liście są wykorzystywane w południowo-wschodniej części Chin do przygotowania alkoholu.

</doc>
<doc id="3551664" url="https://pl.wikipedia.org/wiki?curid=3551664" title="Sarah Gilman">
Sarah Gilman

Sarah Gilman (ur. 18 stycznia 1996 w Los Angeles) – amerykańska aktorka znana głównie z roli Delii Delfano w serialu wyprodukowanym przez Disney Channel "To nie ja".
Życiorys.
Gilman rozpoczynała swoją karierę aktorską w teatrach, gdy dostała główne role w kilku musicalach, m.in. "Narnia", "Jesteś dobrym człowiekiem", "Charlie Brown" i "Alice". Zadebiutowała jako Margaret w wyprodukowanym w 2011 roku krótkometrażowym filmie "Hold for Laughs".
Jej dorobek telewizyjny obejmuje wiele krajowych reklam oraz kilka gościnnych występów w serialach takich jak "Marvin Marvin" czy "Do białego rana", a także powracającą rolę w serialu "Ostatni prawdziwy mężczyzna".

</doc>
<doc id="3551665" url="https://pl.wikipedia.org/wiki?curid=3551665" title="Układ linii tramwajowych w Bydgoszczy">
Układ linii tramwajowych w Bydgoszczy



</doc>
<doc id="3551667" url="https://pl.wikipedia.org/wiki?curid=3551667" title="Akubar">
Akubar

Akubar (arab. عكوبر) – wieś w Syrii, w muhafazie Damaszek. W 2004 roku liczyła 563 mieszkańców.

</doc>
<doc id="3551671" url="https://pl.wikipedia.org/wiki?curid=3551671" title="Peyton Clark">
Peyton Clark

Peyton Clark (ur. 20 maja 1994 w Indianapolis w stanie Indiana) – amerykański aktor i piosenkarz znany głównie z roli Garretta Spengera w serialu wyprodukowanym przez Disney Channel, "To nie ja".
Życiorys.
Peyton urodził się 20 maja 1994 roku w Indianapolis. Swój pierwszy występ odegrał w wieku 4 lat przed ogromną publicznością, kiedy został zaproszony na scenę by zaśpiewać "Charlie Brown" legendarnej gruby R&amp;B.
Jego aktorska kariera rozpoczęła się w 2011 roku występem w produkcji o nazwie "Danger Jane". Od 2014 roku Peyton gra główną rolę w serialu To nie ja.

</doc>
<doc id="3551673" url="https://pl.wikipedia.org/wiki?curid=3551673" title="Bustan al-Basza">
Bustan al-Basza

Bustan al-Basza (arab. بستان الباشا) – miejscowość w Syrii, w muhafazie Latakia. W 2004 roku liczyła 1603 mieszkańców.

</doc>
<doc id="3551674" url="https://pl.wikipedia.org/wiki?curid=3551674" title="Al-Harra">
Al-Harra

Al-Harra – miasto w Syrii, w muhafazie Dara. W 2004 roku liczyło 17 172 mieszkańców.

</doc>
<doc id="3551678" url="https://pl.wikipedia.org/wiki?curid=3551678" title="Reptilisocia gunungana">
Reptilisocia gunungana

Reptilisocia gunungana – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z dwóch okazów samców o rozpiętości skrzydeł 16 mm. Głowa kremowobrązowa. Na żółtym tułowiu obecne brązowe znaki. Przednie skrzydła cytrynowożółte z pomarańczowymi i brązowymi plamami, tylne zaś kremowobiałe. Narządy rozrodcze samca odznaczają się wypukłym sakulusem i szerokim w części proksymalnej wyrostkiem towarzyszącym.
Owad znany wyłącznie z indonezyjskiej wyspy Seram.

</doc>
<doc id="3551681" url="https://pl.wikipedia.org/wiki?curid=3551681" title="Gocza Tkebuczawa">
Gocza Tkebuczawa

Gocza Tkebuczawa, gruz. გოჩა ტყებუჩავა, ros. Гоча Карлович Ткебучава, "Gocza Karłowicz Tkiebuczawa" (ur. 24 listopada 1963 w Tbilisi, Gruzińska SRR) – gruziński piłkarz, grający na pozycji obrońcy, a wcześniej napastnika lub pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Junyj Dinamowiec w Tbilisi. W 1982 rozpoczął karierę piłkarską w Lokomotivi Tbilisi. W tymże roku został zaproszony do Dinamo Tbilisi, ale rozegrał jeden mecz w drużynie rezerw i odszedł do Dinama Moskwa. W 1984 przeniósł się do Gurii Lanczchuti. Sezon 1988 rozpoczął się w Dinamo Tbilisi, ale latem wrócił do Gurii. Od 1991 do 1992 roku grał ponownie w tbiliskim klubie, który nazywał się Iberia. Od 1992 do 1993 roku występował w fińskim zespole Ilves z Tampere. Potem po raz kolejny wrócił do Dinamo Tbilisi. Latem 1994 wyjechał do Izraela, gdzie bronił barw klubów Hapoel Aszdod, Hakoah Amidar Ramat Gan, Hapoel Aszkelon, Maccabi Herclijja i Beitar Tel Awiw. W 2000 zakończył karierę piłkarza.
Kariera reprezentacyjna.
W 1983 został powołany do młodzieżowej reprezentacji ZSRR na turniej finałowy Mistrzostw świata U-20 w Meksyku, ale nie rozegrał żadnego meczu. 26 czerwca 1994 debiutował w narodowej reprezentacji Gruzji w meczu towarzyskim z Łotwą, ale był to jego jedyny występ.
Kariera trenerska.
Po zakończeniu kariery piłkarza rozpoczął pracę szkoleniowca. W 2001 prowadził Dinamo Tbilisi. W lutym 2004 tymczasowo zajmował stanowisko selekcjonera narodowej reprezentacji Gruzji. Od 6 stycznia do 15 maja 2012 stał na czele klubu Baia Zugdidi. Od maja 2014 do marca 2015 trenował gruzińską reprezentację juniorów.

</doc>
<doc id="3551682" url="https://pl.wikipedia.org/wiki?curid=3551682" title="Schoenotenes peos">
Schoenotenes peos

Schoenotenes peos – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z pojedynczego okazu samicy rozpiętości skrzydeł 18 mm. Głowa biaława. Na tułowiu obecne szare znaki. Skrzydła białe, przednie gęsto, brązowawoszaro rządkowane. Narządy rozrodcze samicy o signum mniejszym, a "ductus bursae" dłuższym niż u "S. collarigera".
Owad znany wyłącznie z indonezyjskiej wyspy Seram.

</doc>
<doc id="3551683" url="https://pl.wikipedia.org/wiki?curid=3551683" title="Lachów">
Lachów



</doc>
<doc id="3551685" url="https://pl.wikipedia.org/wiki?curid=3551685" title="Schoenotenes emmetra">
Schoenotenes emmetra

Schoenotenes emmetra – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z pojedynczego okazu samicy rozpiętości skrzydeł 19 mm. Głowa i tułów białe. Skrzydła przednie białe z brązowymi znakami, tylne białawe z brązowawym podbarwieniem na końcach. Narządy rozrodcze samicy o signum dużym, słabo zesklerotyzowanym i położonym proksymalnie.
Owad znany wyłącznie z indonezyjskiej wyspy Seram.

</doc>
<doc id="3551687" url="https://pl.wikipedia.org/wiki?curid=3551687" title="Al-Muszannaf">
Al-Muszannaf

Al-Muszannaf (arab. المشنف) – miasto w Syrii, w muhafazie As-Suwajda. W 2004 roku liczyło 2581 mieszkańców.

</doc>
<doc id="3551688" url="https://pl.wikipedia.org/wiki?curid=3551688" title="Lista odcinków serialu Taniec rządzi">
Lista odcinków serialu Taniec rządzi

Poniżej przedstawiona jest lista odcinków serialu Taniec rządzi emitowanego w latach 2010-2013 na kanale Disney Channel.

</doc>
<doc id="3551689" url="https://pl.wikipedia.org/wiki?curid=3551689" title="Schoenotenes elasma">
Schoenotenes elasma

Schoenotenes elasma – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z pojedynczego okazu samicy rozpiętości skrzydeł 34 mm. Głowa szarawobiała, a tułów szarawy. Przednie skrzydła białawe, nakrapiane i oblane szarawo oraz rdzawobrązowo znaczone. Tylne skrzydła jasnobrązowawoszare. Narządy rozrodcze samicy o lekko skręconym "ductus bursae", piłkowanym signum oraz szerokiej, płytkowatej sterygmie.
Owad znany wyłącznie z indonezyjskiej wyspy Seram.

</doc>
<doc id="3551692" url="https://pl.wikipedia.org/wiki?curid=3551692" title="Szlak Karpia">
Szlak Karpia

Szlak Karpia – turystyczny szlak kulinarny przebiegający przez teren sześciu polskich województw.
Charakterystyka.
Produkt turystyczny został stworzony w 2011 przez lokalne grupy rybackie (Stowarzyszenie Dolina Karpia, LGR "Żabi Kraj", LGR "Bielska Kraina", LGR "Dorzecze Soły i Wieprzówki", LGR "Opolszczyzna", LGR "Świętokrzyski Karp", LGR "Jędrzejowska Ryba", Krośnieńsko-Gubińska Grupa Rybacka, LGR "Dolnośląska Kraina Karpia", LGR "Puszcza Sandomierska", LGR "Między Nidą a Pilicą", LGR "Starzawa") celem promocji hodowli, przetwórstwa i konsumpcji karpia. Na trasie znajdują się m.in. gospodarstwa rybackie, łowiska wędkarskie, gospodarstwa agroturystyczne, hotele i lokale gastronomiczne oferujące dania z karpia.
Zasięg.
Szlak prowadzi przez następujące województwa: podkarpackie, świętokrzyskie, małopolskie, śląskie, dolnośląskie i lubuskie.

</doc>
<doc id="3551694" url="https://pl.wikipedia.org/wiki?curid=3551694" title="SPR Stal Mielec">
SPR Stal Mielec



</doc>
<doc id="3551697" url="https://pl.wikipedia.org/wiki?curid=3551697" title="Bijanun">
Bijanun

Bijanun (arab. بيانون) – miejscowość w Syrii, w muhafazie Aleppo. W 2004 roku liczyła 3824 mieszkańców.

</doc>
<doc id="3551698" url="https://pl.wikipedia.org/wiki?curid=3551698" title="Samerina">
Samerina



</doc>
<doc id="3551699" url="https://pl.wikipedia.org/wiki?curid=3551699" title="Az-Zahra (Syria)">
Az-Zahra (Syria)

Az-Zahra () – miasto w Syrii, w muhafazie Aleppo. W spisie z 2004 roku liczyło 13 780 mieszkańców, głównie szyitów.
Historia.
Podczas wojny w Syrii szyickie miejscowości w regionie Aleppo – Nubl i Az-Zahra – znalazły się w oblężeniu m.in. przez oddziały terrorystycznej formacji Dżabhat an-Nusra. Obu miejscowości broniły ochotnicze Siły Obrony Narodowej i 125 bojowników Hezbollahu. W styczniu 2015 roku dżihadyści usiłowali zdobyć Az-Zahrę szturmem z południowej części miejscowości, lecz wszystkie ich ataki zostały odparte.
3 lutego 2016 Siły Zbrojne Syrii przełamały oblężenie Nubl i Zahry.

</doc>
<doc id="3551700" url="https://pl.wikipedia.org/wiki?curid=3551700" title="Nowe zwariowane melodie">
Nowe zwariowane melodie

Nowe zwariowane melodie (ang. "New Looney Tunes"; pierwszy sezon jako Królik Bugs: serial twórców Zwariowanych melodii, ang. "Wabbit: A Looney Tunes Production" lub "Bugs! A Looney Tunes Production", 2015–2019) – amerykański serial animowany wyprodukowany przez wytwórnię Warner Bros. Animation.
Serial został potwierdzony w marcu 2014 razem z pozostałymi rebootami klasycznych seriali ze studia Warner Bros. m.in. "Wyluzuj, Scooby Doo!" oraz "Tom i Jerry Show". Premiera serialu odbyła się w Stanach Zjednoczonych 21 września 2015 na amerykańskim Cartoon Network, a dwa tygodnie później 5 października w amerykańskim Boomerangu. W Polsce serial zadebiutował 26 grudnia 2015 na polskim Boomerangu, a 6 października 2018 na ogólnodostępnym kanale (TVP ABC).
Fabuła.
Serial opisuje nowe perypetie Królika Bugsa oraz jego przyjaciół, m.in. Yosemite Sama, Kojota, Diabła Tasmańskiego i wielu innych. W każdym odcinku główny bohater stanie do walki ze swoimi wrogami, nie tylko sam – ale także z pomocą nowych przyjaciół: wiewiórki Squeaksa oraz brązowego stworzenia – Wielkiej Stopy, którzy staną się kolegami królika Bugsa.
Od drugiej serii uwaga koncentruje się bardziej na przygodach Kaczora Daffy’ego i Prosiaka Porky’ego (najczęściej występują razem), a także innych bohaterów Zwariowanych Melodii.
W trzeciej serii pojawiają się te postacie ze Zwariowanych Melodii, które występują rzadziej, tj. Marek Antoniusz i Kocia Łapka, mysz Smarkaś, gofery Mac i Tosh czy Wiedźma Hazel.
Obsada.
i inni
W niektórych odcinkach brali udział goście specjalni: Snoop Dogg (odcinek "MC Kłólik"), Sean Astin (odcinki "Prosiak na boisku", "Poszukiwacze" i "Opowieść poniedziałkowa, cz. 2") oraz Axl Rose (odcinek "Rockapokalipsa, cz. 2").
Wersja polska.
Wersja polska: Master Film
Wystąpili:
i inni
Śpiewali: Adam Krylik i inni
Lektor: [[Adam Bauman]]
Linki zewnętrzne.
[[Kategoria:Amerykańskie telewizyjne seriale animowane]]
[[Kategoria:Seriale telewizyjne emitowane od 2015]]
[[Kategoria:Zwariowane melodie]]
[[Kategoria:Filmy o królikach i zającach]]
[[Kategoria:Seriale telewizyjne zakończone w 2020]]

</doc>
<doc id="3551701" url="https://pl.wikipedia.org/wiki?curid=3551701" title="Nabu-kenu-usur">
Nabu-kenu-usur

Nabu-kenu-usur (akad. "Nabû-kēnu-uṣur") – wysoki dostojnik, gubernator prowincji Samerina (Samaria) za rządów asyryjskiego króla Sennacheryba (704-681 p.n.e.); według "Asyryjskiej kroniki eponimów" w 690 r. p.n.e. pełnił urząd "limmu" (eponima).

</doc>
<doc id="3551702" url="https://pl.wikipedia.org/wiki?curid=3551702" title="Bajanun">
Bajanun



</doc>
<doc id="3551703" url="https://pl.wikipedia.org/wiki?curid=3551703" title="Marek Szewczyk">
Marek Szewczyk

Marek Jan Szewczyk (ur. 10 stycznia 1954) – polski prawnik, radca prawny, profesor nauk prawnych, specjalizuje się w prawie administracyjnym, nauczyciel akademicki Uniwersytetu im. Adama Mickiewicza w Poznaniu.
Życiorys.
W latach 1974–1978 odbył studia administracyjne na Wydziale Prawa i Administracji Uniwersytetu im. Adama Mickiewicza w Poznaniu, a w latach 1976–1981 studia prawnicze. W latach 1978–1986 pracował na macierzystym wydziale na stanowisku asystenta. Tam też w 1985 uzyskał stopień naukowy doktora nauk prawnych. Habilitował się w 1996 na WPiA UAM na podstawie oceny dorobku naukowego i rozprawy pt. "Nadzór w materialnym prawie administracyjnym. Administracja wobec wolności i innych praw podmiotowych jednostki". 
W 1997 roku został zatrudniony na stanowisku profesora nadzwyczajnego. Tytuł naukowy profesora nauk prawnych został mu nadany 27 marca 2014 roku. Pracuje jako profesor zwyczajny w Katedrze Prawa Administracyjnego i Nauk o Administracji na Wydziale Prawa i Administracji UAM. Był dyrektorem Instytutu Administracji i Turystyki Wydziału Zamiejscowego Uniwersytetu Zielonogórskiego w Sulechowie, gdzie pracuje na stanowisku profesora nadzwyczajnego. 
Od października 2012 do stycznia 2016 był członkiem powołanej przez Radę Ministrów Komisji Kodyfikacyjnej Prawa Budowlanego. W latach 2012–2016 był stałym ekspertem powołanego przez prezesa Naczelnego Sądu Administracyjnego zespołu do spraw przygotowania koncepcji nowelizacji kodeksu postępowania administracyjnego. 
Jest członkiem honorowym Wielkopolskiego Ośrodka Kształcenia i Studiów Samorządowych, członkiem Poznańskiego Towarzystwa Przyjaciół Nauk oraz Stowarzyszenia Edukacji Administracji Publicznej. Zasiada w Radzie Naukowej czasopisma „Casus".
Odznaczony odznaką honorową za zasługi dla Województwa Wielkopolskiego (2005), prezydenckim Medalem Za Długoletnią Służbę (2013) oraz Srebrnym Krzyżem Zasługi (2014).

</doc>
<doc id="3551706" url="https://pl.wikipedia.org/wiki?curid=3551706" title="Nabu-szar-ahheszu">
Nabu-szar-ahheszu

Nabu-szar-ahheszu (akad. "Nabû-šar-aḫḫēšu", tłum. „Nabu jest królem swych braci”) – wysoki dostojnik sprawujący urząd gubernatora prowincji Samerina (Samaria) za rządów asyryjskiego króla Aszurbanipala (669-627? p.n.e.); po 648 r. p.n.e. (dokładna data nieznana) pełnił on również urząd "limmu" (eponima).

</doc>
<doc id="3551707" url="https://pl.wikipedia.org/wiki?curid=3551707" title="Suran (Aleppo)">
Suran (Aleppo)

Suran (arab. صوران) – miasto w Syrii, w muhafazie Aleppo. W 2004 roku liczyło 6998 mieszkańców.

</doc>
<doc id="3551708" url="https://pl.wikipedia.org/wiki?curid=3551708" title="Sauran">
Sauran



</doc>
<doc id="3551711" url="https://pl.wikipedia.org/wiki?curid=3551711" title="Jonasz Tołopiło">
Jonasz Tołopiło

Jonasz Tołopiło (ur. 1 stycznia 1990 w Warszawie) – polski aktor dubbingowy, telewizyjny, filmowy i teatralny.
Jest autorem zdjęć wykorzystanych na okładkach minialbumów "Trójkąt warszawski" i "Umowa o dzieło" Taco Hemingwaya oraz reżyserem (wraz z Łukaszem Partyką) klipu do utworu „6 zer” rapera, który jest jego przyjacielem.

</doc>
<doc id="3551712" url="https://pl.wikipedia.org/wiki?curid=3551712" title="Dorota Bromberg">
Dorota Bromberg

Dorota (Dorotea) Ewa Bromberg (ur. 7 grudnia 1952 w Warszawie) – właścicielka szwedzkiego wydawnictwa Brombergs Bokförlag, córka Adama Bromberga (1912–1993), wydawcy Wielkiej encyklopedii powszechnej PWN.
Jej ojciec został aresztowany podczas wydarzeń marcowych 1968. Po zwolnieniu z więzienia 15 lipca 1969 wyemigrował w sierpniu 1969 do Szwecji. Został zatrudniony na uniwersytecie w Uppsali. Wraz z córką Dorotą założył w roku 1975 wydawnictwo „Brombergs Bokförlag” zajmujące się publikacją tłumaczeń dzieł literatury światowej, w tym polskiej, na język szwedzki.
Pierwszą pozycją wydawniczą była "Gdy Chiny się przebudzą, świat zadrży" ("Quand la Chine s’éveillera... le monde tremblera") .
Sukcesem wydawnictwa stała się publikacja dzieł czterech autorów: Isaaca Bashevisa Singera, Czesława Miłosza, Octavia Paza i Johna Maxwella Coetzee jeszcze przed otrzymaniem przez nich Nagrody Nobla. Ukazało się również wiele dzieł Susan Sontag.
Wydawnictwo opublikowało antologię polskiego reportażu w wyborze Macieja Zaremby.

</doc>
<doc id="3551713" url="https://pl.wikipedia.org/wiki?curid=3551713" title="Teddy Duckworth">
Teddy Duckworth

Thomas Crook „Teddy” Duckworth (ur. w 1882 w Blackpool - zm. ?) – szwajcarski piłkarz grający na pozycji prawego pomocnika.
Kariera piłkarska.
W swojej karierze piłkarskiej Duckworth grał w takich klubach jak: Blackpool (1902), West Ham United (1903-1904), Blackburn Rovers (1904) i ponownie Blackpool (1905).
Kariera trenerska.
Po zakończeniu kariery piłkarskiej Duckworth został trenerem. Wyjechał do Szwajcarii i od 1919 do 1929 roku prowadził tamtejszy Servette FC. W sezonach 1921/1922, 1924/1925 i 1925/1926 wywalczył z nim mistrzostwo Szwajcarii, a w sezonie 1927/1928 doprowadził go do zdobycia Pucharu Szwajcarii.
W 1924 roku Duckworth pełnił również rolę selekcjonera reprezentacji Szwajcarii. W 1924 roku poprowadził ją na Igrzyskach Olimpijskich w Paryżu. Szwajcaria zdobyła na nich srebrny medal. W 1928 roku prowadził Szwajcarię na Igrzyskach Olimpijskich w Amsterdamie. W 1930 roku na krótko wrócił do pracy w Servette FC. Wywalczył z nim swoje czwarte mistrzostwo Szwajcarii.

</doc>
<doc id="3551715" url="https://pl.wikipedia.org/wiki?curid=3551715" title="Oshkosh (Nebraska)">
Oshkosh (Nebraska)

Oshkosh – miasto w Stanach Zjednoczonych, w stanie Nebraska, siedziba administracyjna hrabstwa Garden.

</doc>
<doc id="3551721" url="https://pl.wikipedia.org/wiki?curid=3551721" title="Burwell (Nebraska)">
Burwell (Nebraska)

Burwell – miasto w Stanach Zjednoczonych, w stanie Nebraska, siedziba administracyjna hrabstwa Garfield.

</doc>
<doc id="3551723" url="https://pl.wikipedia.org/wiki?curid=3551723" title="Kościół św. Krzyża w Braniewie">
Kościół św. Krzyża w Braniewie

Kościół Świętego Krzyża – rzymskokatolicki kościół w parafii św. Krzyża w Braniewie należącej do dekanatu Braniewo archidiecezji warmińskiej. Jeden z rejestrowanych zabytków miasta.
Historia sanktuarium Świętego Krzyża w Braniewie sięga 1625 roku. Wtedy miejscowy malarz – Lorenz (Lorentz, Laurentius) Maaß – namalował obraz przedstawiający Trójcę Świętą. Obraz ten został zawieszony na dębie na przedmieściach Braniewa. Od początku XVII w. Polska toczyła wojny ze Szwecją. W 1626 roku rozpoczęła się kolejna wojna polsko-szwedzka. 9 lipca 1626 żołnierze szwedzcy zauważyli wiszący na drzewie obraz i zaczęli do niego strzelać. Trzy kule trafiły w dzieło, a z dziur po kulach zaczęła wypływać ciecz podobna do krwi.
Wszyscy mieszkańcy uznali to wydarzenie za cud i otoczyli obraz wielką czcią. Lecz obraz ten szybko zaginął. Początkowo mieszkańcy Braniewa sądzili, że cudowny obraz zrabowali Szwedzi, ale było inaczej. W pobliskich Rogitach na zamku przebywał książę Władysław (późniejszy król Władysław IV). Pod osłoną nocy wysłał jednego z dowódców, by przy pomocy żołnierzy wykraść obraz i uchronić go przed profanacją ze strony Szwedów. Obraz został następnie wywieziony do Warszawy, do Zamku Królewskiego, gdzie urzędował król Zygmunt III Waza. Tam wizerunek Trójcy Świętej przebywał przez kolejne 40 lat w kaplicy królewskiej, a na widok publiczny wystawiany był tylko raz w roku, z okazji Bożego Ciała. W tym czasie jezuici zaczęli budować w Braniewie kościół. Podczas prac dowiedzieli się o obrazie w Warszawie i zaczęli starać się o jego odzyskanie. O pomoc poprosili byłego kanonika warmińskiego, ówczesnego biskupa kijowskiego Tadeusza Ujejskiego, który z wielu względów ciągle nie mógł sprawować władzy na Ukrainie i przebywał we Fromborku. Miał on wielki wpływ na rodzinę królewską i dzięki niemu obraz po 46 latach powrócił na Warmię. Przez jakiś czas jeszcze przebywał w zamku biskupów w Lidzbarku Warmińskim, nim wyruszył w pielgrzymce do Braniewa. Odwiedził przy tym Dobre Miasto, Ornetę i Pieniężno i 12 października 1672 roku został uroczyście wprowadzony do zbudowanej już drewnianej kaplicy. Ta jednak nie ostała się zbyt długo i spłonęła w pożarze wywołanym przez piorun. Podobny los spotkał wybudowany później drewniany kościół. Jezuici postanowili więc zbudować kościół murowany, który przetrwał do naszych czasów w niemalże nienaruszonym stanie.
W 1722 roku biskup warmiński Teodor Andrzej Potocki wydał zgodę na wybudowanie nowego kościoła murowanego. Kamień węgielny pod świątynię położono w roku następnym, 1 lipca 1723, a nowy kościół został konsekrowany 2 września 1731 roku przez biskupa pomocniczego Michała Remigiusza Łaszewskiego. Budowa kopuły została zakończona dopiero w 1742 roku. Do 1780 roku kościołem opiekowali się jezuici. Potem zakon ten w Prusach Wschodnich został skasowany, a opiekę nad kościołem przejęli księża z kościoła św. Katarzyny Aleksandryjskiej w Braniewie. W 1923 roku opiekę nad świątynią przejęli niemieccy redemptoryści, którzy wybudowali nowy budynek klasztorny (osobny artykuł: klasztor oo. redemptorystów w Braniewie). Wyremontowali oni kościół, a także dobudowali do niego klasztor, który stylem nawiązuje do wcześniejszej świątyni. Po 1945 roku opiekę nad świątynią przejęli polscy redemptoryści. Odbudowali oni zrujnowany klasztor i odnowili kościół. Dzięki dekretowi arcybiskupa metropolity warmińskiego z dnia 9 września 2009 roku kościół otrzymał status Archidiecezjalnego Sanktuarium Krzyża Świętego.
Świątynia w stylu barokowym została wzniesiona na planie krzyża greckiego z kopułą na skrzyżowaniu. Jest to kościół wybudowany z cegły i otynkowany. Jego elewacje są ozdobione niszami, w których znajdują się posągi. Wewnątrz ściany kościoła podzielone są pilastrami podtrzymującymi belkowanie. Na kolebkowych sklepieniach ramion jest umieszczona pozłacana dekoracja sztukatorska, a w czaszy kopuły – polichromia wykonana w 1951 roku. Z lewej i prawej strony prezbiterium są umieszczone dwie zakrystie ze sklepieniami krzyżowymi.
Wyposażenie kościoła reprezentuje styl barokowy. Ołtarz główny oraz dwa ołtarze boczne tworzą wewnątrz kompozycyjną i stylistyczną spójność. Wszystkie zostały wykonane w jednym reszelskim warsztacie – Jana Chrystiana Schmidta – i zostały zamówione w tym samym czasie. W ołtarzu głównym z 1738 roku, znajduje się obraz „Tronu Łaski”, pochodzący z 1625 roku. Nieco powyżej jest umieszczony obraz św. Jana Nepomucena, drugiego patrona kościoła. Boczne ołtarze wykonane w pierwszej połowie XVIII wieku są dedykowane Matce Bożej Bolesnej i św. Walentemu. Dużą wartość artystyczną mają również: ambona wykonana w 1745 roku przez Jana Freya, drewniana chrzcielnica w formie kielicha oraz malowidła wykonane na szkle w wewnętrznym portalu, na których są przedstawione: Znalezienie Krzyża Świętego i jego Podwyższenie.

</doc>
<doc id="3551727" url="https://pl.wikipedia.org/wiki?curid=3551727" title="Mesoplodon">
Mesoplodon



</doc>
<doc id="3551728" url="https://pl.wikipedia.org/wiki?curid=3551728" title="Pomorski Szlak Kulinarny">
Pomorski Szlak Kulinarny

Szlak kulinarny Pomorza ("Gdańsk-Pomorskie Culinary Prestige") – turystyczny szlak kulinarny na terenie województwa pomorskiego.
Charakterystyka.
Produkt turystyczny został stworzony celem promocji kuchni kaszubskiej oraz dań z ryb pochodzących z Bałtyku. Celem projektu było także ocalenie od zapomnienia i wykorzystanie dziedzictwa kulturowego, jakim jest tradycyjna i regionalna kuchnia Pomorza. Koordynatorem projektu jest Pomorska Regionalna Organizacja Turystyczna, a szlak obejmuje restauracje serwujące dania w filozofii slow food. Sezonowo organizowane są różnego rodzaju spotkania i festiwale, m.in. "Noc Restauracji", "Sopot od kuchni" (Slow Food Festival), Święto Szparagów, "Chmielaton", Festiwal Żurawiny, "Truskawkobranie", "Pomorska Gęsina na Świętego Marcina" czy Festiwal Pomuchla. 
Obiekty.
Na szlaku znajdują się obiekty z następujących miejscowości:

</doc>
<doc id="3551732" url="https://pl.wikipedia.org/wiki?curid=3551732" title="Mesoplodon densirostris">
Mesoplodon densirostris



</doc>
<doc id="3551736" url="https://pl.wikipedia.org/wiki?curid=3551736" title="Aleksander Sęk">
Aleksander Sęk

Aleksander Sęk (ur. 1957 w Turku) – polski fizyk, profesor zwyczajny.
Życiorys.
Ukończył studia na Uniwersytecie im. Adama Mickiewicza w Poznaniu w 1981 i rozpoczął pracę w tamtejszym Instytucie Akustyki. Pracę doktorską "Zagadnienie percepcji losowych zmian amplitudy i częstotliwości w procesie modulacji sygnału akustyki" obronił w 1990 (promotorem był prof. Edward Ozimek). W 1996 habilitował się na podstawie pracy "Analiza funkcjonowania systemu słuchowego w oparciu o detekcję sygnałów zmodulowanych" (recenzent – prof. Ryszard Tadeusiewicz). 13 stycznia 2009 uzyskał tytuł profesora nauk fizycznych.
Zajmuje się akustyką i psychoakustyką, rozwojem aparatów słuchowych i implantów ślimakowych.
Był promotorem 4 i recenzentem 5 prac doktorskich.
Bibliografia.
 

</doc>
<doc id="3551738" url="https://pl.wikipedia.org/wiki?curid=3551738" title="Mesoplodon stejnegeri">
Mesoplodon stejnegeri



</doc>
<doc id="3551740" url="https://pl.wikipedia.org/wiki?curid=3551740" title="Gaioz Darsadze">
Gaioz Darsadze

Gaioz Darsadze, gruz. გაიოზ დარსაძე, ros. Гайоз Дарсадзе, "Gajoz Darsadze" (ur. 19 czerwca 1964 w Tbilisi, Gruzińska SRR) – gruziński piłkarz, grający na pozycji napastnika lub pomocnika, trener piłkarski.
Kariera piłkarska.
W 1981 rozpoczął karierę piłkarską w Lokomotivi Tbilisi. W następnym roku przeszedł do Spartaki Tbilisi, skąd został zaproszony do Dinamo Tbilisi. W 1985 przeniósł się do Zenitu Leningrad. W 1988 zakończył karierę piłkarza w Krystale Chersoń.
Kariera trenerska.
Po zakończeniu kariery piłkarza rozpoczął pracę szkoleniowca. Prowadził kluby gruzińskie, m.in. Samgurali Cchaltubo, Ameri Tbilisi. Potem trenował młodzieżową reprezentację Gruzji. 8 sierpnia 2005 tymczasowo został mianowany na stanowisko selekcjonera narodowej reprezentacji Gruzji, z którą pracował do końca roku.

</doc>
<doc id="3551742" url="https://pl.wikipedia.org/wiki?curid=3551742" title="Wal dwuzębny">
Wal dwuzębny



</doc>
<doc id="3551746" url="https://pl.wikipedia.org/wiki?curid=3551746" title="Cupa României">
Cupa României



</doc>
<doc id="3551748" url="https://pl.wikipedia.org/wiki?curid=3551748" title="Mistrzostwa Świata B w Piłce Ręcznej Mężczyzn 1981">
Mistrzostwa Świata B w Piłce Ręcznej Mężczyzn 1981

Mistrzostwa Świata B w Piłce Ręcznej Mężczyzn 1981 – trzecie mistrzostwa świata B w piłce ręcznej mężczyzn, oficjalny międzynarodowy turniej piłki ręcznej organizowany przez IHF służący jako kwalifikacja do MŚ 1982. Odbył się w dniach 21 lutego 1981 – 1 marca 1981 roku we Francji.
Faza pucharowa.
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="3551749" url="https://pl.wikipedia.org/wiki?curid=3551749" title="Wal europejski">
Wal europejski



</doc>
<doc id="3551756" url="https://pl.wikipedia.org/wiki?curid=3551756" title="Wal nowozelandzki">
Wal nowozelandzki



</doc>
<doc id="3551760" url="https://pl.wikipedia.org/wiki?curid=3551760" title="Wal Carlhubbsa">
Wal Carlhubbsa



</doc>
<doc id="3551761" url="https://pl.wikipedia.org/wiki?curid=3551761" title="Issi-Adad-anenu">
Issi-Adad-anenu

Issi-Adad-anenu (akad. "Issi-Adad-anēnu"), też Itti-Adad-anenu (akad. "Itti-Adad-anēnu") – wysoki dostojnik, gubernator prowincji Megiddo za rządów asyryjskiego króla Asarhaddona (680-669 p.n.e.); według "Asyryjskiej kroniki eponimów" w 679 r. p.n.e. pełnił też urząd "limmu" (eponima).

</doc>
<doc id="3551763" url="https://pl.wikipedia.org/wiki?curid=3551763" title="Gajoz Darsadze">
Gajoz Darsadze



</doc>
<doc id="3551765" url="https://pl.wikipedia.org/wiki?curid=3551765" title="Iosif Niepran">
Iosif Niepran

Iosif Daniiłowicz Niepran, ros. Иосиф Даниилович Непран (ur. 1901 lub 1907 w Woroszyłowgradzie, zm. 27 sierpnia 1944 w Raczkowej) – radziecki oficer.
Życiorys.
Urodził się w 1901 lub w 1907. Brał udział w II wojnie światowej w szeregach Armii Czerwonej. W stopniu majora sprawował funkcję odpowiedzialnego sekretarza komisji partyjnej w szeregach 137 Samodzielnej Brygady Strzeleckiej. Wraz z frontem wschodnim dotarł na tereny polskie. Poległ w walkach z Niemcami 27 sierpnia 1944 w Raczkowej.
Został pochowany w mogile nr 38 na terenie kwatery żołnierzy Armii Czerwonej na Cmentarzu Centralnym w Sanoku.
Jego żoną była Natalja.

</doc>
<doc id="3551766" url="https://pl.wikipedia.org/wiki?curid=3551766" title="Mszał z Sherborne">
Mszał z Sherborne

Mszał z Sherborne – pochodzący z początku XV wieku bogato iluminowany rękopiśmienny mszał, znajdujący się w zbiorach British Library (sygnatura "Add. MS 59874").
Księga ma wymiary 535×380 mm i waży 20 kilogramów. Zawiera 694 pergaminowe karty. Uważa się, że jest największą księgą liturgiczną z czasów średniowiecza zachowaną w dobrym stanie.
Będący w warstwie ikonograficznej reprezentantem gotyku międzynarodowego, mszał uważany jest za jeden z najwybitniejszych tego typu późnośredniowiecznych zabytków z terenu Wysp Brytyjskich. W przeciwieństwie do wielu podobnych ksiąg liturgicznych manuskrypt przetrwał nienaruszony czasy reformacji.
Mszał datowany jest (na podstawie heraldyki) na lata 1400–1407. Powstał na zamówienie opata konwentu dominikańskiego w Sherborne, Roberta Bruyninga. Skrybą był John Whas, zaś za warstwę ikonograficzną księgi odpowiadał John Siferwas. Zarówno Bruyning, Whas i Siferwas, jak i ówczesny biskup Salisbury Richard Mitford, zostali wielokrotnie sportretowani i podpisani na kartach księgi. Po sekularyzacji opactwa w okresie reformacji dzieje księgi urywają się aż do 1703 roku, kiedy to poświadczona jest na terenie Francji, gdzie trafiła w nieznanych okolicznościach. W 1800 roku zakupił ją książę Northumberland. Odtąd przechowywana była na zamku Alnwick do 1983 roku, kiedy to spadkobiercy księcia przekazali ją w depozyt Bibliotece Brytyjskiej. W 1998 roku Biblioteka odkupiła manuskrypt.
Poza tekstem modlitw mszał zawiera w wielu przypadkach także ich notację muzyczną. Szczególną uwagę w iluminacjach księgi zwracają ozdobne marginesy, wśród których znajduje się 48 realistycznych przedstawień występujących na Wyspach Brytyjskich ptaków, większość z nich z podpisami w języku średnioangielskim. Wśród przedstawionych ptaków znajdują się m.in. głuptak ("ganett"), kormoran ("cormerant"), kurka wodna ("more hen"), bocian ("stork"), pliszka ("waysteter"), dzięcioł ("wodewale") i drozd ("roddoke").

</doc>
<doc id="3551767" url="https://pl.wikipedia.org/wiki?curid=3551767" title="Josif Niepran">
Josif Niepran



</doc>
<doc id="3551768" url="https://pl.wikipedia.org/wiki?curid=3551768" title="The Ecstasy of Gold">
The Ecstasy of Gold

The Ecstasy of Gold (, ) – utwór muzyczny autorstwa Ennio Morricone stanowiący część ścieżki dźwiękowej do filmu „"Dobry, zły i brzydki"” w reżyserii Sergio Leone. Częściowo dzięki popularności filmu, utwór stał się jedną z najlepiej znanych i najwyżej ocenianych kompozycji w karierze Morricone. W filmie pojawia się w scenie, w której Tuco (Eli Wallach) w amoku przeczesuje cmentarz wojenny w poszukiwaniu grobu, w którym znajdować się ma 200 tysięcy dolarów w złotych monetach.
Kompozycję, będącą jednym z najlepiej rozpoznawalnych motywów muzycznych autorstwa Ennio Morricone, otwiera charakterystyczny motyw grany na rożku angielskim, pojawiający się w filmie już wcześniej w scenach, w których występuje grany przez Clinta Eastwooda „Dobry”. Po chwili ciszy muzyka powraca w postaci głównego motywu muzycznego wygrywanego na oboju, podczas gdy tło tworzą cztery dźwięki powtarzane bez końca na fortepianie. Po kilku taktach dołączają budujące napięcie dzwony, po nich instrumenty smyczkowe, trąbki, chór Alessandro Alessandroniego „I Cantori Moderni”, a w końcu wokaliza śpiewana przez sopranistkę Eddę Dell'Orso.
Gdy Amerykański Instytut Filmowy przyznał Clintowi Eastwoodowi specjalną nagrodę za jego wkład w rozwój branży filmowej w Stanach Zjednoczonych, ten przybył na galę przy dźwiękach „The Ecstasy of Gold”, by podkreślić rolę, jaką w jego karierze odegrały filmy Sergio Leone.
Wersja Metalliki.
Amerykański zespół heavymetalowy Metallica wykorzystuje utwór „The Ecstasy of Gold” jako motyw otwierający koncerty grupy od roku 1983; utwór znalazł się też na albumach koncertowych Metallica Through the Never, S&amp;M oraz . Zagrana przez członków zespołu heavymetalowa wersja utworu (z minimalistyczną linią wokalną oraz gitarą wiodącą Jamesa Hetfielda) znalazła się na albumie poświęconym kompozytorowi, We All Love Ennio Morricone (a także wykonana przez band podczas koncertu w Kopenhadze podczas trasy koncertowej promującej album studyjny "Death Magnetic" (2008)). To wykonanie nominowano do nagrody Grammy za najlepszy instrumentalny utwór rockowy. Utwór ten pojawia się również w zapowiedzi gry wideo oraz jest jednym z utworów w grze, choć nie można go zagrać. Notowano go na 21. miejscu listy "Billboard's Mainstream Rock" w kwietniu 2007.

</doc>
<doc id="3551770" url="https://pl.wikipedia.org/wiki?curid=3551770" title="Serie C w rugby union">
Serie C w rugby union



</doc>
<doc id="3551773" url="https://pl.wikipedia.org/wiki?curid=3551773" title="O’Neill (Nebraska)">
O’Neill (Nebraska)

O’Neill – miasto w Stanach Zjednoczonych, w stanie Nebraska, siedziba administracyjna hrabstwa Holt.

</doc>
<doc id="3551775" url="https://pl.wikipedia.org/wiki?curid=3551775" title="Mniejszość romska w Polsce">
Mniejszość romska w Polsce



</doc>
<doc id="3551776" url="https://pl.wikipedia.org/wiki?curid=3551776" title="Tecumseh (Nebraska)">
Tecumseh (Nebraska)

Tecumseh – miasto w Stanach Zjednoczonych, w stanie Nebraska, siedziba administracyjna hrabstwa Johnson.

</doc>
<doc id="3551777" url="https://pl.wikipedia.org/wiki?curid=3551777" title="Order Gwelfów">
Order Gwelfów

Order Gwelfów (niem. "Gwelfen-Orden", "Guelphen-Orden", ang. "Guelphic Order", "Order of the Guelph") – order ustanowiony w 1815 przez brytyjskiego regenta Jerzego Augusta Fryderyka na pamiątkę wstąpienia hanowerskiej dynastii Gwelfów na tron brytyjski. Po zakończeniu brytyjsko-hanowerskiej unii personalnej w 1837 nadawany wyłącznie przez władców Królestwa Hanoweru. Po wcieleniu królestwa do Prus w 1866 do został zniesiony jako odznaczenie państwowe i odtąd istniał wyłącznie jako order domowy pretendentów do hanowerskiego tronu.
Dewizą orderową było łacińskie motto hanoweskiej dynastii "NEC ASPERA TERRENT" ("nawet przeciwności nie odstraszają"). Odznakę orderową wieszano na jasnoniebieskiej wstędze.
Podział na klasy.
Od 1815 (ustanowienie odznaczenia):
dodatkowo
Od 1841 (odnowienie orderu):
dodatkowo
W 1866 (likwidacja królestwa):
dodatkowo:

</doc>
<doc id="3551779" url="https://pl.wikipedia.org/wiki?curid=3551779" title="Ogallala">
Ogallala

Ogallala – miasto w Stanach Zjednoczonych, w stanie Nebraska, siedziba administracyjna hrabstwa Keith.

</doc>
<doc id="3551780" url="https://pl.wikipedia.org/wiki?curid=3551780" title="Królewski Order Welfów">
Królewski Order Welfów



</doc>
<doc id="3551781" url="https://pl.wikipedia.org/wiki?curid=3551781" title="Nikołaj Gietmanski">
Nikołaj Gietmanski

Nikołaj Nazarowicz Gietmanski, ros. Николай Назарович Гетманский (ur. , zm. 14 października 1944) – radziecki oficer.
Życiorys.
Urodził się w 1904. Brał udział w II wojnie światowej w szeregach Armii Czerwonej. W stopniu kapitana służył w szeregach 276 Dywizji Strzelców Piechoty. Wraz z frontem wschodnim dotarł na tereny polskie. Poległ w walkach z Niemcami 14 października 1944 w rejonie Drohobycza.
Został pochowany w mogile nr 33 na terenie kwatery żołnierzy Armii Czerwonej na Cmentarzu Centralnym w Sanoku.

</doc>
<doc id="3551786" url="https://pl.wikipedia.org/wiki?curid=3551786" title="Resul Tekeli">
Resul Tekeli

Resul Tekeli (ur. 16 września 1986 w Stambule) – turecki siatkarz, grający na pozycji środkowego.
Sukcesy klubowe.
Puchar Turcji:
Mistrzostwo Turcji:
Superpuchar Turcji:
Puchar CEV:
Liga Mistrzów:
Sukcesy reprezentacyjne.
Liga Europejska:

</doc>
<doc id="3551796" url="https://pl.wikipedia.org/wiki?curid=3551796" title="Mister Twister (film 1963)">
Mister Twister (film 1963)

Mister Twister (ros. Мистер Твистер) – radziecki film animowany z 1963 roku w reżyserii Anatolija Karanowicza powstały na podstawie utworu Samuiła Marszaka o tym samym tytule.
Film wchodzi w skład serii płyt DVD "Animowana propaganda radziecka (cz. 1: Amerykańscy Imperialiści)".
Fabuła.
Amerykański milioner Twister wyjeżdża wraz z żoną i córką do Leningradu. Mister Twister jest wrogo nastawiony do innych ras niż biała. Cechuje go rasizm i ksenofobia, dlatego też nie chce zatrzymać się w hotelu, w którym przebywają Murzyni. Konsjerż postanawia dać mu nauczkę.
Animatorzy.
Giennadij Sokolski, Jurij Norsztejn, Jurij Klepacki

</doc>
<doc id="3551797" url="https://pl.wikipedia.org/wiki?curid=3551797" title="Buchacz (stacja kolejowa)">
Buchacz (stacja kolejowa)

Buchacz – dawna wąskotorowa kolejowa stacja towarowa w Radzionkowie, w dzielnicy Buchacz, w województwie śląskim, w Polsce. Stacja była zlokalizowana w przybliżeniu na kilometrze 7,2 linii z Bytomia Rozbarku do Suchej Góry Wąskotorowej.

</doc>
<doc id="3551800" url="https://pl.wikipedia.org/wiki?curid=3551800" title="Grizzly Adams Wolfsburg">
Grizzly Adams Wolfsburg



</doc>
<doc id="3551801" url="https://pl.wikipedia.org/wiki?curid=3551801" title="Jan Wesley">
Jan Wesley



</doc>
<doc id="3551804" url="https://pl.wikipedia.org/wiki?curid=3551804" title="Bytom Rozbark">
Bytom Rozbark

Bytom Rozbark – dawna wąskotorowa kolejowa stacja towarowa w Bytomiu, w dzielnicy Rozbark, w województwie śląskim, w Polsce. Stacja była zlokalizowana w przybliżeniu na kilometrze 0,0 linii do Suchej Góry i na linii z Pola Północnego do Miasteczka Śląskiego Huty.
Obecną nazwę stacji ma nosić planowany przystanek osobowy na linii kolejowej nr 131, który ma zostać wybudowany w ramach polepszenia dostępu do połączeń aglomeracyjnych.

</doc>
<doc id="3551806" url="https://pl.wikipedia.org/wiki?curid=3551806" title="Campeonato Uruguayo de Rugby">
Campeonato Uruguayo de Rugby



</doc>
<doc id="3551812" url="https://pl.wikipedia.org/wiki?curid=3551812" title="Irena Filuk">
Irena Filuk

Irena Maria Filuk ps. „Elunia” (ur. 21 września 1924 w Otwocku) – polska działaczka podziemia niepodległościowego w czasie II wojny światowej w ramach struktur Armii Krajowej.
Życiorys.
Córka Leona Tyralewskiego, żołnierza II Brygady Legionów Polskich i Marii z domu Huss. W Armii Krajowej działała od września 1943 do stycznia 1945, w Zgrupowaniu „Żelbet”, baon V „Bolesław” kompania II (dowódca mjr „Godziemba”) drużyna XVI w Krakowie. Początkowo była kolporterką prasy podziemnej (Biuletyn Informacyjny), później łączniczką. Po ukończeniu tajnego kursu sanitarnego opiekowała się rannymi żołnierzami „Żelbetu”, pełniąc nadal funkcję łączniczki. Od połowy maja 1944, po przeszkoleniu, była szyfrantką mjr. „Godziemby”.
Uczęszczała na komplety tajnego nauczania, po zakończeniu wojny ukończyła studia na Wydziale Chemii Uniwersytetu Jagiellońskiego. W 1948 roku wyszła za mąż za Jerzego Filuka i przeniosła się na Wybrzeże.
Odznaczona Krzyżem Kawalerskim Polonia Restituta, Krzyżem Armii Krajowej, odznaką Weterana Walk o Niepodległość, medalem „Siły Zbrojne w Służbie Ojczyzny”, medalem „Pro Memoria” oraz medalem „Za zasługi dla obronności kraju”.
Po reaktywowaniu Światowego Związku Żołnierzy Armii Krajowej, od listopada 1997 pracowała przez cztery kadencje jako sekretarz gdyńskiego koła Związku.

</doc>
<doc id="3551815" url="https://pl.wikipedia.org/wiki?curid=3551815" title="Adam Kinzinger">
Adam Kinzinger

Adam Daniel Kinzinger (ur. 27 lutego 1978) – amerykański polityk i wojskowy, członek Partii Republikańskiej i kongresman ze stanu Illinois (od roku 2011).
Życiorys.
W 2000 roku uzyskał tytuł licencjata na Illinois State University. W latach 1998–2003 był jednym z najmłodszych członków zarządu w historii hrabstwa McLean.
W 2009 roku postanowił kandydować do Kongresu USA. Początkowo reprezentował jedenasty okręg wyborczy stanu Illinois. Po zmianie granic okręgów od 2012 roku reprezentuje szesnasty okręg wyborczy stanu Illinois. W 2020 roku ponownie zwyciężył głosowanie z poparciem 64,8%.
29 października 2021 ogłosił, że nie będzie kandydował do Kongresu w 2022 roku.
Służba wojskowa.
W 2003 roku Kinzinger zrezygnował z zarządu w hrabstwie McLean i dołączył do Sił Powietrznych Stanów Zjednoczonych. W listopadzie 2003 roku został mianowany podporucznikiem, a później otrzymał odznakę załogi lotniczej. 
Kinzinger był początkowo pilotem KC-135 Stratotankera i latał na misjach w Ameryce Południowej, Guamie, Iraku i Afganistanie. Później przeszedł na pilotowanie samolotu obserwacyjnego RC-26 i dwukrotnie stacjonował w Iraku. W ramach kontynuacji służby w Air National Guard w lutym 2019 r. Kinzinger został umieszczony na granicy USA z Meksykiem w ramach starań o utrzymanie bezpieczeństwa na granicy. 
Poglądy.
Kinzinger sprzeciwia się dopuszczaniu późnej aborcji i wykorzystywaniu funduszy federalnych na aborcję lub ubezpieczeniu zdrowotnemu, które finansują aborcję. Głosował także przeciwko ustawie o równości nadającej większe prawa społeczności LGBT. Trafił na pierwsze strony gazet jako rzadki republikański urzędnik skłonny krytykować prezydenta Donalda Trumpa.
Życie osobiste.
W 2006 roku został okrzyknięty przez Czerwony Krzyż Winsconsin „Bohaterem Roku” za inicjatywę w obronie kobiety zaatakowanej przez nożownika. Dzięki tej inicjatywie mimo poderżniętego gardła kobieta przeżyła. Za ten akt Kinzinger otrzymał także Medal Lotnika, oraz Krzyż Valley Forge za bohaterstwo od Gwardii Narodowej. 
W czerwcu 2019 r. Kinzinger zaręczył się z Sofią Boza-Holman, byłym doradcą Johna Boehnera i doradcą wiceprezydenta Mike'a Pence'a. Pobrali się 16 lutego 2020 r. Uczęszcza do bezdenominacyjnego ewangelikalnego kościoła "Village Christian Church" w Channahon.

</doc>
<doc id="3551818" url="https://pl.wikipedia.org/wiki?curid=3551818" title="Peter Roskam">
Peter Roskam

Peter James Roskam (ur. 13 września 1961) – amerykański polityk, członek Partii Republikańskiej i kongresman ze stanu Illinois (w latach 2007-2019).

</doc>
<doc id="3551821" url="https://pl.wikipedia.org/wiki?curid=3551821" title="Żółcień metylowa">
Żółcień metylowa

Żółcień metylowa – organiczny związek chemiczny z grupy barwników azowych, pochodna azobenzenu i dimetyloaniliny, służący jako wskaźnik pH.
Właściwości.
Zakres pH zmiany barwy wynosi 2,9–4,0; zmienia się ona od czerwonej (pH &lt; 2,9) do żółtej (pH &gt; 4,0). Żółcień metylowa jest rozpuszczalna m.in. w etanolu, benzenie, chloroformie, eterze dietylowym i naftowym, kwasach mineralnych, olejach; dobrze w pirydynie.
Zastosowanie.
Była używana jako barwnik spożywczy, np. do margaryny, została jednak wycofana w latach 30. XX wieku. Według danych Rapid Alert System for Food and Feed w latach 2005–2010 odnotowano cztery przypadki nielegalnego barwienia żywności (mieszanki przypraw z curry) żółcienią metylenową (raz w 2006, 3 razy w 2009).
Poza żywnością stosowano ją np. do barwienia mydeł i tworzyw sztucznych oraz w woskach i innych barwnych preparatach dekoracyjnych do mebli. Według opracowania "8th Report on Carcinogens" (National Institute of Environmental Health Sciences, 1998) w USA nie jest produkowana ani wykorzystywana komercyjnie.
Zagrożenia.
Żółcień metylowa jest silnie trująca po spożyciu. U pracowników narażonych na kontakt z substancją obserwowano stany zapalne skóry. Brak jest informacji o szkodliwości przy narażeniu chronicznym oraz o rakotwórczości dla ludzi, jednak u zwierząt stwierdzono indukcję chorób nowotworowych po podawaniu doustnym. Podejrzewa się, że jest rakotwórcza także dla ludzi.

</doc>
<doc id="3551822" url="https://pl.wikipedia.org/wiki?curid=3551822" title="Żółcień masłowa">
Żółcień masłowa



</doc>
<doc id="3551827" url="https://pl.wikipedia.org/wiki?curid=3551827" title="Mistrz Ołtarza św. Bartłomieja">
Mistrz Ołtarza św. Bartłomieja

Mistrz Ołtarza św. Bartłomieja – anonimowy artysta niemiecki czynny w latach 1470–1510 w Utrechtcie i Kolonii.
Geneza przydomku.
Przydomek pochodzi od wizerunków św. Bartłomieja przedstawionych w centralnej i bocznej części ołtarza z kościoła Św. Kolumby w Kolonii. Święty Bartłomiej stoi pomiędzy innymi świętymi: Janem Ewangelistą, Małgorzatą, Agnieszką, Cecylią, Jakubem Młodszym i Krystyną. Postacie stoją na tle złotej, brokatowej zasłonie, nad którą widoczne jest pasmo krajobrazu na błękitnym tle. Harmonię symetrycznie ustawionych figur burzy klęcząca przy św. Bartłomieju postać fundatora we wczesnym okresie zamalowanego a następnie odsłoniętego. Cechą charakterystyczną są bogate w kolory stroje świętych. Jest to późna praca Mistrza Ołtarza św. Bartłomieja.
Twórczość i przypisywane prace.
Mistrz Ołtarza św. Bartłomieja był głównie portrecistą. Kształcił się prawdopodobnie w północnych Niderlandach. W jego pracach można zauważyć wpływy stylów Stephana Lochnersa i Rogiera van der Weydena. W 1480 roku był aktywny w Kolonii. Za najwcześniejszą pracę uznaje się dwanaście całostronicowych iluminacji wykonanych dla "Godzinek Sofii van Bylant" datowanych na rok 1475. Innymi wczesnymi pracami z 1480 są "Pokłon Trzech Króli" i "Madonna z Dzieciątkiem i ze św. Anną", w których widoczne są wpływy niderlandzkiej sztuki. Łącznie Mistrzowi Ołtarza św. Bartłomieja przypisuje się ok. trzydziestu prac z czego kilka również czeladnikom z jego pracowni. Zachowało się wiele kopii jego prac wykonanych przez późniejszych artystów.

</doc>
<doc id="3551828" url="https://pl.wikipedia.org/wiki?curid=3551828" title="Candice Miller">
Candice Miller

Candice S. Miller (ur. 7 maja 1954) – amerykańska polityk, członkini Partii Republikańskiej i kongreswoman ze stanu Michigan (od roku 2003).

</doc>
<doc id="3551830" url="https://pl.wikipedia.org/wiki?curid=3551830" title="Miłość to słowa dwa">
Miłość to słowa dwa

Miłość to słowa dwa – singel kompozytora Piotra Rubika, promujący album i koncert "Pieśni szczęścia". Premiera singla odbyła się 21 września 2015 roku. Tekst do utworu napisał Zbigniew Książek. Piosenkę wykonują Agnieszka Przekupień i Marcin Januszkiewicz. 
Autorstwo i wydanie.
Autorem tekstu jest Zbigniew Książek, melodię skomponował Piotr Rubik a piosenkę zaśpiewali Agnieszka Przekupień i Marcin Januszkiewicz. Kompozycja utrzymana jest w stylistyce łączącej muzykę latino, muzykę chóralną i pop.
Nagranie zostało wydane 21 września w formacie digital download przez wytwórnię Magic Records. Piosenka promuje album "Pieśni szczęścia", który został wydany 20 listopada 2015 roku.
Teledysk.
22 września 2015 roku odbyła się premiera teledysku do piosenki w reżyserii Piotra Smoleńskiego. Materiał wideo powstawał na terenie szkoły jazdy konnej "PaTaTaj" we wsi Kanie. W wideoklipie poza Piotrem Rubikiem i wykonawcami występuje również dwójka uczestników programu "Mali Giganci", Małgosia Kowal i Kacper Dąbkowski. W nagraniu udział wziął chór i orkiestra Filharmonii Świętokrzyskiej.

</doc>
<doc id="3551833" url="https://pl.wikipedia.org/wiki?curid=3551833" title="Tomasz Jabłoński">
Tomasz Jabłoński

Tomasz Jabłoński (ur. 29 grudnia 1988 w Gdyni) – polski bokser.
Walczy w wadze średniej (do 75 kg). Reprezentuje klub Sako Gdańsk. Jest kapitanem drużyny występującej w World Series of Boxing – Rafako Hussars Poland .
Życiorys.
Do jego osiągnięć należą cztery medale mistrzostw Polski – dwa złote (2012, 2014), srebrny (2010) i brązowy (2011). W 2010 zajął trzecie miejsce na Turnieju im. Feliksa Stamma, na tym samym turnieju w 2012 był drugi. W Samokowie w 2015 został wicemistrzem Europy. Wystąpił na Igrzyskach Olimpijskich w Rio de Janeiro w 2016, przegrywając 9 sierpnia pierwszą walkę.

</doc>
<doc id="3551838" url="https://pl.wikipedia.org/wiki?curid=3551838" title="Dekanat ignaliński">
Dekanat ignaliński

Dekanat ignaliński – jeden z 9 dekanatów archidiecezji wileńskiej na Litwie. Składa się z 19 parafii, 21 kościołów. 

</doc>
<doc id="3551840" url="https://pl.wikipedia.org/wiki?curid=3551840" title="Johannes Semper">
Johannes Semper

Johannes Semper (ur. 22 marca 1892 w Tuhalaane, zm. 1970) – estoński pisarz, badacz literatury, polityk, tłumacz. Autor tekstu do Hymnu Estońskiej Socjalistycznej Republiki Radzieckiej.
Życiorys.
Urodził się 22 marca 1892 w Tuhalaane. Jego ojcem był nauczyciel. Ukończył germanistykę i romanistykę na uniwersytecie w Petersburgu. Od 1911 do 1917 związany był z ruchem literackim Młoda Estonia. W latach 1914-1915 pełnił funkcję nauczyciela w gimnazjum w Parnawie. W 1915 studiował architekturę w Rydze. Od 1917 do 1920 związany był z grupą literacką "Siuru", a następnie, od 1921 do 1922 – Tarapita.  W następnych latach przebywał w Rosji, Berlinie i Paryżu. Następnie studiował literaturę na uniwersytecie w Tartu. Studia ukończył w 1928. Od 1930 do 1940 był redaktorem pisma "Looming".
Po aneksji Estonii przez Związek Radziecki w 1940, Semper stał się członkiem sowieckiego rządu, pełniąc funkcję ministra edukacji w latach 1940-1941. W latach 1944-1946 pełnił funkcję prezesa Związku Pisarzy Estońskiej Socjalistycznej Republiki Radzieckiej. Był autorem słów do hymnu Estońskiej Socjalistycznej Republiki Radzieckiej.
W latach 50. Semper padł ofiarą represji, jakie spotykały środowisko literackie. Oskarżany był o bycie wrogiem ludu i literatury sowieckiej oraz o "burżuazyjny formalizm"; w wyniku tych oskarżeń hymn Estońskiej SRR można było od tego momentu wykonywać wyłącznie w wersji instrumentalnej, bez tekstu.
Wybrana twórczość.
Inne.
Ponadto Semper był też autorem książek reportażowych (m.in. "Wzdłuż i wszerz po Europie", 1936, "Pod krzyżem Południa", 1937) i dramatów (m.in. "Przełom", 1944). Napisał też zbiór esejów "Analiza wątków ludowych pieśni ludowych w Kalevipoegu" (1924) oraz przekładał literaturę obcą, w tym m.in. Dantego, Boccacia i Victora Hugo.

</doc>
<doc id="3551841" url="https://pl.wikipedia.org/wiki?curid=3551841" title="Letnie Grand Prix w skokach narciarskich 2015 – Courchevel">
Letnie Grand Prix w skokach narciarskich 2015 – Courchevel

Trzeci indywidualny konkurs cyklu Letniego Grand Prix w skokach narciarskich w sezonie 2015 odbył się we francuskim Courchevel. Konkurs indywidualny rozegrano 14 sierpnia, natomiast kwalifikacje do nich dzień wcześniej.

</doc>
<doc id="3551844" url="https://pl.wikipedia.org/wiki?curid=3551844" title="Eva Klímková">
Eva Klímková

Eva Klímková (ur. 12 października 1997 w Pradze) – czeska modelka.
Eva Klímková urodziła się w 1997 roku w Pradze, gdzie od września 2013 roku jest studentką ogrodnictwa i florystyki. Podpisała kontrakt z agencją modelingową Elite Models. We wrześniu 2013 zwyciężyła w finale czeskich eliminacji Elite Model Look, które odbyły się w sali hiszpańskiej zamku na Hradczanach w Pradze. Następnie przebywała kilka tygodni na sesji zdjęciowej w Tokio jako fotomodelka dla magazynów mody "Spur Magazine Japan" oraz "L´OFFICIEL Singapore Magazine".
Reprezentowała Czechy w światowym finale castingu Elite Model Look w Chinach, gdzie zdobyła 21 listopada 2013 w Shenzhen pierwszą nagrodę; kontrakt w wysokości 150.000 euro.
W 2014 roku pozowała jako fotomodelka dla magazynów mody "Elle Czech", "Marie Claire" oraz "Elle Russia".

</doc>
<doc id="3551845" url="https://pl.wikipedia.org/wiki?curid=3551845" title="Haruo">
Haruo

 – męskie imię japońskie.
Możliwa pisownia.
Haruo można zapisać używając wielu różnych znaków kanji i może znaczyć m.in.:

</doc>
<doc id="3551846" url="https://pl.wikipedia.org/wiki?curid=3551846" title="Eva Klimkova">
Eva Klimkova



</doc>
<doc id="3551848" url="https://pl.wikipedia.org/wiki?curid=3551848" title="Grand Prix Japonii 2015">
Grand Prix Japonii 2015

Grand Prix Japonii 2015 (oficjalnie 2015 Formula 1 Japanese Grand Prix) – czternasta eliminacja Mistrzostw Świata Formuły 1 w sezonie 2015. Grand Prix odbyło się w dniach 25–27 września 2015 roku na torze Suzuka International Racing Course w Suzuce.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3551849" url="https://pl.wikipedia.org/wiki?curid=3551849" title="2015 Formula 1 Japanese Grand Prix">
2015 Formula 1 Japanese Grand Prix



</doc>
<doc id="3551851" url="https://pl.wikipedia.org/wiki?curid=3551851" title="I liga paragwajska w piłce nożnej (2011)">
I liga paragwajska w piłce nożnej (2011)

Mistrzem Paragwaju turnieju Apertura został klub Club Nacional, natomiast wicemistrzem Paragwaju turnieju Apertura - Club Olimpia.
Mistrzem Paragwaju turnieju Clausura został klub Club Olimpia, natomiast wicemistrzem Paragwaju turnieju Clausura - Cerro Porteño.
Do turniejów międzynarodowych zakwalifikowały się następujące kluby:
O spadku do drugiej ligi decydował średni dorobek z trzech ostatnich sezonów. Spadły dwa kluby - 3 de Febrero Ciudad del Este i General Caballero Asunción.
Na ich miejsce awansował mistrz drugiej ligi Cerro Porteño Presidente Franco oraz wicemistrz drugiej ligi Sportivo Carapeguá.
Sumaryczna tabela sezonu 2011.
O spadku z ligi decydował średni dorobek z trzech ostatnich sezonów.

</doc>
<doc id="3551862" url="https://pl.wikipedia.org/wiki?curid=3551862" title="Nowe Bródno">
Nowe Bródno

Nowe Bródno – część miasta i osiedle mieszkaniowe w dzielnicy Targówek w Warszawie.
Opis.
Osada Nowe Bródno powstała na piaszczystych polach na zachód od Starego Bródna, po wybudowaniu w 1877 Kolei Nadwiślańskiej i uruchomieniu stacji Praga (obecnie Warszawa-Praga). W rejonie obecnych ulic Wysockiego, Oliwskiej i Toruńskiej i dawnej Białołęckiej powstały kolejowe warsztaty remontowe oraz budynki mieszkaniowe (w znacznej części drewniane) dla kolejarzy i ich rodzin.
W kolejnych latach rozbudowa kolei przyczyniła się do rozbudowy peryferyjnych terenów Nowego Bródna – Śliwic, Targówka i Pelcowizny. Wybudowano dużą stację rozrządową na Bródnie, wiele magazynów i składów.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) m.in. Nowe Bródno, położone w tamtym czasie w gminie Bródno.
Od lat 20. do 1939 roku powstało tu kilkadziesiąt kamienic i domów jednorodzinnych.
28 września 1924 roku uruchomiono tu linię tramwajową 21.
Podczas II wojny światowej wiele zabudowań Nowego Bródna uległo zniszczeniu.
W 1961 rozpisano konkurs architektoniczny na projekt nowej dzielnicy na 60 tys. mieszkańców. Wygrał go zespół w składzie: Jerzy Stanisławski, Janina Szulecka, Tadeusz Szulecki. Budowa nowego osiedla zniekształciła częściowo przebieg dawnych ulic (np. Białołęckiej, którą na południowym odcinku, od ul. Odrowąża do Bartniczej nazwano ul. Wysockiego, a na środkowym – ul. Ogińskiego).

</doc>
<doc id="3551864" url="https://pl.wikipedia.org/wiki?curid=3551864" title="Władisław Bajcajew">
Władisław Bajcajew

Władisław Borisowicz Bajcajew (ros. Владислав Борисович Байцаев; ur. 17 sierpnia 1990) – rosyjski, a od 2022 roku węgierski zapaśnik startujący w stylu wolnym.
Zajął piąte miejsce na mistrzostwach świata w 2022. Mistrz Europy w 2018, wicemistrz z 2011 i 2022; trzeci w 2013. Triumfator igrzysk wojskowych w 2015 i trzeci w 2019. Pierwszy w Pucharze Świata w 2019; drugi w 2014 i piąty w 2017. Wojskowy mistrz świata z 2018. Mistrz Europy juniorów w 2010, trzeci na MŚ juniorów w 2009. Mistrz Rosji w 2019; drugi w 2015, 2017 i 2018, a trzeci w 2014 i 2016 roku.

</doc>
<doc id="3551866" url="https://pl.wikipedia.org/wiki?curid=3551866" title="Szamil Kudijamagomiedow">
Szamil Kudijamagomiedow

Szamil Kudijamagomiedowicz Kudijamagomiedow (ros. Шамиль Кудиямагомедович Кудиямагомедов; ur. 9 maja 1993) – rosyjski zapaśnik startujący w stylu wolnym. Zajął piętnaste miejsce na mistrzostwach świata w 2013. Złoty medalista mistrzostw Europy w 2016 i brązowy w 2018.
Drugi w Pucharze Świata w 2014 i 2016. Wicemistrz uniwersjady w 2013. Triumfator igrzysk wojskowych w 2015 i mistrzostw świata wojskowych w 2016. Trzeci na MŚ juniorów w 2012. Mistrz Rosji w 2013 i wicemistrz w 2014, 2015 i 2017 roku.

</doc>
<doc id="3551867" url="https://pl.wikipedia.org/wiki?curid=3551867" title="Acamaz Sanakojew">
Acamaz Sanakojew

Acamaz Inałowicz Sanakojew (ros. Ацамаз Иналович Санакоев; ur. 8 czerwca 1992) – rosyjski zapaśnik startujący w stylu wolnym. Drugi w Pucharze Świata w 2014 i 2016 i piąty w 2017. Mistrz Europy juniorów w 2012. Wicemistrz Rosji w 2013 i trzeci w 2016 roku.

</doc>
<doc id="3551871" url="https://pl.wikipedia.org/wiki?curid=3551871" title="Agaton">
Agaton



</doc>
<doc id="3551872" url="https://pl.wikipedia.org/wiki?curid=3551872" title="Achmied Gadżymagomiedow">
Achmied Gadżymagomiedow

Achmied Szyjawdinowicz Gadżymagomiedow (ros. Ахмед Шиявдинович Гаджимагомедов; ur. 21 kwietnia 1990) – rosyjski zapaśnik startujący w stylu wolnym. Brązowy medalista mistrzostw świata w 2018. Zdobył złoty medal na mistrzostwach Europy w 2018; srebrny w 2019 i brązowy w 2017. Drugi w Pucharze Świata w 2014 i szósty w 2012. Mistrz Rosji w 2018 i trzeci w 2015 roku.

</doc>
<doc id="3551874" url="https://pl.wikipedia.org/wiki?curid=3551874" title="Chietag Cabołow">
Chietag Cabołow

Chietag Nikołajewicz Cabołow (ros. Хетаг Николаевич Цаболов; ur. 17 listopada 1991) – rosyjski, a od 2021 roku serbski zapaśnik osetyjskiego pochodzenia, startujący w stylu wolnym.
Złoty medalista mistrzostw świata w 2014, a srebrny w 2017. Dziewiąty na mistrzostwach Europy w 2018. Triumfator igrzysk wojskowych w 2015 i 2019, a także MŚ wojskowych w 2016, 2017 i 2018. Drugi w Pucharze Świata w 2014 i 2016. Mistrz świata juniorów w 2011. Mistrz Rosji w 2014 i 2017; drugi w 2018, 2019 i 2020 roku.

</doc>
<doc id="3551875" url="https://pl.wikipedia.org/wiki?curid=3551875" title="Ramazan Szamsudinow">
Ramazan Szamsudinow

Ramazan Szamsudinowowicz Szamsudinow (ros. Рамазан Шамсудинович Шамсудинов; ur. 9 maja 1988) – rosyjski zapaśnik dagestańskiego pochodzenia, startujący w stylu wolnym. Drugi w Pucharze Świata w 2014 i dziewiąty w 2012. Trzeci w mistrzostwach Rosji w 2011 roku.

</doc>
<doc id="3551876" url="https://pl.wikipedia.org/wiki?curid=3551876" title="Alibiekgadży Emiejew">
Alibiekgadży Emiejew

Alibiekgadży Zurkanajewicz Emiejew (ros. Алибекгаджи Зурканаевич Эмеев; ur. 22 sierpnia 1992) – rosyjski zapaśnik dagestańskiego pochodzenia, startujący w stylu wolnym. Drugi w Pucharze Świata w 2014. Trzeci na mistrzostwach Rosji w 2013 roku.

</doc>
<doc id="3551877" url="https://pl.wikipedia.org/wiki?curid=3551877" title="Murad Nuchkadijew">
Murad Nuchkadijew

Murad Abdusałamowicz Nuchkadijew (ros. Мурад Абдусаламович Нухкадиев; ur. 15 marca 1994) – rosyjski zapaśnik startujący w stylu wolnym. Drugi w Pucharze Świata w 2014. Wicemistrz akademickich MŚ w 2018 roku.
Trzeci na mistrzostwach Rosji w 2014 i 2016 roku.

</doc>
<doc id="3551878" url="https://pl.wikipedia.org/wiki?curid=3551878" title="Władimir Flegontow">
Władimir Flegontow

Władimir Wasiljewicz Flegontow (ros. Владимир Васильевич Флегонтов; ur. 22 sierpnia 1987) – rosyjski zapaśnik startujący w stylu wolnym. Drugi w Pucharze Świata w 2014 roku.

</doc>
<doc id="3551879" url="https://pl.wikipedia.org/wiki?curid=3551879" title="Abdulcadir Gabeire Farah">
Abdulcadir Gabeire Farah

Abdulcadir Gabeire Farah (ur. 1955, zm. 21 września 2015) – polsko-somalijski historyk oraz działacz społeczny.
Życiorys.
Urodził się w Dżidżiga w Ogadenie (obecnie Etiopia), dorastał w stolicy – Mogadiszu. Został porzucony przez ojca i matkę, gdy miał rok. Ojciec umiera, gdy ma około 8 lat. W szkole podstawowej dorabiał jako sprzedawca owoców.
Po zakończeniu szkoły średniej wraz z dwoma kolegami udał się w pieszą podróż do stolicy Sudanu w celu podjęcia studiów. Posiadając oszczędności 240 dolarów, nie posiadając paszportu, pieszo przeszli około 2000 kilometrów z Mogadiszu do Nairobi, a następnie przez Ugandę do Chartumu, podróż trwała 5 miesięcy.
Studiował kierunek „Historia cywilizacji” na Uniwersytecie Omdurman w Sudanie.
Był wykładowcą Institute for Social Studies w Jemenie. W 1989 roku przybył do Polski i jako pierwszy Afrykanin (po transformacji systemowej) uzyskał w kraju status uchodźcy. W 2007 roku był, wraz z Jolantą Opalińską, założycielem Fundacji dla Somalii. W latach 2007-2010 piastował funkcje wiceprezesa, a od 2010 do śmierci w 2015 roku funkcję prezesa Fundacji dla Somalii. Był między innymi inicjatorem i koordynatorem działań na rzecz Domu Dziecka w Godenlabe oraz remontu Szpitala w Adado. W 2012 roku zasiadł w jury Ogólnopolskiego konkursu literackiego na opowiadanie tematycznie związane z Afryką. W 2014 roku uzyskał polskie obywatelstwo, w tym samym roku został również wyróżniony nagrodą Złotego Wachlarza 2014 w kategorii „Osoba” przyznaną mu przez Międzynarodową Organizację ds. Migracji (International Organization for Migration).
Znał 8 języków.
W maju 2015 roku wyraził chęć wystartowania w wyborach prezydenckich w Somalii zaplanowanych na 2016 rok. 17 września 2015 roku udał się w tygodniową podróż do Somalii. Zginął 21 września w wyniku wybuchu samochodu pułapki w dzielnicy rządowej Mogadiszu, gdzie odbywała się konferencja na temat wyborów prezydenckich i parlamentarnych w 2016 roku. Tuż przed śmiercią został powołany przez Rzecznika Praw Obywatelskich Adama Bodnara w skład Komisji Ekspertów ds. Migrantów w Biurze RPO.

</doc>
<doc id="3551880" url="https://pl.wikipedia.org/wiki?curid=3551880" title="Bubba Ray Dudley">
Bubba Ray Dudley



</doc>
<doc id="3551881" url="https://pl.wikipedia.org/wiki?curid=3551881" title="Royal Rumble 2015">
Royal Rumble 2015



</doc>
<doc id="3551882" url="https://pl.wikipedia.org/wiki?curid=3551882" title="WWE Fastlane 2015">
WWE Fastlane 2015



</doc>
<doc id="3551883" url="https://pl.wikipedia.org/wiki?curid=3551883" title="Extreme Rules 2015">
Extreme Rules 2015



</doc>
<doc id="3551884" url="https://pl.wikipedia.org/wiki?curid=3551884" title="WWE Payback 2015">
WWE Payback 2015



</doc>
<doc id="3551885" url="https://pl.wikipedia.org/wiki?curid=3551885" title="Elimination Chamber 2015">
Elimination Chamber 2015



</doc>
<doc id="3551886" url="https://pl.wikipedia.org/wiki?curid=3551886" title="Money in the Bank 2015">
Money in the Bank 2015



</doc>
<doc id="3551887" url="https://pl.wikipedia.org/wiki?curid=3551887" title="Elimination Chamber 2014">
Elimination Chamber 2014



</doc>
<doc id="3551888" url="https://pl.wikipedia.org/wiki?curid=3551888" title="Extreme Rules 2014">
Extreme Rules 2014



</doc>
<doc id="3551889" url="https://pl.wikipedia.org/wiki?curid=3551889" title="Payback 2014">
Payback 2014



</doc>
<doc id="3551890" url="https://pl.wikipedia.org/wiki?curid=3551890" title="Money in the Bank 2014">
Money in the Bank 2014



</doc>
<doc id="3551891" url="https://pl.wikipedia.org/wiki?curid=3551891" title="WWE Battleground 2014">
WWE Battleground 2014



</doc>
<doc id="3551892" url="https://pl.wikipedia.org/wiki?curid=3551892" title="SummerSlam 2014">
SummerSlam 2014



</doc>
<doc id="3551893" url="https://pl.wikipedia.org/wiki?curid=3551893" title="Night of Champions 2014">
Night of Champions 2014



</doc>
<doc id="3551894" url="https://pl.wikipedia.org/wiki?curid=3551894" title="Hell in a Cell 2014">
Hell in a Cell 2014



</doc>
<doc id="3551895" url="https://pl.wikipedia.org/wiki?curid=3551895" title="Survivor Series 2014">
Survivor Series 2014



</doc>
<doc id="3551900" url="https://pl.wikipedia.org/wiki?curid=3551900" title="Tom MacArthur">
Tom MacArthur

Thomas Charles „Tom“ MacArthur (ur. 16 października 1960) – amerykański polityk, członek Partii Republikańskiej i kongresman ze stanu New Jersey (w latach 2015-2019).

</doc>
<doc id="3551903" url="https://pl.wikipedia.org/wiki?curid=3551903" title="Rumunia na Mistrzostwach Świata w Lekkoatletyce 2015">
Rumunia na Mistrzostwach Świata w Lekkoatletyce 2015

Rumunia na Mistrzostwach Świata w Lekkoatletyce 2015 – reprezentacja Rumunii podczas Mistrzostw Świata w Pekinie liczyła 16 zawodników, z których żaden nie zdobył medalu.

</doc>
<doc id="3551905" url="https://pl.wikipedia.org/wiki?curid=3551905" title="Claudia Stef">
Claudia Stef



</doc>
<doc id="3551908" url="https://pl.wikipedia.org/wiki?curid=3551908" title="Stanisław Ślesicki">
Stanisław Ślesicki

Stanisław Piotr Ślesicki (ur. 18 stycznia 1913 w Cierpigorzu, zm. 15 września 2015) – podpułkownik Wojska Polskiego, adwokat, uczestnik kampanii wrześniowej, Honorowy Obywatel Mławy.
Życiorys.
W latach 1931–1935 studiował na Wydziale Prawa Uniwersytetu Warszawskiego. Na stopień podporucznika został mianowany ze starszeństwem z 1 stycznia 1938 i 2413. lokatą w korpusie oficerów rezerwy piechoty.
W czasie kampanii wrześniowej 1939 walczył na stanowisku dowódcy III plutonu 8. kompanii 80 pułku piechoty. Wziął udział w bitwie pod Mławą, a podczas odwrotu 80 pułku piechoty w kierunku Płońska jego oddział stanowił część straży tylnej. Następnie brał udział w obronie Warszawy. Był jeńcem niemieckich oflagów w Itzehoe, Sandbostel, Lubece i Dössel.
Po wojnie pracował między innymi jako prawnik w Polskiej Misji Repatriacyjnej i radca prawny w Ministerstwie Kultury PRL. Zmarł 15 września 2015 i został pochowany na cmentarzu Bródnowskim w Warszawie (kwatera 114U-9-7)..

</doc>
<doc id="3551913" url="https://pl.wikipedia.org/wiki?curid=3551913" title="Park Makiet „Mikroskala” w Koninie">
Park Makiet „Mikroskala” w Koninie

Centrum Edukacji i Rozrywki Park Makiet „Mikroskala” w Koninie – placówka edukacyjno-wystawiennicza (park miniatur), znajdująca się w Koninie. Park Makiet mieści się na terenie Centrum Rozrywki „Kropka” przy ul. Świętojańskiej 20h.
Park Makiet został otwarty w maju 2013 roku. W ramach ekspozycji prezentowane jest ponad 50 makiet modelarskich, z czego część jest interaktywna, a widz sam uruchamia poszczególne elementy makiet. Makiety przedstawiają sceny o następującej tematyce:
Poza Parkiem Makiet na terenie Centrum Rozrywki znajdują się: kino 6D, „kapsuła czasu”, plac zabaw oraz automaty do gier oraz placówki gastronomiczne i handlowe.

</doc>
<doc id="3551915" url="https://pl.wikipedia.org/wiki?curid=3551915" title="Eben">
Eben



</doc>
<doc id="3551919" url="https://pl.wikipedia.org/wiki?curid=3551919" title="Shamil Kudiyamagomedov">
Shamil Kudiyamagomedov



</doc>
<doc id="3551921" url="https://pl.wikipedia.org/wiki?curid=3551921" title="Atsamaz Sanakoev">
Atsamaz Sanakoev



</doc>
<doc id="3551922" url="https://pl.wikipedia.org/wiki?curid=3551922" title="Akhmed Gadzhimagomedov">
Akhmed Gadzhimagomedov



</doc>
<doc id="3551923" url="https://pl.wikipedia.org/wiki?curid=3551923" title="Khetag Tsabolov">
Khetag Tsabolov



</doc>
<doc id="3551924" url="https://pl.wikipedia.org/wiki?curid=3551924" title="Ramazan Shamsutdinov">
Ramazan Shamsutdinov



</doc>
<doc id="3551927" url="https://pl.wikipedia.org/wiki?curid=3551927" title="Alibeggadji Emeev">
Alibeggadji Emeev



</doc>
<doc id="3551928" url="https://pl.wikipedia.org/wiki?curid=3551928" title="Murad Nukhadiev">
Murad Nukhadiev



</doc>
<doc id="3551929" url="https://pl.wikipedia.org/wiki?curid=3551929" title="Vladimir Flegontov">
Vladimir Flegontov



</doc>
<doc id="3551932" url="https://pl.wikipedia.org/wiki?curid=3551932" title="Jehor Bezuhły">
Jehor Bezuhły

Jehor Bezuhły (ukr. Єгор Безуглий; ur. 1 października 1991 w Charkowie) – ukraiński hokeista, reprezentant Ukrainy.
Kariera.
Od 2014 zawodnik HC GKS Katowice w rozgrywkach Polskiej Hokej Ligi. W barwach klubu grał w sezonie PHL 2014/2015. Od sierpnia 2015 zawodnik Generals Kijów. Od listopada 2016 zawodnik Donbasu Donieck. Przed sezonem 2022/2023 przeszedł do drużyny Charkiwśki Berserky.
Grał w kadrach juniorskich Ukrainy. Uczestniczył w turnieju mistrzostw świata juniorów do lat 20 w 2010, 2011 (Dywizja I). Został kadrowiczem seniorskiej kadry Ukrainy. Uczestniczył w turnieju hokeja mężczyzn na Zimowej Uniwersjadzie 2013.

</doc>
<doc id="3551934" url="https://pl.wikipedia.org/wiki?curid=3551934" title="Jehor Bezuhłyj">
Jehor Bezuhłyj



</doc>
<doc id="3551935" url="https://pl.wikipedia.org/wiki?curid=3551935" title="Grzegorz Lipiec">
Grzegorz Lipiec



</doc>
<doc id="3551936" url="https://pl.wikipedia.org/wiki?curid=3551936" title="Mszał Hrvoja">
Mszał Hrvoja

Mszał Hrvoja – bogato iluminowany rękopiśmienny mszał głagolicki z początku XV wieku, wykonany dla bośniackiego księcia Hrvoje Vukčića Hrvatinića.
Manuskrypt zawiera 247 pergaminowych kart. Datowany jest na ok. 1403–1404 rok. Spisany został przez skrybę imieniem Butko, przypuszczalnie na obszarze północnej Dalmacji. W warstwie językowej zawiera wyraźny wpływ lokalnych dialektów chorwackich. Manuskrypt zdobi 96 miniatur oraz 380 ozdobnych inicjałów. Iluminacje księgi zostały wykonane przez lokalnych artystów, widoczny jest w nich jednak wyraźny wpływ ówczesnego malarstwa italskiego.
Jakiś czas po powstaniu mszał trafił do Budy, gdzie stanowił część kolekcji królewskiej Macieja Korwina. Zagrabiony w 1526 roku przez Turków został wywieziony do Stambułu i włączony do zbiorów biblioteki pałacu Topkapı, gdzie znajduje się do dziś. Wydanie krytyczne mszału ogłosili w 1891 roku Vatroslav Jagić, Lajos Thallóczy i Franz Wickhoff. W 1973 roku opublikowano jego faksymile wraz z transkrypcją na alfabet łaciński.

</doc>
<doc id="3551938" url="https://pl.wikipedia.org/wiki?curid=3551938" title="Self Made Vol. 3">
Self Made Vol. 3

Self Made Vol. 3 – trzeci kompilacja z serii "Self Made" amerykańskiej wytwórni Maybach Music Group. Światowa premiera odbyła się 17 września 2013 roku. Wydawnictwo ukazało się nakładem wytwórni Maybach Music Group oraz Atlantic Records. Tak jak przy poprzednich kompilacjach, tak i tu występują artyści MMG: Rick Ross, Meek Mill, Wale, Stalley, French Montana, Omarion, Rockie Fresh, Gunplay, Young Breed i Torch. Natomiast wśród gości pojawili się Yo Gotti, Lil Boosie, Birdman, J. Cole, Fabolous, Pusha T, Hit-Boy i Lupe Fiasco oraz wielu innych.
Album zadebiutował na 4. miejscu amerykańskiej listy sprzedaży Billboard 200 z wynikiem 50 000 egzemplarzy w pierwszym tygodniu. W drugim i trzecim tygodniu sprzedaż wyniosła kolejno 16 000 i 8 000 sztuk.

</doc>
<doc id="3551940" url="https://pl.wikipedia.org/wiki?curid=3551940" title="Nurofen">
Nurofen



</doc>
<doc id="3551941" url="https://pl.wikipedia.org/wiki?curid=3551941" title="Richard G. Scott">
Richard G. Scott

Richard Gordon Scott (ur. 7 listopada 1928 w Pocatello, zm. 22 września 2015 w Salt Lake City) – amerykański inżynier nuklearny i duchowny Kościoła Jezusa Chrystusa Świętych w Dniach Ostatnich.
Życiorys.
Richard G. Scott urodził się 7 listopada 1928 roku w Pocatello, jako syn Kennetha Leroya i Mary Whittle Scott. W wieku 5 lat przeniósł się wraz z rodzicami do Waszyngtonu, gdzie jego ojciec pracował w Departamencie Rolnictwa, a potem jako asystent sekretarza rolnictwa.
Praca zawodowa.
Ukończył studia z zakresu inżynierii mechanicznej na George Washington University, a także grał w zespole jazzowym. Pracował jako prywatny konsultant dla firm atomowych. Pełnił funkcję przedstawiciela regionalnego w Urugwaju, Paragwaju, Karolinie Południowej, Karolinie Północnej, Wirginii i na Waszyngtonie. Skonstruował reaktor jądrowy dla USS Nautilus, pierwszego okrętu US Navy o napędzie atomowym.
Kariera duchownego.
1 października 1983 roku został ordynowany członkiem Kworum Dwunastu Apostołów, a 1 października 1988 roku Apostołem Kościoła Jezusa Chrystusa Świętych w Dniach Ostatnich.
W 2008 roku został wyróżniony tytułem doctora honoris causa na Uniwersytecie Brighama Younga.
Zmarł 22 września 2015 roku.

</doc>
<doc id="3551945" url="https://pl.wikipedia.org/wiki?curid=3551945" title="Kościół poewangelicki w Bisztynku">
Kościół poewangelicki w Bisztynku

Kościół poewangelicki – jeden z zabytkowych kościołów w Bisztynku, w województwie warmińsko-mazurskim. Obecnie jest nieużytkowany. Od 2002 roku jest remontowany.
Kamień węgielny pod budowę świątyni został wmurowany w dniu 10 listopada 1883 roku w rocznicę urodzin Marcina Lutra. Koszt budowy został oszacowany na sumę 50 tysięcy ówczesnych marek niemieckich. W dniu 29 listopada 1888 roku budowla została oddana do użytku. W tym samym dniu konsekrował ją superintendent (odpowiednik biskupa w kościele rzymskokatolickim) D. Carus. kościół został wzniesiony w stylu neogotyckim. W 1945 roku i w latach późniejszych wyposażenie świątyni zostało rozszabrowane. W dniu 29 stycznia 1945 roku żołnierze Armii Czerwonej ostrzelali kościół ogniem karabinów maszynowych. Do dnia dzisiejszego widoczne są po tym ślady na elewacji północnej. Od 1945 roku świątynia nie spełniała już funkcji religijnych i wyznaniowych. W kościele został urządzony magazyn mebli. W latach siedemdziesiątych XX wieku budowla została zniszczona przez pożar. Prawdopodobnie został on wzniecony po to, aby ukryć malwersacje finansowe w handlu meblami. Ruiny świątyni straszyły przez wiele lat. W 2002 roku gmina ewangelicka przekazała zniszczony obiekt rzymskokatolickiej parafii św. Macieja i Przenajdroższej Krwi Pana Jezusa. W tym samym roku ówczesny proboszcz tej parafii, ksiądz Stanisław Majewski, rozpoczął remont kościoła. Dzięki jego zaangażowaniu została odbudowana wieża, konstrukcja dachu, została założona nowa instalacja elektryczna, wnętrze zostało otynkowane.

</doc>
<doc id="3551949" url="https://pl.wikipedia.org/wiki?curid=3551949" title="Denys Isajenko">
Denys Isajenko

Denys Wiktorowycz Isajenko (ukr. Денис Вікторович Ісаєнко; ur. 17 marca 1980 w Nowoszepełyczach) – ukraiński hokeista, reprezentant Ukrainy, trener.
Kariera.
Występował w rozgrywkach ukraińskiej ekstraligi, białoruskiej ekstraligi. Od 2015 do stycznia 2016 zawodnik Generals Kijów. Od stycznia 2016 zawodnik HK Krzemieńczuk. Przed sezonem 2022/2023 wznowił karierę i ponownie został graczem HK Krzemieńczuk.
Grał w kadrach juniorskich Ukrainy. Uczestniczył w turnieju mistrzostw świata juniorów do lat 20 edycji 2000. Brał udział w turnieju zimowej uniwersjady edycji 2001. W barwach reprezentacji seniorskiej uczestniczył w turniejach mistrzostw świata w 2004, 2005, 2006, 2007 (Elita), 2010, 2011, 2012, 2014, 2016, 2017 (Dywizja I).
Kariera trenerska.
W sezonie 2016/2017 był trenerem żeńskiego zespołu hokejowego ŻHK Ławyna Krzemieńczuk. W połowie 2018 został asystentem w sztabie klubu HK Krzemieńczuk. Funkcję pełnił w sezonie UHL 2018/2019.

</doc>
<doc id="3551950" url="https://pl.wikipedia.org/wiki?curid=3551950" title="Sebastian Bednarczyk">
Sebastian Bednarczyk

Sebastian Bednarczyk (ur. 21 września 1989) – polski lekkoatleta, sprinter, z klubem AZS AWF Kraków sięgnął w 2013 roku po klubowe mistrzostwo Polski. Indywidualnie akademicki wicemistrz Polski w biegu na 100 metrów, wicemistrz Polski seniorów w sztafecie 4 x 100 metrów. W 2011 roku brązowy medal MMP dał mu awans na Młodzieżowe Mistrzostwa Europy w Ostrawie
W sezonie 2014 znalazł się w składzie Kadry Narodowej w bobslejach.

</doc>
<doc id="3551951" url="https://pl.wikipedia.org/wiki?curid=3551951" title="Joachim Metzner">
Joachim Metzner

Joachim Metzner (ur. 5 października 1943 w Głubczycach) – filolog, reformator, nauczyciel, wykładowca, 1989-2012 rektor Uniwersytetu Nauk Stosowanych w Kolonii, doctor honoris causa Politechniki Warszawskiej z 2005 roku.
Życiorys.
Studiował literaturę, lingwistykę i teologię. Jego praca doktorska nosi tytuł „Destrukcja osobowości, a koniec świata. Relacje pomiędzy występowaniem [formowaniem się] urojeń, a wyobraźnią literacką". W 1982 został powołany na stanowisko dziekana Wydziału Pedagogiki Społecznej Uniwersytetu w Kolonii. Dwa lata później został prorektorem ds. Nauczania, Studenckich i Reformy Studiów. W latach 1989-2012 sprawował funkcję rektora Uniwersytetu Nauk Stosowanych w Kolonii. Prof. Metzner jest specjalistą w kwestii nauk komputerowych i językowych. Badał dostosowanie języka poleceń maszyny do użytku człowieka. Był zaangażowany w rozwój języka poleceń użytecznych dla dzieci i osób. Niektóre z tych rozwiązań są nadal użyteczne przy rozwoju aplikacji po stronie użytkownika, takie jak przeglądarki sieciowe czy języki programowania (np. JavaScript). Aktywnie uczestniczył w nawiązywaniu współpracy polsko-niemieckiej, za zasługi w tej dziedzinie w 1999 przyznano mu Order Zasługi Rzeczypospolitej Polskiej.
W 2005 otrzymał tytuł doktora honoris causa Politechniki Warszawskiej.

</doc>
<doc id="3551953" url="https://pl.wikipedia.org/wiki?curid=3551953" title="Osiękla nierówna">
Osiękla nierówna

Osiękla nierówna ("Merismodes anomala" (Pers.) Singer) – gatunek podstawczaków z rodziny "Niaceae".
Systematyka i nazewnictwo.
Pozycja w klasyfikacji według Index Fungorum: "Merismodes, Niaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ten został po raz pierwszy opisany w 1796 r. jako "Peziza anomala" przez Ch. H. Persoona. Później przez różnych autorów zaliczany był w randze gatunku, podgatunku lub odmiany do różnych innych rodzajów i gatunków. Obecną, uznaną przez Index Fungorum nazwę nadał mu w roku 1975 Rolf Singer, przenosząc go do rodzaju "Merismodes". 
Niektóre synonimy nazwy naukowej:
Nazwę polską podał Franciszek Błoński w 1896 roku. 
Morfologia.
Tworzy gęsto upakowane skupiska z zewnątrz kudłato owłosionych owocników z otworkiem na szczycie. Mają barwę jasnobrązową lub brązową. Pojedynczy owocnik ma wysokość do 0,8 mm i średnicę do 0,5 mm. Włoski mają średnicę 5,5–7 × 5,5–6,5 mikrometrów, są skręcone i mają jaśniejsze końce. Ich krawędzie są inkrustowane. Zarodniki są elipsoidalne, wydłużone, o rozmiarach 8,6 × 3,5 μm.
Występowanie i siedlisko.
Występowanie tego gatunku potwierdzone zostało w Ameryce Północnej, Europie, na Wyspach Kanaryjskich i Mongolii. W Europie jest szeroko rozprzestrzeniony. Do 2003 r. na terenie Polski jego stanowiska opisano w około 10 pozycjach piśmiennictwa mykologicznego. Według W. Wojewody w Polsce jest dość częsty i nie wydaje się być zagrożony. Znajduje się jednak w internetowym rejestrze gatunków grzybów zagrożonych. Po 2007 r. przez hobbystów-amatorów opisany został na wielu stanowiskach. 
Występuje w lasach i parkach. Rozwija się na opadłych gałązkach różnych drzew liściastych, najczęściej na brzozie, grabie, buku, topoli, wierzbie. Owocniki wytwarza przez cały rok.
Znaczenie.
Saprotrof. Z jego grzybni wyekstrahowano strobiluryny A i B. Są to dwa nowe cytostatyczne i przeciwgrzybicze, antybiotyki z grupy (E) -beta-metoksyakrylanu. Ich budowę rozszyfrowano za pomocą metod spektroskopowych. Antybiotyki te hamują wzrost komórek ludzkich i zwierzęcych oraz różnorodnych grzybów. Strobiluryny A jak i B są silnymi inhibitorami oddychania
Gatunki podobne.
Bardzo podobna jest osiękla kępkowa ("Merismodes fasciculata"), a także niektóre inne gatunki z rodzaju "Cyphellopsis" i "Merismodes". Trochę pomocny może być sposób wyrastania owocników: osiękla kępkowa zwykle tworzy okrągłe kępki, a osiękla nierówna raczej podłużne pasma. Pewne rozróżnienie tych gatunków wymaga jednak badań mikroskopowych, zwłaszcza porównania zarodników

</doc>
<doc id="3551954" url="https://pl.wikipedia.org/wiki?curid=3551954" title="Cyphellopsis anomala">
Cyphellopsis anomala



</doc>
<doc id="3551955" url="https://pl.wikipedia.org/wiki?curid=3551955" title="Merismodes anomala">
Merismodes anomala



</doc>
<doc id="3551957" url="https://pl.wikipedia.org/wiki?curid=3551957" title="Parafia Trójcy Przenajświętszej w Twereczu">
Parafia Trójcy Przenajświętszej w Twereczu

Parafia Trójcy Przenajświętszej w Twereczu (lt. Tverečiaus Švč. Trejybės parapija) – parafia rzymskokatolicka w Twereczu. Jest parafią w Dekanacie Ignalińskim archidiecezji wileńskiej.
Historia.
Źródła historyczne podają datę 21 lipca 1501 roku podpisania aktu fundacyjnego przez możnowładców Wieszgailos, a 24 lipca, osiedlenia w Twereczu Kanoników regularnych, zwanych "białymi augustianami". W 1501 roku zbudowano murowany kościół pod wezwaniem Trójcy Świętej. W 1622 roku Piotr Pac nadał kościołowi folwark Orszweta oraz wieś Kukucie, a jego żona w 1644 roku wieś Jauniškės. W 1662 roku wojewoda trocki Mikołaj Stefan Pac zbudował nowy murowany kościół oraz klasztor. W 1744 roku parafia leżała w dekanacie brasławskim diecezji wileńskiej. W 1832 roku skasowany został klasztor Kanoników regularnych.
W 1852 zbudowano nowy, drewniany kościół, na miejsce starego pochodzącego z 1501 roku. W 1862 roku odbudowano kościół po pożarze.
W latach 1880-1885 proboszczem w Twereczu był ks. Jonas Burba, odprawiający nabożeństwa w języku litewskim. Dzięki jego staraniom w 1884 roku zaprojektowano nowy kościół, jednak władze nie wyraziły zgody na jego budowę. W drugiej połowie XIX wieku do Twerecza przydzielano księży nie mówiących po litewsku, jednak wikary K. Majewski poduczył się języka samodzielnie i ok. roku 1875 kazania wygłaszał w języku litewskim. W 1898 roku, kiedy na budowę kościoła nie była już potrzebna zgoda władz, inżynier B. Kokijevskis-Kozėla zaprojektował nowy, murowany kościół. Stary został zburzony w 1901 roku, a nabożeństwa odprawiano na plebanii. Dzięki staraniom proboszcza Antanasa Slapšysa-Slapšinskasa oraz ofiar wiernych w 1906 roku w Twereczu stanął nowy murowany kościół. Podczas I wojny światowej uszkodzone zostały wieże kościoła, ich remont trwał do 1925 roku.
W dwudziestoleciu międzywojennym parafia leżała w dekanacie święciańskim archidiecezji wileńskiej. Od 1928 roku na polecenie abp Romualda Jałbrzykowskiego nabożeństwa odbywały się tylko w języku polskim. Od 1932 roku organista Leon Bielinis (1882-1941) w okolicach Twerecza zbierał i spisywał pieśni ludowe. W 1951 roku proboszcz ks. Juozapas Karaliukas został aresztowany i był uwięziony przez 5 miesięcy.

</doc>
<doc id="3551958" url="https://pl.wikipedia.org/wiki?curid=3551958" title="Akio">
Akio

 – męskie imię japońskie.
Możliwa pisownia.
Akio można zapisać używając wielu różnych znaków kanji i może znaczyć m.in.:

</doc>
<doc id="3551961" url="https://pl.wikipedia.org/wiki?curid=3551961" title="Dekanat Łódź-Chojny">
Dekanat Łódź-Chojny



</doc>
<doc id="3551964" url="https://pl.wikipedia.org/wiki?curid=3551964" title="Marian Waldemar Kuczyński">
Marian Waldemar Kuczyński



</doc>
<doc id="3551969" url="https://pl.wikipedia.org/wiki?curid=3551969" title="Hüttau">
Hüttau

Hüttau – gmina w Austrii, w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 1500 mieszkańców (1 stycznia 2015).

</doc>
<doc id="3551970" url="https://pl.wikipedia.org/wiki?curid=3551970" title="Huettau">
Huettau



</doc>
<doc id="3551971" url="https://pl.wikipedia.org/wiki?curid=3551971" title="Hüttschlag">
Hüttschlag

Hüttschlag – gmina w Austrii, w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 887 mieszkańców (1 stycznia 2015).
Współpraca.
Miejscowość partnerska:

</doc>
<doc id="3551973" url="https://pl.wikipedia.org/wiki?curid=3551973" title="Huettschlag">
Huettschlag



</doc>
<doc id="3551975" url="https://pl.wikipedia.org/wiki?curid=3551975" title="Pfarrwerfen">
Pfarrwerfen

Pfarrwerfen – gmina w Austrii, w kraju związkowym Salzburg, w powiecie St. Johann im Pongau. Liczy 2212 mieszkańców (1 stycznia 2015).

</doc>
<doc id="3551976" url="https://pl.wikipedia.org/wiki?curid=3551976" title="Werfenweng">
Werfenweng

Werfenweng – gmina w Austrii, w kraju związkowym Salzburg, w powiecie St. Johann im Pongau. Według danych Austriackiego Urzędu Statystycznego liczyła 940 mieszkańców (1 stycznia 2015).

</doc>
<doc id="3551977" url="https://pl.wikipedia.org/wiki?curid=3551977" title="Parafia św. Józefa w Trąbkach">
Parafia św. Józefa w Trąbkach

Parafia św. Józefa w Trąbkach – parafia rzymskokatolicka w Trąbkach.
Parafia liczy 3811 wiernych, wchodzi w skład dekanatu garwolińskiego w diecezji siedleckiej. Na cmentarzu parafialnym znajdują się 3 mogiły żołnierzy Wojska Polskiego, którzy polegli w 1939 r. Nie są znane nazwiska poległych.
Historia.
W 1924 r. wydzielono część terytorium z parafii Garwolin. W domu, wypożyczonym przez Ignacego Hordliczkę, właściciela znajdującej się tu huty szkła, urządzono tymczasową kaplicę i utworzona została parafia. Kamień węgielny pod budowę kościoła poświęcił w 1928 r. bp Czesław Sokołowski. Budowę ukończono w 1934 r.; konsekrowany w 1975 r. Styl pseudoromański z elementami eklektyzmu.
Terytorium parafii obejmuje miejscowości: Trąbki, Lipówki, Poschłę, Puznówkę, Wygodę. W Puznówce jest kościół filialny pw. Matki Bożej Fatimskiej.

</doc>
<doc id="3551978" url="https://pl.wikipedia.org/wiki?curid=3551978" title="Dekanat Łódź-Retkinia">
Dekanat Łódź-Retkinia



</doc>
<doc id="3551979" url="https://pl.wikipedia.org/wiki?curid=3551979" title="Goldegg im Pongau">
Goldegg im Pongau

Goldegg im Pongau – gmina w Austrii, w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 2476 mieszkańców (1 stycznia 2015).

</doc>
<doc id="3551987" url="https://pl.wikipedia.org/wiki?curid=3551987" title="HK Krzemieńczuk">
HK Krzemieńczuk

HK Krzemieńczuk (ukr. ХК Кременчук – transkr. pol. "HK Kremenczuk") – ukraiński klub hokejowy z siedzibą w Krzemieńczuku.
Historia.
W edycji UHL 2019/2020, wydłużonej czasowo z uwagi na pandemię COVID-19, Krzemieńczuk zdobył pierwszy w historii klubu tytuł mistrzowski. Drużynę poprowadził do triumfu trener Ołeksandr Sawycki. W siódmym meczu rozgrywki finałowej Krzemieńczuk wygrał z Donbasem Donieck po dogrywce 3:2, a zwycięskiego gola zdobył w 67 minucie kapitan drużyny, Rosjanin Nikołaj Kisielow. W edycji UHL 2021/2022 doszło do rozpadu ligi, a następnie przerwania rozgrywek wskutek inwazji Rosji na Ukrainę, po czym drużynie z Krzemieńczuka uznaniowo przyznano srebrny medal. Z tego tytułu drużyna latem 2022 została zgłoszona do Pucharu Kontynentalnego 2022/2023, zajmując miejsce wycofanego mistrza Ukrainy, Sokiłu Kijów. Przed sezonem 2022/2023 w składzie drużyny HK Krzemieńczuk po raz pierwszy od edycji 2014/2015 nie było ani jednego zawodnika spoza Ukrainy.
Trenerzy.
Od 2016 do 2019 asystentem w sztabie trenerskim był Pawło Michonik. Do 2017 trenerem był Dmytro Pidhurski, od tego roku I trenerem został Ołeksandr Sawycki (w tym czasie Sawycki był selekcjonerem kadry Ukrainy, a Pidhurski został jego asystentem). W połowie 2018 do sztabu trenerskiego, złożonego z Sawyckiego i Pawła Michonika, dołączył były zawodnik zespołu, Denys Isajenko. W 2019 do sztabu Sawyckiego weszli Ołeksandr Sokołow i Dmytro Sumeć.

</doc>
<doc id="3551988" url="https://pl.wikipedia.org/wiki?curid=3551988" title="Dekanat Łódź-Teofilów">
Dekanat Łódź-Teofilów



</doc>
<doc id="3551989" url="https://pl.wikipedia.org/wiki?curid=3551989" title="KS AZS AWF Kraków">
KS AZS AWF Kraków



</doc>
<doc id="3551991" url="https://pl.wikipedia.org/wiki?curid=3551991" title="Lekkoatletyka na Igrzyskach Wspólnoty Narodów 2014 – bieg na 100 m mężczyzn T37">
Lekkoatletyka na Igrzyskach Wspólnoty Narodów 2014 – bieg na 100 m mężczyzn T37

Bieg na dystansie 100 metrów mężczyzn T37 był jedną z konkurencji lekkoatletycznych rozgrywanych podczas XX Igrzysk Wspólnoty Narodów w Glasgow. Zawody rozegrane zostały na stadionie Hampden Park. Biegi eliminacyjne i finał zostały rozegrane 28 lipca 2014 roku. Mistrzem w tej konkurencji został Południowoafrykańczyk Fanie van der Merwe. W rywalizacji wzięło udział 12 biegaczy z ośmiu reprezentacji. Zawodnicy startujący w tej konkurencji muszą kwalifikować się do paraolimpijskiej kategorii niepełnosprawności T37.
Eliminacje.
Rozegrano dwa biegi eliminacyjne. Awans do biegu finałowego uzyskiwali trzej najlepsi zawodnicy z każdego wieku i dwóch zawodników z najlepszymi czasami. Najlepszy wynik w eliminacjach uzyskał reprezentant Republiki Południowej Afryki Fanie van der Merwe.
Bieg 1
Bieg 2

</doc>
<doc id="3551994" url="https://pl.wikipedia.org/wiki?curid=3551994" title="Las Vegas (singel)">
Las Vegas (singel)

Las Vegas – singiel szwedzkiego piosenkarza Martina Stenmarcka napisany przez Tima Larssona, Tobiasa Lundgrena, Johana Franssona i Niklasa Edbergera oraz umieszczony na reedycji jego drugiego albumu studyjnego zatytułowanego "Think of Me" wydanego w 2005 roku.
W połowie listopada 2004 roku utwór został ogłoszony jedną z 32 propozycji (wybranych spośród ponad 3 tys. zgłoszeń) do stawki konkursowej krajowych eliminacji eurowizyjnych "Melodifestivalen 2005". 26 lutego 2005 roku został zaprezentowany przez Stenmarcka w trzecim półfinale selekcji i z pierwszego miejsca awansował do finału, w którym został przedstawiony jako pierwszy w kolejności i ostatecznie wygrał po zdobyciu łącznie 212 punktów w głosowaniu jurorów oraz telewidzów, dzięki czemu został propozycją reprezentującą Szwecję w 50. Konkursie Piosenki Eurowizji organizowanym w Kijowie. 
21 maja numer został zaprezentowany przez piosenkarza w finale widowiska, w którym zajął ostatecznie dziewiętnaste miejsce z 30 punktami na koncie.
Utwór zadebiutował na siódmym miejscu listy przebojów w Szwecji, tydzień później dotarł na szczyt zestawienia.
W kwietniu ukazał się oficjalny teledysk do utworu, który został nakręcony w Las Vegas.
Lista utworów.
CD single

</doc>
<doc id="3552000" url="https://pl.wikipedia.org/wiki?curid=3552000" title="Adam Gadomski">
Adam Gadomski

Adam Gadomski (ur. w 1959 w Katowicach) – polski fizyk, profesor nauk fizycznych.
Życiorys.
Studiował fizykę techniczną na Politechnice Śląskiej w Gliwicach do 1984. Tamże pracował od 1986, zajmując się fizyką powierzchni ciała stałego. Od 1989 pracował na Uniwersytecie Śląskim w Katowicach. Pracę doktorską "Metody konstruowania modeli dyfuzyjnego formowania agregatów" obronił w 1992 (promotorem był prof. Zbigniew Grzywna). W latach 1993-1994 przebywał na stażu w Grazu, a od 1995 pracował na Uniwersytecie Technologiczno-Przyrodniczym w Bydgoszczy, w Zakładzie Fizyki Teoretycznej. W 1999 habilitował się na Uniwersytecie Śląskim na podstawie pracy "Zastosowanie teorii heterogenicznych przemian fazowych w układach złożonych umiarkowanie zaglomerowanych ". W 2001 został profesorem nadzwyczajnym Uniwersytetu Technologiczno-Przyrodniczego, a od 13 stycznia 2009 jest profesorem nauk fizycznych.

</doc>
<doc id="3552020" url="https://pl.wikipedia.org/wiki?curid=3552020" title="Filon z Larysy">
Filon z Larysy



</doc>
<doc id="3552022" url="https://pl.wikipedia.org/wiki?curid=3552022" title="Park Miniatur Olszowa">
Park Miniatur Olszowa

Park Miniatur Olszowa – park miniatur, położony we wsi Olszowa (powiat strzelecki). Obiekt jest prywatnym przedsięwzięciem Aleksandra Materli, powstałym na terenie dawnej stadniny koni i zajmującym powierzchnię ok. 2,5 ha.
Park został otwarty w lipcu 2014 roku. Na jego obszarze zlokalizowane sporządzone w skali 1:25 miniatury następujących budowli sakralnych z terenu Polski, Włoch, Portugalii, Francji oraz Izraela:
Oprócz miniatur na terenie Parku znajdują się: park linowy, bawialnia oraz restauracja i zaplecze noclegowe. Park organizuje imprezy okolicznościowe oraz zwiedzanie grupowe.
Park jest obiektem całorocznym, czynnym codziennie. Wstęp jest płatny.
W 2015 roku Park otrzymał certyfikat Opolskiej Regionalnej Organizacji Turystycznej, przyznany w konkursie na „Najlepszy Produkt Turystyczny – Certyfikat POT”.

</doc>
<doc id="3552024" url="https://pl.wikipedia.org/wiki?curid=3552024" title="Run &amp; Hide">
Run &amp; Hide

Run &amp; Hide – singiel niemieckiej piosenkarki Gracii Baur umieszczony na reedycji jej drugiego albumu studyjnego zatytułowanego "Think of Me" z 2005. Piosenkę napisali David Brandes, Jane Tempest i John O’Flynn.
W lutym 2005 piosenka znalazła się w stawce konkursowej programu "Germany 12 Points" wyłaniającego utwór reprezentujący Niemcy w 50. Konkursie Piosenki Eurowizji. 12 marca został zaprezentowany przez Baur w finale selekcji jako ósmy w kolejności i zajął pierwsze miejsce po zdobyciu łącznie 52,8% głosów telewidzów, dzięki czemu został przez nią wykonany w finale konkursu organizowanego w Kijowie. Po finale selekcji producent piosenkarki David Brandes został posądzony o manipulację wynikami sprzedaży singla, co miało pomóc utworowi dotarcie na krajową listę przebojów, a co za tym idzie – otrzymanie „dzikiej karty” od organizatorów eurowizyjnych eliminacji. Zdaniem Media Control GfK International, niemieckiej agencji przygotowującej m.in. cotygodniowe notowania piosenek, producent zawyżał wyniki sprzedaży zakupem dwóch tysięcy egzemplarzy singla. Agencja zdecydowała się na zbanowanie utworu na krajowych listach przebojów na czas trzech tygodni. Producenta poparła wówczas m.in. sama Baur, która dodała, że „w końcu to Niemcy głosowali na piosenkę, a nie pozycja na listach przebojów”. W kwietniu niemiecki dziennik „Bild” przygotował petycję, w której zachęcał Baur do rezygnacji z udziału w konkursie. List otwarty podpisało także kilku wcześniejszych reprezentantów Niemiec w konkursie, w tym m.in. Ireen Sheer (1978), Nicole (1982), Nino De Angelo (1989), Guildo Horn (1998), Corinna May (2002) i Lou (2003). Piosenka została zaprezentowana przez Baur w finale konkursu rozgrywanego 21 maja i zajęła ostatnie, 24. miejsce z 4 punktami na koncie.
Lista utworów.
CD single

</doc>
<doc id="3552027" url="https://pl.wikipedia.org/wiki?curid=3552027" title="Cornuticlava binaiae">
Cornuticlava binaiae

Cornuticlava binaiae – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z pojedynczego okazu samca rozpiętości skrzydeł 22 mm. Głowa i tułów białe. Przednie skrzydła białe z brązowawym podbarwieniem, brązowymi plamkami i brązowawymi kropkami na żyłkach. Tylne skrzydła białe. Narządy rozrodcze samca odznaczają się wyraźnym brzusznym wyrostkiem osadzonym pośrodku unkusa, obecnością wyrostków bocznych zawieszki i ściętym na końcu edeagusem.
Owad znany wyłącznie z indonezyjskiej wyspy Seram.

</doc>
<doc id="3552032" url="https://pl.wikipedia.org/wiki?curid=3552032" title="Isodemis solea">
Isodemis solea

Isodemis solea – gatunek motyla z rodziny zwójkowatych.
Gatunek ten został opisany w 2013 roku przez Józefa Razowskiego.
Motyl znany z pojedynczego okazu samca rozpiętości skrzydeł 12 mm. Głowa i tułów rdzawobrązowe. Przednie skrzydła jasnordzawe z ciemnordzawobrązowymi znakami. Skrzydła tylne brązowe. Narządy rozrodcze samca odznaczają się nieco ściętym u nasady i wklęśniętym u wierzchołka unkusem, małą zawieszką i smukłym edeagusem.
Owad znany wyłącznie z indonezyjskiej wyspy Seram.

</doc>
<doc id="3552034" url="https://pl.wikipedia.org/wiki?curid=3552034" title="Krystyna Wojtczak">
Krystyna Wojtczak

Krystyna Wojtczak – polska prawnik, doktor habilitowana nauk prawnych, specjalizuje się w prawie administracyjnym i nauce o administracji, nauczyciel akademicki Uniwersytetu im. Adama Mickiewicza w Poznaniu.
Życiorys.
Prawo i administrację ukończyła w 1976 na Wydziale Prawa i Administracji UAM, gdzie została następnie zatrudniona i zdobywała kolejne awanse naukowe. Stopień doktorski uzyskała w 1985 na podstawie pracy pt. "Pozycja wojewody w świetle przepisów prawa" (promotorem był Zbigniew Leoński). Habilitowała się w 1999 na podstawie oceny dorobku naukowego i rozprawy "Zawód i jego prawna reglamentacja. Studium z zakresu materialnego prawa administracyjnego". Pracuje jako profesor nadzwyczajny w Katedrze Prawa Administracyjnego i Nauk o Administracji na Wydziale Prawa i Administracji UAM. Wykładała jako profesor w Wyższej Szkole Biznesu w Pile oraz Wyższej Szkole Bankowej w Poznaniu.
Jest redaktor naczelną czasopisma naukowego "Studia Prawa Publicznego" wydawanego przez macierzysty wydział. Prodziekan macierzystego wydziału w kadencjach 2008-2012 (ds. studiów niestacjonarnych) i 2012-2016 (ds. kształcenia). Należy do Poznańskiego Towarzystwa Przyjaciół Nauk. W latach 1994-2010 radca prawny. 

</doc>
<doc id="3552037" url="https://pl.wikipedia.org/wiki?curid=3552037" title="Ivo Šušak">
Ivo Šušak

Ivo Šušak (ur. 10 czerwca 1948 w Širokim Brijegu) – chorwacki trener piłkarski.
Kariera trenerska.
W 1988 rozpoczął pracę szkoleniowca. Najpierw trenował chorwackie kluby Dinamo Vinkovci, NK Zagreb, NK Izola, NK Osijek i Hrvatski Dragovoljac Zagrzeb. Od 1997 do 2000 był selekcjonerem młodzieżowej reprezentacji Chorwacji. W latach 2000–2001 ze słoweńskim NK Mariborem wygrał mistrzostwo, stając się pierwszym zagranicznym trenerem, któremu udało się zdobyć tytuł mistrza Słowenii. W 2002 został mianowany na stanowisko głównego trenera Dinamo Tbilisi. Z inicjatywą ówczesnego prezesa Gruzińskiej Federacji Piłki Nożnej Meraba Żordanii 8 kwietnia 2003 został zaproszony również na stanowisko selekcjonera narodowej reprezentacji Gruzji. Jednak ze względu na fakt, że Šušak prowadził zarówno Dinamo Tbilisi, które miało trudności w grze, ostatecznie postanowiono nie łączyć jego funkcji. W rezultacie, 5 sierpnia 2003 opuścił drużynę narodową. Od 16 sierpnia 2006 do 13 listopada 2006 ponownie pracował w NK Osijek. W grudniu 2008 został pierwszym trenerem armeńskiego klubu Mika Erywań, którym kierował do lata 2009. Od 28 maja do 14 września 2010 ponownie trenował NK Zagreb. W latach 2011–2013 drugi raz prowadził reprezentację Chorwacji do lat 21. jako selekcjoner. Od 10 lutego do 3 czerwca 2015 po raz trzeci prowadził NK Osijek.

</doc>
<doc id="3552039" url="https://pl.wikipedia.org/wiki?curid=3552039" title="FIBA Europa">
FIBA Europa

FIBA Europa – europejska strefa wewnątrz Międzynarodowej Federacji Koszykówki znanej również jako FIBA, FIBA World lub FIBA International, zrzeszająca 52 europejskie federacje koszykarskie.
Reprezentacje narodowe.
Zespoły występujące w FIBA Eurobasket.
 Austria
 Białoruś
 Belgia
 Bośnia i Hercegowina
 Bułgaria
 Chorwacja
 Czechy
 Dania
 Estonia
 Finlnadia
 Francja
 Gruzja
 Niemcy
 Wielka Brytania (Anglia1)
 Grecja
 Węgry
 Islandia
 Izrael
 Włochy
 Łotwa
 Litwa
 Luksemburg
 Macedonia Północna
 Czarnogóra
 Holandia
 Polska
 Portugalia
 Rumunia
 Rosja
 Serbia
 Słowacja
 Słowenia
 Hiszpania
 Szwecja
 Szwajcaria
 Turcja
 Ukraina
Zespoły występujące w mistrzostwach małych krajów Europy w koszykówce.
 Andora
 Gibraltar
 Malta
 San Marino
 Szkocja1
 Walia1
1 – część brytyjskiej struktury koszykarskiej
Zespoły niewystępujące w usankcjonowanych turniejach FIBA.
 Albania
 Armenia
 Azerbejdżan
 Cypr
 Irlandia
 Mołdawia
 Monako
 Norwegia

</doc>
<doc id="3552040" url="https://pl.wikipedia.org/wiki?curid=3552040" title="FIBA Europe">
FIBA Europe



</doc>
<doc id="3552042" url="https://pl.wikipedia.org/wiki?curid=3552042" title="Monika Brzeźna">
Monika Brzeźna

Monika Brzeźna (ur. 12 października 1991 we Wrocławiu) – polska kolarka, dwukrotna wicemistrzyni Polski w wyścigu ze startu wspólnego (2014 i 2017).
Kariera sportowa.
Była zawodniczką TKK Pacific Toruń (2013-2015), następnie została zawodniczką MAT ATOM Deweloper Wrocław. Jej największym sukcesem indywidualnym jest dwukrotne wicemistrzostwo Polski w wyścigu szosowym ze startu wspólnego w 2014 i w 2017. Ponadto była mistrzynią Polski w jeździe parami (2013, 2014, 2015 - z siostrą Pauliną Brzeźną-Bentkowską i 2018 z Katarzyną Wilkos) oraz w jeździe na czas drużynowo (2013, 2014, 2015, 2017, 2018, 2019), a w górskich mistrzostwach Polski zajęła trzykrotnie 1. miejsce (2018, 2021, 2022), dwukrotnie 2. miejsce (2013, 2020) i 2020) i trzykrotnie 3. miejsce (2014, 2015, 2019). Ponadto była 13 na Igrzyskach Europejskich w Baku (2015).

</doc>
<doc id="3552044" url="https://pl.wikipedia.org/wiki?curid=3552044" title="Pasmo Łamanej Skały">
Pasmo Łamanej Skały

Grupa Łamanej Skały – część Beskidu Małego znajdująca się w jego głównym grzbiecie na wschód od Grupy Kocierza i ciągnąca się po przełęcz Beskidek. Dalej na wschód (po dolinę Skawy) ciągnie się Masyw Leskowca. Do Grupy Łamanej Skały należy także odbiegające na południe Pasemko Łysiny ciągnące się od doliny Kocierzanki po Łamaną Skałę i będące największym bocznym odgałęzieniem. Na północną stronę Grupa Łamanej Skały tworzy kilka krótkich odgałęzień do doliny Wieprzówki. Takie ujęcie przedstawia przewodnik „Beskid Mały”.
Na mapie Compassu jest nazwa Pasmo Łamanej Skały. Obejmuje pasmo górskie ciągnące się od doliny Kocierki po dolinę Skawy na wschodzie. Tak rozumiane pasmo obejmuje więc Grupę Łamanej Skały oraz Masyw Leskowca.
Na południu Brama Kocońska oddziela to pasmo od Beskidu Makowskiego, pozostałe granice są umowne. Na północy przełęcz Kaczyńska oddziela Pasmo Łamanej Skały (lub Masyw Leskowca) od Pasma Bliźniaków, na zachodzie Przełęcz Kocierska od Grupy Kocierza.

</doc>
<doc id="3552046" url="https://pl.wikipedia.org/wiki?curid=3552046" title="Nobody Hurt No One">
Nobody Hurt No One

Nobody Hurt No One – singiel rosyjskiej piosenkarki Natalli Padolskiej, wydany w 2005 roku. Autorami piosenki są Wiktor Drobysz, Mary Susan Applegate i JP Järvinen.
Piosenka opowiada o „walce z terroryzmem”.
Kompozycja wygrała finał krajowych eliminacji eurowizyjnych, dzięki czemu reprezentowała Rosję w 50. Konkursie Piosenki Eurowizji w Kijowie. Zajęła 15. miejsce w finale konkursu, rozgrywanego 21 maja, zdobywszy 57 punktów, w tym m.in. maksymalną notę 12 punktów z Białorusi.
Do piosenki zrealizowano oficjalny teledysk, który nakręcono w nocnym klubie Tavastia w Finlandii. Reżyserem klipu został Igor Burloff. W marcu premierę miała nowa wersja piosenki, nagrana na potrzeby Konkursu Piosenki Eurowizji.
Lista utworów.
singel CD

</doc>
<doc id="3552047" url="https://pl.wikipedia.org/wiki?curid=3552047" title="Suzanne Eisendieck">
Suzanne Eisendieck

Suzanne Eisendieck (ur. 14 listopada 1906 w Gdańsku, zm. 15 czerwca 1998 w Paryżu) – niemiecka malarka post-impresjonistka.
Życiorys.
Suzanne Eisendieck urodziła się pod adresem Holzraum Platz 2B (Am Holzraum) w Gdańsku, miała niemieckich rodziców: Karla Eisendick i Annę Eisendick, z d. Klegus.
W wieku 12 lat, mieszkająca w Gdańsku Suzanne Eisendieck stała się jednym z najmłodszych uczniów malarza Fritza Augusta Pfuhle. W wieku 21 lat wyjeżdża na trzyletnie studia do Akademii Sztuk Pięknych w Berlinie, gdzie uczy się pod okiem Maximiliana Klewera. Podczas tego pobytu bierze udział w wystawie grupowej ponad 1400 obiektów. Tylko 9 prac zostało wtedy sprzedanych, trzy z nich były jej obrazami. Ten udany plener artystyczny w Berlinie pozwolił jej potem na wyjazd do Paryża. We Francji zamieszkała w małym poddaszu Łacińskiej Dzielnicy niedaleko Placu Świętego Michała i zaczęła malować. Była to ciągła walka o przetrwanie dla Suzanne, aż jeden z przyjaciół zorganizował wizytę Madame Zak do jej małego studia. Ona zaraz zakupiła 6 jej obrazów i umieściła je w swojej galerii na placu Saint Germain des Prés. Były one tak podziwiane, że zorganizowała też pierwszą wystawę dzieł Suzanne Eisendieck. Następne wystawy odbyły się wkrótce potem w Leicester Galleries w Londynie. Był to zarazem koniec trudnych czasów dla młodej artystki i początek wielkiego sukcesu.
Artystycznie jej prace były inspirowane przez francuskich impresjonistów, są reprezentowane w wielu kolekcjach prywatnych głównie w Stanach Zjednoczonych. Większość z jej szkiców były robione szybkimi ruchami kredy lub ołówka, związane to było z popytem na jej nowe dzieła artystyczne. Suzanne Eisendieck malowała w wyjątkowym dla siebie stylu, przy użyciu farb olejnych i czasami pastelowych.
Jednym z jej najlepszych przyjaciół został Dietz Edzard. To on osobiście zaprezentował Madame Zak jej sztukę. Oboje zaczęli malować tak podobnie, że niektórzy mieli trudności w odróżnieniu ich obrazów.
W 1938 roku Suzanne Eisendieck wyszła za mąż za Dietza Edzarda (1893-1963). Mieli dwoje dzieci urodzonych w Paryżu: Christine Edzard-Goodwin (ur. 1945, wyszła za mąż za Richarda Goodwina. Razem prowadzą Sands Films, Londyn) i Angelikę Edzard-Károlyi (ur. 1947, wyszła za mąż za Józsefa Károlyi. Razem prowadzą Fundację imienia Józsefa Károlyi, Węgry).
Suzanne Eisendieck zmarła w Paryżu w 1998 roku i została pochowana na cmentarzu Père-Lachaise.

</doc>
<doc id="3552049" url="https://pl.wikipedia.org/wiki?curid=3552049" title="Mistrzostwa Europy w Piłce Siatkowej Kobiet 2015 (składy)">
Mistrzostwa Europy w Piłce Siatkowej Kobiet 2015 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Mistrzostwach Europy w Piłce Siatkowej Kobiet 2015 odbywających się w Belgii oraz Holandii.
Azerbejdżan.
Trener: Bülənt KarslıoğluAsystent: Aleksandr Czerwjakow
Belgia.
Trener: Gert Vande BroekAsystent: Kris Vansnick
Białoruś.
Trener: Piotr ChiłkoAsystent: Dzmitrij Kot
Bułgaria.
Trener: Dragan NesićAsystent: Atanas Łazarow
Chorwacja.
Trener: Angelo VercesiAsystent: Rafael Prado Castro
Czechy.
Trener: Carlo ParisiAsystent: Marcela Ritschelová
Holandia.
Trener: Giovanni GuidettiAsystent: Saskia Van Hintum
Niemcy.
Trener: Luciano PedullaAsystent: Davide Carli
Polska.
Trener: Jacek NawrockiAsystent: Waldemar Kawka
Rosja.
Trener: Jurij MariczewAsystent: Igor Kurnosow
Rumunia.
Trener: Guillermo GallardoAsystent: Alexandru-Rares Puni
Słowenia.
Trener: Bruno NajdičAsystent: Matjaž Hafner
Serbia.
Trener: Zoran TerzićAsystent: Branko Kovačević
Turcja.
Trener: Ferhat AkbaşAsystent: Onur Çarıkçı
Węgry.
Trener: Jan De BrandtAsystent: Zoltán Jókay
Włochy.
Trener: Marco BonittaAsystent: Fabio Soli

</doc>
<doc id="3552051" url="https://pl.wikipedia.org/wiki?curid=3552051" title="Chamonix (motoryzacja)">
Chamonix (motoryzacja)



</doc>
<doc id="3552056" url="https://pl.wikipedia.org/wiki?curid=3552056" title="Call Me (singel Feminnem)">
Call Me (singel Feminnem)

Call Me, znany też w bośniackiej wersji językowej jako Zovi – utwór bośniackiego girls bandu Feminnem napisany przez Andreja Babicia i promujący debiutancką płytę studyjną zespołu zatytułowaną "Show" z 2005 roku.
W styczniu 2005 roku bośniacka wersja językowa piosenki („Zovi”) została ogłoszona jedną z propozycji (wybranych spośród 87 zgłoszeń) dopuszczonych do stawki konkursowej krajowych eliminacji eurowizyjnych "BH Eurosong 2005". Na początku marca odbyła się internetowa premiera piosenki. 6 marca została zaprezentowana przez Feminnem w finale selekcji i zajęła ostatecznie pierwsze miejsce po zdobyciu łącznie 20 punktów w głosowaniu jurorów i telewidzów "ex aequo" z utworem „Sometimes I Wish I Were a Child Again” Tinki Milinović. Zgodnie z regulaminem eliminacji, pierwszeństwo miały głosy jurorów, dzięki czemu propozycja Feminnem została wybrana na piosenkę reprezentującą Bośnię i Hercegowinę w 50. Konkursie Piosenki Eurowizji rozgrywanego w Kijowie.
Po finale selekcji zespół nagrał anglojęzyczną wersję singla – „Call Me”. 21 maja została zaprezentowana przez girls band w finale Konkursu Piosenki Eurowizji i zajął w nim ostatecznie czternaste miejsce z 79 punktami na koncie.
Pod koniec marca ukazał się oficjalny teledysk do utworu, którego reżyserem został Branko Vekić.
Oprócz anglo- i bośniackojęzycznej wersji singla, zespół nagrał piosenkę także w czterech innych językach: w języku hiszpańskim („Llama”), tureckim („Sevdim”), duńskim („Ring nu”) i niemieckim („Ruf mich”). Produkcją czterech wersji językowych singla zajął się Admir Djulancić.
Tekst piosenki „Call Me" odnosi się do Konkursu Piosenki Eurowizji świętującego swoje 50-lecie w 2005 roku.
Lista utworów.
CD maxi-single

</doc>
<doc id="3552060" url="https://pl.wikipedia.org/wiki?curid=3552060" title="Brianna Lea Pruett">
Brianna Lea Pruett

 
Brianna Lea Pruett (ur. 18 stycznia 1983 w Sacramento, zm. 2 września 2015) – amerykańska piosenkarka i malarka.
Pochodziła z Sacramento w stanie Kalifornia. Miała w dorobku 5 płyt. Udzielała się również jako poetka, malarka oraz autorka krótkich filmów. Przez większość dorosłego życia zmagała się z depresją. Zmarła 2 września 2015 roku. Prawdopodobną przyczyną śmierci Pruett było samobójstwo.

</doc>
<doc id="3552061" url="https://pl.wikipedia.org/wiki?curid=3552061" title="Petar Segrt">
Petar Segrt

Petar Segrt, chorw. Petar Šegrt (ur. 8 maja 1966 w Đurđevacu) – niemiecki piłkarz pochodzenia chorwackiego, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek klubów VFR Hirsau, FC Alzenberg Wimberg i FV Calw. W 1984 rozpoczął karierę piłkarską w FV Calw. Potem występował w amatorskich FV Plochingen, TSV Schweickheim, SV Allmersbach, FC Walldorf i SV Waldhof Mannheim A. Po pierwszej kontuzji, podczas rehabilitacji zaczął pracę jako młodszy trener FV Calw, gdy miał zaledwie 17 lat. Ze względu na jego drugą kontuzję kolana w wieku 27 lat musiał zakończył karierę piłkarza w 1993 roku.
Kariera trenerska.
Po zakończeniu kariery piłkarza rozpoczął pracę szkoleniowca. Posiada UEFA Pro Licence. Ukończył kurs trenerski Licencji UEFA „B” w listopadzie 1993 roku w Ruit, Licencji UEFA „A” w lipcu 1995 roku w Hennef, Licencji UEFA Pro w październiku 2001 roku w Kolonii w Niemczech. Najpierw pomagał trenować niemieckie kluby VfL Bochum, MSV Duisburg i SV Waldhof Mannheim. Po zdobyciu Licencji UEFA Pro w 2001 wyjechał do Austrii, gdzie pracował z klubami DSV Leoben, SV Ried i Wiener SC. W 2006 został zaproszony do sztabu szkoleniowego narodowej reprezentacji Gruzji, którą kierował Klaus Toppmöller. Od 2006 do 2008 stał równocześnie na czele młodzieżowej reprezentacji Gruzji. Po odejściu Klausa Toppmöllera 1 kwietnia 2008 objął tymczasowo stanowisko selekcjonera narodowej reprezentacji Gruzji. W końcu 2010 został zaproszony przez Konsorsium Liga Premier Indonezji do zbudowania nowego klubu w indonezyjskiej zawodowej piłki nożnej z siedzibą w Bali. Po zakończeniu swej pracy z Bali Devata F.C. Konsorcjum zaoferował mu nową pracę w październiku 2011 jako trener byłego mistrza Indonezji PSM Makassar, którym kierował do 2013. We wrześniu 2014 zgodził się na propozycję prowadzenia bośniackiego NK Zvijezda Gradačac. Obecnie jest wolnym agentem reprezentacji Afganistanu.

</doc>
<doc id="3552063" url="https://pl.wikipedia.org/wiki?curid=3552063" title="Lobatang flavohumeralis">
Lobatang flavohumeralis

Lobatang flavohumeralis – gatunek chrząszcza z rodziny karmazynkowatych i podrodziny Lycinae.
Gatunek ten opisany został w 1999 roku przez Ladislava Bocáka i Miladę Bocákovą, którzy jako miejsce typowe wskazali Amabaidiru.
Chrząszcz o ciele długości 8,75 mm, spłaszczonym grzbietobrzusznie. Ubarwienie ciemnobrązowe do czarnego z jasnożółtą do ochrowej nasadą pokryw. Boki pokryw równoległe do nieco z tyłu rozszerzonych. Na każdej pokrywie po 4 podłużne żeberka pierwszorzędowe. Od podobnego "L. papuensis" różni się dłuższym i smuklejszym fallusem.
Gatunek znany wyłącznie z indonezyjskiej wyspy Yapen.

</doc>
<doc id="3552064" url="https://pl.wikipedia.org/wiki?curid=3552064" title="Protaetia maxwelli">
Protaetia maxwelli

Protaetia (Macroprotaetia) maxwelli – gatunek chrząszcza z rodziny poświętnikowatych i podrodziny kruszczycowatych.
Gatunek ten został opisany w 2011 roku przez Stanislava Jákla.
Ciało długości od 24,8 do 27,1 mm, owalne, ciemnotrawiastozielone, całkowicie ciemnozielono omszone. Przedplecze o krawędziach bocznych w tylnej połowie prostych, grubiej i gęściej punktowane niż u "P. milani". Pokrywy o przyszwowym żeberku wystającym za wierzchołek i ostro zakończonym. U samca golenie przedniej pary odnóży z dwoma lub jednym ząbkiem. Paramery mają wewnętrzne części o bokach u wierzchołka prawie równoległych i smuklejszych niż u "P. milani".
Chrząszcz orientalny, znany wyłącznie z indonezyjskiej wyspy Nias.

</doc>
<doc id="3552067" url="https://pl.wikipedia.org/wiki?curid=3552067" title="Krystian Ziemski">
Krystian Ziemski

Krystian Marek Ziemski (ur. 24 września 1952) – polski prawnik, radca prawny, doktor habilitowany nauk prawnych, specjalizuje się w prawie administracyjnym, profesor nadzwyczajny Uniwersytetu im. Adama Mickiewicza w Poznaniu.
Życiorys.
Studia prawnicze ukończył na Wydziale Prawa i Administracji Uniwersytetu im. Adama Mickiewicza w Poznaniu. Stopień doktorski uzyskał w 1985 na podstawie rozprawy pt. "Zasady ogólne prawa administracyjnego," za którą otrzymał nagrodę Państwowego Instytutu Prawa w konkursie na najlepszą pracę doktorską (1987). Habilitował się w 2005 na macierzystym wydziale na podstawie oceny dorobku naukowego i rozprawy pt. "Indywidualny akt administracyjny jako forma prawna działania administracji". 
W latach 1981−1983 pełnił funkcję pełnomocnika rektora UAM ds. młodzieży. Od 2009 roku jest profesorem nadzwyczajnym w Katedrze Prawa Administracyjnego i Nauk o Administracji na Wydziale Prawa i Administracji UAM. 
27 października 2003 roku został mianowany przez królową Małgorzatę II konsulem honorowym Królestwa Danii w Poznaniu. Swoim okręgiem konsularnym konsulat obejmuje województwo wielkopolskie oraz województwo lubuskie. 
Jest członkiem zespołu powołanego przez prezesa Naczelnego Sądu Administracyjnego do spraw opracowania koncepcji modyfikacji postępowania administracyjnego. Ponadto jest arbitrem wpisanym na listę Arbitrów Rekomendowanych Sądu Arbitrażowego przy Krajowej Izbie Gospodarczej w Warszawie (2010) oraz mediatorem wpisanym na listę stałych mediatorów w sprawach cywilnych Krajowego Sądu Arbitrażowego w Warszawie (2007). 
Członek Poznańskiego Towarzystwa Przyjaciół Nauk. Był stypendystą Fundacji im. Heinricha Bölla. 
Od 1992 roku jest radcą prawnym, a od 1993 prowadzi kancelarię prawną Dr Krystian Ziemski &amp; Partners Kancelaria Prawna spółka komandytowa w Poznaniu. 

</doc>
<doc id="3552071" url="https://pl.wikipedia.org/wiki?curid=3552071" title="Wałentyn Ołecki">
Wałentyn Ołecki

Wałentyn Arnoldowycz Ołecki, ukr. Валентин Арнольдович Олецький; ros. Валентин Арнольдович Олецкий – Walentin Arnoldowicz Olecki (ur. 2 czerwca 1971 w Kijowie, Ukraińska SRR) – ukraiński hokeista, reprezentant Ukrainy, olimpijczyk.
Kariera.
W trakcie kariery występował w drugiej lidze radzieckiej, lidze ukraińskiej, ekstralidze białoruskiej, Superlidze rosyjskiej, amerykańskich ligach WCHL i UHL, oberlidze niemieckiej.
W młodości grał w kadrze ZSRR do lat 18 zdobywając mistrzostwo Europy w 1989. W barwach Ukrainy uczestniczył w turniejach mistrzostw świata 1993, 1994, 1995, 1996, 1997 (Grupa C), 1998 (Grupa B), 1999 (Grupa A), 2000, 2001, 2002, 2006, 2007 (Elita), 2008 (Dywizja I) oraz zimowych igrzysk olimpijskich 2002.

</doc>
<doc id="3552072" url="https://pl.wikipedia.org/wiki?curid=3552072" title="Ofelia Malinov">
Ofelia Malinov

Ofelia Malinov (ur. 29 lutego 1996 w Bergamo) – włoska siatkarka pochodzenia bułgarskiego, reprezentantka kraju, grająca na pozycji rozgrywającej.
Pochodzi z rodziny siatkarskiej. Ojciec Atanas był trenerem a matka Kamelia była siatkarką. Również siostry Emma i Michela są siatkarkami.
Sukcesy klubowe.
Superpuchar Włoch: 
Puchar Włoch:
Liga Mistrzyń:
Puchar Challenge:
Sukcesy reprezentacyjne.
Mistrzostwa Europy Kadetek:
Grand Prix:
Volley Masters Montreux:
Mistrzostwa Świata:
Mistrzostwa Europy:
Liga Narodów:

</doc>
<doc id="3552073" url="https://pl.wikipedia.org/wiki?curid=3552073" title="Schoenotenes emmerta">
Schoenotenes emmerta



</doc>
<doc id="3552078" url="https://pl.wikipedia.org/wiki?curid=3552078" title="Wasyl Bobrownikow">
Wasyl Bobrownikow

Wasyl Wałentynowycz Bobrownikow, ukr. Василь Валентинович Бобровніков (ur. 8 listopada 1971 w Kijowie, Ukraińska SRR) – ukraiński hokeista, reprezentant Ukrainy, olimpijczyk.
Kariera zawodnicza.
W trakcie kariery występował w drugiej lidze radzieckiej, lidze ukraińskiej.
W barwach Ukrainy uczestniczył w turniejach mistrzostw świata 1993, 1994, 1995, 1996, 1997 (Grupa C), 1998 (Grupa B), 1999 (Grupa A), 2000, 2001, 2002, 2003, 2004, 2005, 2006, 2007 (Elita), zimowej uniwersjady edycji 1999, zimowych igrzysk olimpijskich 2002.
Został rekordzistą pod względem liczby występów w barwach narodowych, zaliczając 182 mecze.
Kariera trenerska.
Został trenerem hokejowym. Pełnił funkcję asystenta selekcjonera kadry seniorskiej Ukrainy podczas turnieju mistrzostw świata 2009 Dywizji I. Był także asystentem trenera Sokiłu Kijów.

</doc>
<doc id="3552079" url="https://pl.wikipedia.org/wiki?curid=3552079" title="Oettinger (motoryzacja)">
Oettinger (motoryzacja)



</doc>
<doc id="3552082" url="https://pl.wikipedia.org/wiki?curid=3552082" title="Praga (motoryzacja)">
Praga (motoryzacja)



</doc>
<doc id="3552087" url="https://pl.wikipedia.org/wiki?curid=3552087" title="Random Axe">
Random Axe

Random Axe – jedyny studyjny album zespołu Random Axe, skład którego tworzyli producent muzyczny Black Milk i raperzy Guilty Simpson oraz Sean Price. Światowa premiera odbyła się 14 czerwca 2011 roku. Wydawnictwo ukazało się nakładem wytwórni Buckshota – Duck Down Music Za produkcję wszystkich utworów na płycie odpowiedzialny był Black Milk. Natomiast wśród gości pojawili się Roc Marciano, Danny Brown, Fat Ray, Melanie Rutherford, Rock, Trick-Trick i Fatt Father.
Album zadebiutował na 83. miejscu amerykańskiej listy sprzedaży Billboard 200.

</doc>
<doc id="3552088" url="https://pl.wikipedia.org/wiki?curid=3552088" title="Asz-Szajch Badr">
Asz-Szajch Badr

Asz-Szajch Badr (arab. الشيخ بدر) – miasto w Syrii, w muhafazie Tartus. W 2004 roku liczyło 9486 mieszkańców.

</doc>
<doc id="3552089" url="https://pl.wikipedia.org/wiki?curid=3552089" title="Arvydas Macijauskas">
Arvydas Macijauskas

Arvydas Macijauskas (ur. 19 stycznia 1980 w Kłajpedzie) – litewski koszykarz, występujący na pozycji rzucającego obrońcy, olimpijczyk, mistrz Europy z 2003 roku.
W roku 2010 ożenił się z prawniczką Viktorią Buder.

</doc>
<doc id="3552091" url="https://pl.wikipedia.org/wiki?curid=3552091" title="Al-Mastuma">
Al-Mastuma

Al-Mastuma (arab. المسطومة) – miejscowość w Syrii, w muhafazie Idlib. W 2004 roku liczyła 6243 mieszkańców.

</doc>
<doc id="3552092" url="https://pl.wikipedia.org/wiki?curid=3552092" title="Wjaczesław Tymczenko">
Wjaczesław Tymczenko

Wjaczesław Mykołajowycz Tymczenko, ukr. В'ячеслав Миколайович Тимченко (ur. 16 sierpnia 1971 w Kijowie, Ukraińska SRR) – ukraiński hokeista, reprezentant Ukrainy, olimpijczyk. Trener hokejowy.
Kariera.
W trakcie kariery występował w lidze radzieckiej, Superlidze rosyjskiej, lidze ukraińskiej, ekstralidze białoruskiej, niemieckiej 2. Bundeslidze, brytyjskiej Elite Ice Hockey League.
W barwach Ukrainy uczestniczył w turniejach mistrzostw świata 1994, 1996 (Grupa C), 2002, 2003, 2005, 2007 (Elita) oraz zimowych igrzysk olimpijskich 2002.
Po zakończeniu kariery został w 2014 trenerem zespołu młodzieżowego Sokił-2003 Kijów.

</doc>
<doc id="3552093" url="https://pl.wikipedia.org/wiki?curid=3552093" title="Fajlun">
Fajlun

Fajlun (arab. فيلون) – miejscowość w Syrii, w muhafazie Idlib. W 2004 roku liczyła 3136 mieszkańców.

</doc>
<doc id="3552100" url="https://pl.wikipedia.org/wiki?curid=3552100" title="Wałentyn Ołećki">
Wałentyn Ołećki



</doc>
<doc id="3552102" url="https://pl.wikipedia.org/wiki?curid=3552102" title="Al-Kafat">
Al-Kafat

Al-Kafat (arab. الكافات) – miejscowość w Syrii, w muhafazie Hama. W 2004 roku liczyła 1893 mieszkańców.

</doc>
<doc id="3552107" url="https://pl.wikipedia.org/wiki?curid=3552107" title="Maret Grothues">
Maret Grothues



</doc>
<doc id="3552110" url="https://pl.wikipedia.org/wiki?curid=3552110" title="Przyjaciele na 33 obroty">
Przyjaciele na 33 obroty

Przyjaciele na 33 obroty – polski film dokumentalny z 2013 roku zrealizowany przez Grzegorza Brzozowicza, opowiadający o życiu i pracy artystycznej grafików Rosława Szaybo oraz Stanisława Zagórskiego.
Przy realizacji dokumentu zarejestrowano rozmowy ze współpracownikami grafików sprzed lat: Polakami, Brytyjczykami i Amerykanami. Szaybo i Zagórski byli autorami projektów okładek do płyt winylowych takich twórców jak: Czesław Niemen, The Rolling Stones, Aretha Franklin, Judas Priest, Elton John, Roy Orbison, Bob Marley, Janis Joplin, Simon &amp; Garfunkel.

</doc>
<doc id="3552122" url="https://pl.wikipedia.org/wiki?curid=3552122" title="Klasztor Grobe">
Klasztor Grobe



</doc>
<doc id="3552123" url="https://pl.wikipedia.org/wiki?curid=3552123" title="Manon Flier">
Manon Flier



</doc>
<doc id="3552125" url="https://pl.wikipedia.org/wiki?curid=3552125" title="Wadym Sływczenko">
Wadym Sływczenko

Wadym Sływczenko, ukr. Вадим Сливченко (ur. 28 marca 1970 w Charkowie, Ukraińska SRR) – ukraiński hokeista, reprezentant Ukrainy, olimpijczyk.
Kariera.
Hokeja uczył się w rodzinnym Charkowie. W trakcie kariery występował w Superlidze rosyjskiej, amerykańskich ligach Chicago Outdoor Hockey League (CoHL), ECHL, IHL, lidze austriackiej, szwedzkiej pierwszej i drugiej lidze, niemieckiej Deutsche Eishockey Liga, 2. Bundeslidze i Oberlidze. Nie grał w lidze ukraińskiej.
W barwach Ukrainy uczestniczył w turniejach mistrzostw świata 1999 (Grupa A), 2001 (Elita) oraz zimowych igrzysk olimpijskich 2002.

</doc>
<doc id="3552126" url="https://pl.wikipedia.org/wiki?curid=3552126" title="Marina Arzamasova">
Marina Arzamasova



</doc>
<doc id="3552127" url="https://pl.wikipedia.org/wiki?curid=3552127" title="Tasmacetus shepherdi">
Tasmacetus shepherdi



</doc>
<doc id="3552130" url="https://pl.wikipedia.org/wiki?curid=3552130" title="Edyta Jasińska">
Edyta Jasińska

Edyta Jasińska (ur. 28 listopada 1986 w Lubaniu) – polska kolarka torowa i szosowa, reprezentantka Polski, wicemistrzyni Europy (2013, 2014), wielokrotna mistrzyni Polski na torze i szosie. Uczestniczka Igrzysk Olimpijskich w Rio de Janeiro (2016).
Kariera sportowa.
Reprezentuje barwy MKS Emdek Budopol Bydgoszcz.

</doc>
<doc id="3552132" url="https://pl.wikipedia.org/wiki?curid=3552132" title="Newman Grove">
Newman Grove

Newman Grove – miasto w Stanach Zjednoczonych, w stanie Nebraska, w hrabstwie Madison.

</doc>
<doc id="3552134" url="https://pl.wikipedia.org/wiki?curid=3552134" title="Battle Creek (Nebraska)">
Battle Creek (Nebraska)

Battle Creek – miasto w Stanach Zjednoczonych, w stanie Nebraska, w hrabstwie Madison.

</doc>
<doc id="3552138" url="https://pl.wikipedia.org/wiki?curid=3552138" title="Gabriel Manek">
Gabriel Manek

Gabriel Wilhelmus Manek SVD (ur. 8 sierpnia 1913 w Lahurus, zm. 30 listopada 1989) – indonezyjski duchowny katolicki, wikariusz apostolski Larantuka w latach 1951–1961, arcybiskup metropolita Ende w latach 1961–1968, arcybiskup senior Ende w latach 1968–1989. 
Życiorys.
Święcenia kapłańskie otrzymał 28 stycznia 1941 roku w zgromadzeniu misjonarzy werbistów. 
8 marca 1951 roku papież Pius XII mianował go wikariuszem apostolskim wikariatu Larantuka (przekształconego w 1961 roku w diecezję), ze stolicą tytularną Alinda. 25 kwietnia 1951 z rąk biskupa Heinricha Levena przyjął sakrę biskupią. 3 stycznia 1961 roku z rąk papieża Jana XXIII otrzymał nominację na arcybiskupa metropolitę nowo powstałej archidiecezji w Ende. 
Brał udział w I, II i III sesji soboru watykańskiego II jako Ojciec Soborowy.
19 grudnia 1968 roku złożył rezygnację z zajmowanego stanowiska, stając się jednocześnie arcybiskupem seniorem Ende ze stolicą tytularną Bavagaliana. 
Zmarł 30 listopada 1989 roku.

</doc>
<doc id="3552139" url="https://pl.wikipedia.org/wiki?curid=3552139" title="Wal Cuviera">
Wal Cuviera



</doc>
<doc id="3552140" url="https://pl.wikipedia.org/wiki?curid=3552140" title="Bayard (Nebraska)">
Bayard (Nebraska)

Bayard – miasto w Stanach Zjednoczonych, w stanie Nebraska, w hrabstwie Morrill.

</doc>
<doc id="3552141" url="https://pl.wikipedia.org/wiki?curid=3552141" title="Zyfia">
Zyfia



</doc>
<doc id="3552147" url="https://pl.wikipedia.org/wiki?curid=3552147" title="Władysław Sierow">
Władysław Sierow

Władysław Ołeksandrowycz Sierow, ukr. Владислав Олександрович Сєров (ur. 14 czerwca 1978 w Kijowie, zm. na początku września 2012) – ukraiński hokeista, reprezentant Ukrainy, olimpijczyk.
Kariera.
Wychowanek SDJuSzOR Kijów. W trakcie kariery występował w lidze ukraińskiej, północnoamerykańskich ligach Alberta Junior Hockey League (AJHL), United Hockey League, ECHL, IHL, AHL, włoskiej Serie A.
Z kadrą juniorską Ukrainy brał udział w turnieju mistrzostw świata juniorów do lat 20 1997 (Grupa B). W barwach seniorskiej Ukrainy uczestniczył w turniejach zimowych igrzysk olimpijskich 2002 i mistrzostw świata 2004 (Elita).
Zmarł na początku września 2012.

</doc>
<doc id="3552149" url="https://pl.wikipedia.org/wiki?curid=3552149" title="Kustoda">
Kustoda



</doc>
<doc id="3552150" url="https://pl.wikipedia.org/wiki?curid=3552150" title="Pawnee City">
Pawnee City

Pawnee City – miasto w Stanach Zjednoczonych, w stanie Nebraska, siedziba administracyjna hrabstwa Pawnee.

</doc>
<doc id="3552156" url="https://pl.wikipedia.org/wiki?curid=3552156" title="Roman Salnykow">
Roman Salnykow

Roman Iwanowycz Salnykow, ukr. Роман Іванович Сальников (ur. 18 lutego 1976 w Charkowie, Ukraińska SRR) – ukraiński hokeista, reprezentant Ukrainy, olimpijczyk, trener.
Kariera zawodnicza.
Wychowanek Dynama Charków. W trakcie kariery występował w Superlidze rosyjskiej, lidze ukraińskiej, ekstralidze białoruskiej. Od 2014 i ponownie od lutego 2015 zawodnik Wytiazia Charków. Przedłużył kontrakt z klubem w sierpniu 2015.
W juniorskich kadrach Ukrainy grał na turniejach mistrzostw Europy do lat 18 w 1994, mistrzostw świata juniorów do lat 20 w 1995, 1996. W barwach seniorskiej Ukrainy uczestniczył w turniejach mistrzostw świata 1997 (Grupa C), 1998 (Grupa B), 1999 (Grupa A), 2001, 2002, 2003, 2004, 2005, 2006, 2007 (Elita) 2008, 2009, 2010 (Dywizja I) oraz zimowych igrzysk olimpijskich 2002.
Kariera trenerska.
W lipcu 2021 został ogłoszony trenerem w sztabie HK Kramatorsk.

</doc>
<doc id="3552157" url="https://pl.wikipedia.org/wiki?curid=3552157" title="Lironos żółtożyłkowany">
Lironos żółtożyłkowany

Lironos żółtożyłkowany ("Megaderma spasma") – gatunek ssaka z rodziny lironosowatych (Megadermatidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1758 roku szwedzki przyrodnik Karol Linneusz nadając mu nazwę "Vespertilio spasma". Jako miejsce typowe Linneusz wskazał Azję (), uściślone do wyspy Ternate, w Molukach, w Indonezji. Jedyny żyjący współcześnie przedstawiciel rodzaju lironos ("Megaderma"). 
Różne ujęcia systematyczne rozpoznają do siedemnastu podgatunków, z których wiele ma ograniczony zasięg, ale dotąd nie przeprowadzono kompleksowego przeglądu taksonomicznego w celu potwierdzenia ich statusu. Morfologicznie te podgatunki są bardzo podobne, różnią się jedynie niewielkimi różnicami w wielkości ciała. Niemniej jednak duże różnice w mtDNA między osobnikami z Jawy a osobnikami z Indochin kontynentalnych oraz różnice w liczbie chromosomów wśród osobników z Filipin oraz tych z Tajlandii i Chińskiej Republiki Ludowej sugerują, że niektóre z nich mogą być ukrytymi gatunkami. Autorzy "Illustrated Checklist of the Mammals of the World" rozpoznają siedemnaście podgatunków. Podstawowe dane taksonomiczne podgatunków (oprócz nominatywnego) przedstawia poniższa tabelka:
Zasięg wstępowania.
Lironos żółtożyłkowany występuje w południowej i południowo-wschodniej Azji zamieszkując w zależności od podgatunku:
Obserwowany również na Andamanach, ale nie można przypisać go do konkretnego podgatunku.
Morfologia.
Długość ciała 54–81 mm, długość ucha 30–43 mm, długość tylnej stopy 9,5–17 mm, długość przedramienia 53,5–62,5 mm; masa ciała 23–28 g.

</doc>
<doc id="3552158" url="https://pl.wikipedia.org/wiki?curid=3552158" title="Megaderma">
Megaderma



</doc>
<doc id="3552162" url="https://pl.wikipedia.org/wiki?curid=3552162" title="Megaderma lyra">
Megaderma lyra



</doc>
<doc id="3552164" url="https://pl.wikipedia.org/wiki?curid=3552164" title="August Alle">
August Alle

August Alle (ur. 31 sierpnia 1890 w Viljandi, zm. 8 sierpnia 1952 w Tallinnie) – estoński poeta. 
Życiorys.
Wywodził się z biednej rodziny – jego ojciec był z zawodu kamieniarzem – jednak mimo to udało mu się zdobyć wykształcenie. Studiował medycynę (Uniwersytet w Saratowie, 1915–1918) i prawo, którego ukończenie zajęło mu aż 15 lat (Uniwersytet w Tartu, 1922–1937). Do 1920 związany był, choć luźno, z grupą literacką Siuru.
Kiedy w 1940 roku ZSRR anektował Estonię, Alle (który miał zdecydowane poglądy lewicowe) wsparł nową władzę – wstąpił do Estońskiego WKP(b) i wspierał aktywnie walkę z literaturą uznaną za nieprawomyślną (w tym m.in. z twórczością Marie Under). Od 1946 roku kierował redakcją czasopisma Looming. 
Twórczość.
Alle tworzył głównie poezję, publikując m.in. tomy "Ku wyspom samotności" (org. "Üksinduse saartele", 1918), "Carmina Barbata" (1921) i "Surowe rymy" (org. "Karmid rütmid", 1934). Tworzył także teksty publicystyczne i parodystyczne. W swojej twórczości, często posługując się satyrą i humoreską, krytykował estońską burżuazję i ugodowość.

</doc>
<doc id="3552167" url="https://pl.wikipedia.org/wiki?curid=3552167" title="Sophie Wilmès">
Sophie Wilmès

Sophie Wilmès (ur. 15 stycznia 1975 w Ixelles) – belgijska i walońska działaczka samorządowa oraz polityk, w latach 2015–2019 i 2020–2022 minister na szczeblu federalnym, w latach 2019–2020 premier Belgii, od 2020 do 2022 wicepremier.
Życiorys.
Absolwentka studiów z zakresu reklamy w Institut des Hautes Études des Communications Sociales w Brukseli (IHECS), a także zarządzania finansami w instytucie ISFSC. Pracowała w administracji Komisji Europejskiej, a także w firmie prawniczej jako doradca. Zaangażowała się w działalność polityczną w ramach liberalnego Ruchu Reformatorskiego. W 2007 została pierwszym zastępcą burmistrza (échevinem) miejscowości Rhode-Saint-Genèse, funkcję tę pełniła przez siedem lat. W 2014 wybrano ją do rady prowincji Brabancja Walońska.
Również w 2014 została członkinią Izby Reprezentantów jako zastępca poselski powołanego w skład rządu Didiera Reyndersa. 22 września 2015 także dołączyła do gabinetu Charles’a Michela – zastąpiła Hervégo Jamara na urzędzie ministra budżetu i loterii narodowej. 9 grudnia 2018 powierzono jej również sprawy dotyczące polityki naukowej i służby cywilnej.
W wyborach federalnych z maja 2019 uzyskała mandat posłanki do Izby Reprezentantów. W lipcu tegoż roku Charles Michel został wyznaczony na nowego przewodniczącego Rady Europejskiej. Doszło do tego w trakcie wciąż trwających negocjacji nad powołaniem nowego rządu federalnego. 27 października 2019 Sophie Wilmès otrzymała nominację na urząd premiera, stając się pierwszą w Belgii kobietą na tym urzędzie. Stanęła na czele rządu przejściowego w niemal tożsamym składzie, działającego do czasu uzyskania nowej większości parlamentarnej.
Wielomiesięczne negocjacje między licznymi partiami nadal nie doprowadziły do powstania większościowej koalicji rządowej. W marcu 2020 Belgia zaczęła się tymczasem zmagać z problemem wynikającym z pandemii COVID-19. Wymusiło to szerokie wielopartyjne porozumienie z 15 marca, umożliwiające pozostanie Sophie Wilmès na stanowisku premiera, a jej tworzonemu przez MR, CD&amp;V oraz Open VLD rządowi przekształcenie się w pełnoprawny gabinet ze szczególnymi uprawnieniami na 6 miesięcy. Porozumienie zaaprobowało dziewięć ugrupowań (poza trzema koalicjantami także obie partie socjalistyczne, obie partie ekologiczne, cdH i DéFI). Następnego dnia król Filip I oficjalnie powierzył jej misję sformowania rządu. 17 marca król odebrał dymisję rządu i zaprzysiągł nowy gabinet w dotychczasowym składzie. 19 marca rząd uzyskał wotum zaufania w parlamencie.
Rozmowy koalicyjne trwały w dalszym ciągu i zakończyły się podpisaniem wielopartyjnego porozumienia. Na jego mocy nowym premierem 1 października 2020 został Alexander De Croo. Sophie Wilmès pozostała członkiem jego rządu, obejmując tegoż dnia urzędu wicepremiera oraz ministra spraw zagranicznych, europejskich i handlu zagranicznego oraz do sprawy federalnych instytucji kultury. W kwietniu 2022 ogłosiła czasowe zawieszenie wykonywania obowiązków (które przejęli inni członkowie gabinetu) z uwagi na chorobę nowotworową męża. W lipcu 2022 z tego samego powodu ostatecznie zrezygnowała z funkcji rządowych.

</doc>
<doc id="3552168" url="https://pl.wikipedia.org/wiki?curid=3552168" title="Shanghai Sevens 2015">
Shanghai Sevens 2015

Shanghai Sevens 2015 – piąta edycja wchodzącego w skład mistrzostw Azji turnieju Shanghai Sevens przeznaczonego dla męskich reprezentacji narodowych w rugby 7. Odbyła się w dniach 5–6 września 2015 roku będąc pierwszym turniejem sezonu 2015.
Informacje ogólne.
Zawody były pierwszym turniejem sezonu 2015 i wzięło w nich udział dwanaście reprezentacji. Drużyny zostały podzielone na cztery trzyzespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – czołowa ósemka awansowała do półfinałów, a pozostałe walczyły o "Bowl". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Przystępujące do turnieju reprezentacje mogły liczyć maksymalnie dwunastu zawodników. Zespoły zostały rozstawione na rankingu z poprzedniego roku. Iran, który prawo udziału w zawodach wywalczył w turnieju kwalifikacyjnym, postanowił nie wziąć w nich udziału, a jego miejsce zajęła reprezentacja ZEA.
Niespodzianką turnieju była pierwsza od 2011 roku nieobecność w finale reprezentantów Hongkongu, których w ćwierćfinale pokonali Chińczycy. Gospodarze natomiast w decydującym pojedynku ulegli Japończykom. Najwięcej punktów w turnieju (41) zdobył Chińczyk Chong Ma, w klasyfikacji przyłożeń z siedmioma zwyciężył Japończyk Teruya Goto.

</doc>
<doc id="3552171" url="https://pl.wikipedia.org/wiki?curid=3552171" title="Brodawkonosy">
Brodawkonosy



</doc>
<doc id="3552172" url="https://pl.wikipedia.org/wiki?curid=3552172" title="Pandżrud">
Pandżrud

 
Pandżrud () – wieś (kiszłak) w Tadżykistanie, w wilajecie sogdyjskim, 60 km na wschód od Pandżakentu. We wsi znajduje się Mauzoleum Rudakiego, założyciela poezji persko-tadżyckiej, który się tu urodził i zmarł. Rosyjski pisarz Andriej Wołos poświęcił kiszłakowi książkę "Wozwraszczenije w Pandżrud" (Powrót do Pandżrudu, ), która w 2013 roku została uhonorowana Rosyjską Nagrodą Bookera.

</doc>
<doc id="3552173" url="https://pl.wikipedia.org/wiki?curid=3552173" title="Gabriel Wilhelmus Manek">
Gabriel Wilhelmus Manek



</doc>
<doc id="3552174" url="https://pl.wikipedia.org/wiki?curid=3552174" title="Żurawnica (Beskid Makowski)">
Żurawnica (Beskid Makowski)



</doc>
<doc id="3552176" url="https://pl.wikipedia.org/wiki?curid=3552176" title="Sygnatura (poligrafia)">
Sygnatura (poligrafia)



</doc>
<doc id="3552180" url="https://pl.wikipedia.org/wiki?curid=3552180" title="Dmytro Cyrul">
Dmytro Cyrul

Dmytro Eduardowycz Cyrul (ukr. Дмитро Едуардович Цируль; ur. 3 stycznia 1979 w Głazowie, ZSRR) – ukraiński hokeista, reprezentant Ukrainy.
Jego ojciec Eduard (1954-2009) także był hokeistą.
Kariera.
Wychowanek klubu Drużba-78 Charków. W 2011 przerwał karierę zawodniczą i został agentem hokejowym.
Z kadrami juniorskimi Ukrainy grał w turniejach mistrzostw Europy juniorów do lat 18 w 1997, mistrzostw świata juniorów do lat 20 edycji 1999 (Grupa B). Brał udział w turnieju zimowej uniwersjady edycji 1999. W seniorskiej reprezentacji Ukrainy uczestniczył w turniejach mistrzostw świata w 2002, 2004, 2005, 2007 (Elita), 2008, 2009, 2010, 2011 (Dywizja I).

</doc>
<doc id="3552182" url="https://pl.wikipedia.org/wiki?curid=3552182" title="Fumio">
Fumio

 – męskie imię japońskie.
Możliwa pisownia.
Fumio można zapisać używając wielu różnych znaków kanji i może znaczyć m.in.:

</doc>
<doc id="3552184" url="https://pl.wikipedia.org/wiki?curid=3552184" title="Brodawkonos">
Brodawkonos

Brodawkonos ("Rhinopoma") – rodzaj ssaka z rodziny brodawkonosowatych (Rhinopomatidae).
Występowanie.
Rodzaj obejmuje gatunki występujące w Afryce oraz południowo-zachodniej i południowej Azji.
Morfologia.
Długość ciała (bez ogona) 52–81 mm, długość ogona 48–85 mm, długość ucha 11–23,7 mm, długość tylnej stopy 10–17 mm, długość przedramienia 45–74 mm; masa ciała 4,6–40 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3552185" url="https://pl.wikipedia.org/wiki?curid=3552185" title="Antoine Hubert Thijssen">
Antoine Hubert Thijssen

Antoine Hubert Thijssen SVD (ur. 26 maja 1906 w Baarlo, zm. 7 lipca 1982) – holenderski duchowny katolicki, wikariusz apostolski Ende w latach 1951–1961, biskup diecezjalny Larantuki w latach 1961–1973, administrator apostolski Denpasaru w latach 1973–1980, biskup senior Larantuki w latach 1980–1982. 
Życiorys.
Święcenia kapłańskie otrzymał 31 stycznia 1932 roku w zgromadzeniu misjonarzy werbistów. 
8 marca 1951 roku papież Pius XII mianował go wikariuszem apostolskim wikariatu Ende (przekształconego w 1961 roku w archidiecezję), ze stolicą tytularną Nilopolis. 3 maja 1951 z rąk biskupa Heinricha Levena przyjął sakrę biskupią. 3 stycznia 1961 roku z rąk papieża Jana XXIII otrzymał nominację na biskupa diecezjalnego nowo powstałej diecezji w Larantuka. 23 lutego 1973 roku papież Paweł VI przyjął jego rezygnację z pełnienia obowiązków ordynariusza diecezji Larantuka, jednocześnie mianując go administratorem apostolskim diecezji Denpasar ze stolicą tytularną Eguga. 
Brał udział w I, II, III i IV sesji soboru watykańskiego II jako Ojciec Soborowy. 
4 września 1980 roku w związku z osiągnięciem kanonicznego wieku emerytalnego złożył rezygnację z zajmowanego stanowiska, stając się jednocześnie biskupem seniorem diecezji Larantuka ze stolicą tytularną Eguga. 
Zmarł 7 lipca 1982 roku.

</doc>
<doc id="3552186" url="https://pl.wikipedia.org/wiki?curid=3552186" title="Osmond">
Osmond

Osmond – miasto w Stanach Zjednoczonych, w stanie Nebraska, w hrabstwie Pierce.

</doc>
<doc id="3552187" url="https://pl.wikipedia.org/wiki?curid=3552187" title="Wykres punktowy">
Wykres punktowy

Wykres punktowy – jeden z diagramów matematycznych wykorzystywany do obrazowania danych, reprezentowanych przez co najmniej dwie zmienne, na kartezjańskim układzie współrzędnych.

</doc>
<doc id="3552188" url="https://pl.wikipedia.org/wiki?curid=3552188" title="Microsoft Band">
Microsoft Band

Microsoft Band – inteligentna opaska fitness Microsoftu. Jej premiera odbyła się w październiku 2014. Microsoft Band współpracuje z systemem Windows 8.1, Android i iOS. Opaska nie jest dostępna w Polsce.
Funkcje.
Microsoft Band jest niewielkim i lekkim urządzeniem. Dzięki niemu możemy na bieżąco analizować i obserwować aktywność przeliczoną na liczbę spalonych kalorii oraz liczbę przebytych kilometrów. Oprócz tych podstawowych funkcji istnieje również możliwość monitorowania jakości naszego snu oraz tryby treningowe, w których zbadamy nasze tętno, ilość spalonego tłuszczu oraz węglowodanów. Jeżeli trening odbywał się na otwartej przestrzeni to dodatkowo poznamy szczegółowe informacje o przebytej trasie oraz uzyskiwanych prędkościach czy w to w treningu biegowym czy rowerowym. Do optymalnego wykorzystania opaski niezbędny jest telefon, na którym można zainstalować aplikację Microsoft Health.

</doc>
<doc id="3552189" url="https://pl.wikipedia.org/wiki?curid=3552189" title="Renata Dąbrowska">
Renata Dąbrowska

Renata Dąbrowska (ur. 8 lutego 1989) – polska kolarka torowa, mistrzyni i reprezentantka Polski, młodzieżowa mistrzyni Europy (2010), mistrzyni Europy juniorek (2007).
Kariera sportowa.
Była zawodniczką Cyklisty Żyrardów i PTC Pruszków (od 2007).
Dwukrotnie zdobyła mistrzostwo Polski w sprincie (2006, 2008), dwukrotnie była wicemistrzynią Polski w sprincie (2007, 2010), w 2009 zdobyła brązowy medal mistrzostw Polski w sprincie, dwukrotnie wygrała mistrzostwo Polski w keirinie (2007, 2009), dwukrotnie była wicemistrzynią Polski w keirinie (2006, 2008), dwukrotnie zdobyła mistrzostwo Polski w scratchu (2007, 2009), w 2006 i 2009 była wicemistrzynią Polski w scratchu, czterokrotnie z rzędu zdobyła mistrzostwo Polski w sprincie drużynowo (2007-2010), pięciokrotnie z rzędu zdobyła wicemistrzostwo Polski w wyścigu na 500 m ze startu zatrzymanego (2006-2010), była też wicemistrzynią Polski w wyścigu na 3000 na dochodzenie drużynowo (2009) wicemistrzynią w wyścigu punktowym (2007), brązową medalistką w wyścigu punktowym w 2006 i 2008.
Spore sukcesy międzynarodowe odnosiła w kategoriach młodzieżowych, w 2006 została wicemistrzynią Europy juniorek w keirinie, w 2007 mistrzynią Europy juniorek w scratchu i ponownie wicemistrzynią Europy juniorek w keirinie, w 2008 młodzieżową wicemistrzynią Europy w sprincie drużynowym, w 2009 młodzieżową wicemistrzynią Europy w keirinie i brązową medalistką mistrzostw Europy w sprincie drużynowym, w 2010 młodzieżową mistrzynią Europy w scratchu i młodzieżową wicemistrzynią Europy w wyścigu na 3000 m na dochodzenie.
Reprezentowała Polskę na mistrzostwach świata seniorek w 2007 (sprint - 23. miejsce, sprint drużynowy - 9. miejsce), 2009 (sprint - 24. miejsce, keirin - 16. miejsce, sprint drużynowy - 9. miejsce, omnium - 8. miejsce) i 2010 (sprint - 25. miejsce, 500 m ze startu zatrzymanego - 20. miejsce, keirin - 13. miejsce, sprint drużynowy - 9. miejsce, omnium - 12. miejsce).
Zakończyła karierę przedwcześnie w 2011, z uwagi na kłopoty z finansowaniem dalszych startów.

</doc>
<doc id="3552192" url="https://pl.wikipedia.org/wiki?curid=3552192" title="Stromsburg">
Stromsburg

Stromsburg – miasto w Stanach Zjednoczonych, w stanie Nebraska, w hrabstwie Polk.

</doc>
<doc id="3552193" url="https://pl.wikipedia.org/wiki?curid=3552193" title="Indianola (Nebraska)">
Indianola (Nebraska)

Indianola – miasto w Stanach Zjednoczonych, w stanie Nebraska, w hrabstwie Red Willow.

</doc>
<doc id="3552195" url="https://pl.wikipedia.org/wiki?curid=3552195" title="McCook (Nebraska)">
McCook (Nebraska)

McCook – miasto w Stanach Zjednoczonych, w stanie Nebraska, siedziba administracyjna hrabstwa Red Willow, położone nad rzeką Republican.

</doc>
<doc id="3552197" url="https://pl.wikipedia.org/wiki?curid=3552197" title="Magdalena Maria Epstein">
Magdalena Maria Epstein

Magdalena Maria Epstein (ur. 2 sierpnia 1875 w Pilicy, zm. 6 września 1947 w Krakowie) – pionierka szkolnictwa pielęgniarskiego w Polsce, pielęgniarka, tercjarka, zakonnica, dominikanka oraz Służebnica Boża Kościoła katolickiego.
Życiorys.
Lata młodości.
Pochodziła z zamożnej polsko-żydowskiej rodziny, Leona – właściciela miejscowości Pilica oraz Marii z domu Skarżyńskiej jako ich jedyne dziecko nazywane zdrobniale Nuną. 22 sierpnia 1875 została ochrzczona w parafialnym kościele św. Jana Chrzciciela i św. Jana Ewangelisty w Pilicy jako Maria, Aniela, Wiktoria. Ojciec jej po wczesnej śmierci swojej pierwszej żony Konstancji Janasz, z którą miał trzech synów ożenił się ponownie. Rok po ślubie został dotknięty paraliżem i do końca życia poruszał się na wózku inwalidzkim. Wkrótce rodzice jej w 1880 przenieśli się z rodzinnej Pilicy do Krakowa, gdzie zamieszkali w klasycystycznej kamienicy przy ulicy Sławkowskiej 32, późniejszym Pałacu Badenich. W młodości otrzymała staranne wykształcenie (znała m.in. kilka języków obcych, grała na fortepianie).
Pielęgniarka.
Po śmierci rodziców poświęciła się bez reszty działalności opiekuńczej nad ludźmi potrzebującymi, ubogimi i chorymi. Mając 20 lat zaczęła działać na polu pracy charytatywnej w Stowarzyszeniu Panien Ekonomek, Sekcji Stowarzyszenia Pań Miłosierdzia Św. Wincentego à Paulo, która opiekowała się chorymi i ubogimi, udzielając im pomocy materialnej, prowadząc dla nich kuchnię i szyjąc odzież, zostając w 1905 jej prezeską. Pięć lat później została członkinią Katolickiego Związku Polek w Krakowie. Organizowała czytelnie i tanie kuchnie dla robotników. Przy pomocy Sióstr Miłosierdzia (szarytek), w ich pomieszczeniach klasztornych przy ulicy św. Filipa 15 wyremontowano najpierw istniejące już ambulatorium, w którym udzielano potrzebującym pierwszej pomocy lekarskiej, a następnie urządzono tam mały szpitalik. 
5 listopada 1911 z jej inicjatywy i przy jej wsparciu materialnym utworzono pierwszą na ziemiach polskich szkołę pielęgniarską w Krakowie, w której została kierowniczką. W czasie I wojny światowej wstąpiła do Czerwonego Krzyża, aby udzielać pomocy rannym, wyruszając na front w okolice Będzina i Olkusza. Pracowała w izbie opatrunkowej, szpitalu legionowym w Rabce, szpitalu epidemicznym pod Tarnowem, organizowała ruchome kolumny sanitarne. 17 września 1915 została odznaczona cesarskim dyplomem Czerwonego Krzyża 2 klasy i odznaczeniem wojennym.
W 1918 wznowiła działalność szkoły pielęgniarskiej, jednak na skutek problemów finansowych musiała ją w 1921 zamknąć. Jako pielęgniarka uczestniczyła w powstaniach śląskich, za co otrzymała 15 września 1921 honorowy dyplom od Wojciecha Korfantego.
Nie mogąc pogodzić się z zamknięciem szkoły zainteresowała nią amerykańską Fundację Rockefellera, otrzymując w 1924 jej finansowe wsparcie, a od władz polskich zgodę na odnowienie i budowę szkoły oraz utworzyła Polskie Stowarzyszenie Pielęgniarek Zawodowych przyjęte do Międzynarodowej Rady Pielęgniarek. W grudniu 1925 dzięki jej staraniom została otwarta Uniwersytecka Szkoła Pielęgniarek i Higienistek w Krakowie przy ulicy Kopernika 25, w której została dyrektorką. Szkole poświęciła wiele uwagi, troszcząc się o jej finansowanie i doskonalenie duchowe oraz zawodowe jej uczennic (założyła w niej m.in. kaplicę). Obecnie w budynku szkoły mieści się Wydział Nauk o Zdrowiu Instytutu Pielęgniarstwa i Położnictwa Uniwersytetu Jagiellońskiego Collegium Medicum.
W zakonie dominikanek.
1 stycznia 1931 złożyła rezygnację ze stanowiska dyrektorki szkoły uniwersyteckiej, aby w wieku 55 lat wstąpić do klauzurowego klasztoru Sióstr Dominikanek na Gródku w Krakowie przy ul. Mikołajskiej, będąc od 1919 tercjarką zakonu św. Dominika. 24 marca 1931 w obecności swojego przyjaciela kard. Adama Stefana Sapiehy nałożyła habit zakonny obierając imię zakonne Magdalena. W maju 1931 w artykule pt. „Po pracy społecznej w zacisze klasztorne” Ilustrowanego Kuryera Codziennego tak o niej m.in. napisano:
Śluby wieczyste złożyła 4 września 1936. Wkrótce zapadła na zdrowiu, przechodząc w 1937 operację usunięcia tłuszczaka na nodze, a następnie w 1942 doznała paraliżu lewej strony ciała. Dwa lata później na skutek upadku złamała żebra. W zakonie pełniła funkcję m.in. organistki i kronikarki klasztornej. W swoim duchowym testamencie napisała:
Zmarła otoczona opieką sióstr po sześciu latach choroby 6 września 1947 w godzinach porannych w opinii świętości. Spoczęła na cmentarzu Rakowickim w Krakowie we wspólnym neogotyckim, murowanym grobowcu oo. dominikanów (kwatera VIII, rząd południowy).
Proces beatyfikacji.
Przekonane o jej świątobliwości, po zgromadzeniu dokumentacji siostry dominikanki zwróciły się 5 sierpnia 2003 z prośbą do metropolity krakowskiego o wyniesienie ją na ołtarze. 30 września 2004 kard. Franciszek Macharski w kościele sióstr dominikanek na Gródku dokonał otwarcia jej procesu beatyfikacyjnego. Odtąd przysługuje jej tytuł Służebnicy Bożej. Następnie powołano komisję historyczną oraz teologiczną celem zbadania jej życia oraz dokumentacji jak również przesłuchano świadków, którzy ją swego czasu spotkali. 20 kwietnia 2007 w kościele sióstr dominikanek w Krakowie został uroczyście zamknięty proces na szczeblu diecezjalnym przez kard. Stanisława Dziwisza, po czym akta procesu zostały przekazane Kongregacji Spraw Kanonizacyjnych w Rzymie, celem dalszego postępowania. 28 listopada 2008 Stolica Apostolska wydała dekret o ważności postępowania diecezjalnego. Postulatorem generalnym został dominikanin o. Gianni Festa OP. 
Upamiętnienie.
W Krakowie, w 2004 wybito medal z jej wizerunkiem oraz wygrawerowanym na nim napisem: 
W 2009 siostry dominikanki wydały album o jej życiu i działalności pt. "Wierna Miłości". 1 czerwca 2011 jedną z ulic w jej rodzinnej miejscowości Pilica nazwano jej imieniem. 12 marca 2012 została powołana specjalna Fundacja Siostry Magdaleny Epstein.

</doc>
<doc id="3552198" url="https://pl.wikipedia.org/wiki?curid=3552198" title="Willem van Bekkum">
Willem van Bekkum

Willem van Bekkum SVD (ur. 13 marca 1910 w Baarlo, zm. 11 lutego 1998) – holenderski duchowny katolicki, wikariusz apostolski Ruteng w latach 1951–1961, biskup diecezjalny Ruteng w latach 1961–1972, biskup senior Ruteng w latach 1972–1998. 
Życiorys.
Święcenia kapłańskie otrzymał 18 sierpnia 1935 roku w zgromadzeniu misjonarzy werbistów. 
8 marca 1951 roku papież Pius XII mianował go wikariuszem apostolskim wikariatu Ruteng (przekształconego w 1961 roku w diecezję), ze stolicą tytularną Tigias. 13 maja 1951 z rąk biskupa Heinricha Levena przyjął sakrę biskupią. 3 stycznia 1961 roku decyzją papieża Jana XXIII po przekształceniu wikariatu Ruteng w diecezję otrzymał nominację na biskupa diecezjalnego tejże diecezji w Ruteng. 
Brał udział w I, II, III i IV sesji soboru watykańskiego II jako Ojciec Soborowy. 
10 marca 1972 roku papież Paweł VI przyjął jego rezygnację z zajmowanego stanowiska, w wyniku czego bp van Bekkum stał się jednocześnie biskupem seniorem diecezji Ruteng. 
Zmarł 11 lutego 1998 roku.

</doc>
<doc id="3552200" url="https://pl.wikipedia.org/wiki?curid=3552200" title="Aleksandra Drejgier">
Aleksandra Drejgier

Aleksandra Drejgier (ur. 15 czerwca 1991) – polska kolarka torowa, mistrzyni i reprezentantka Polski.
Kariera sportowa.
Była zawodniczką PTC Pruszków.
Na mistrzostwach Polski seniorek zdobyła złoty medal na 500 m ze startu zatrzymanego w 2007, 2008 i 2009, złoty medal w sprincie (2007), złoty medal w sprincie drużynowo (2007, 2008, 2009), srebrny medal w sprincie (2009), srebrny medal w keirinie (2007), brązowy medal w keirinie (2008, 2009), brązowy medal w scratchu (2007)
Spore sukcesy międzynarodowe odnosiła jako juniorka, zdobywając wicemistrzostwo świata w sprincie drużynowym w 2008, mistrzostwo Europy w sprincie drużynowym w 2008 oraz wicemistrzostwo Europy w sprincie drużynowym w 2009.
Reprezentowała Polskę na mistrzostwach świata seniorek w 2009 (500 m ze startu zatrzymanego - 21. miejsce, sprint drużynowy - 9. miejsce) i 2010 (sprint drużynowy - 9. miejsce).
Zakończyła karierę przedwcześnie w 2011.

</doc>
<doc id="3552201" url="https://pl.wikipedia.org/wiki?curid=3552201" title="We All Love Ennio Morricone">
We All Love Ennio Morricone

We All Love Ennio Morricone – wydany w roku 2007 tribute album ku czci kompozytora muzyki filmowej, Ennio Morricone. Wystąpili na nim zróżnicowani muzycznie wykonawcy, w tym Andrea Bocelli, Metallica, Bruce Springsteen, Roger Waters i Celine Dion. Dodatkowo, Quincy Jones, wielbiciel muzyki Morricone, zlecił swoim wieloletnim współpracownikom, Alanowi i Marilyn Bergman napisanie tekstu do piosenki „I Knew I Loved You”, który odśpiewała Celine Dion do muzyki z utworu „Deborah's Theme” z filmu Dawno temu w Ameryce. Za utwór „Once Upon A Time In The West” Bruce Springsteen otrzymał nagrodę Grammy Award w kategorii najlepszego instrumentalnego utworu rockowego, wygrywając z zespołem Metallica, który został nominowany do nagrody za wykonanie utworu The Ecstasy of Gold. Płyta sprzedała się w samych Włoszech w ilości 120 tysięcy egzemplarzy.

</doc>
<doc id="3552202" url="https://pl.wikipedia.org/wiki?curid=3552202" title="Falls City (Nebraska)">
Falls City (Nebraska)

Falls City – miasto w Stanach Zjednoczonych, w stanie Nebraska, siedziba administracyjna hrabstwa Richardson.

</doc>
<doc id="3552205" url="https://pl.wikipedia.org/wiki?curid=3552205" title="Bartosz Kołaczkowski">
Bartosz Kołaczkowski

Bartosz Kołaczkowski – polski prawnik, doktor habilitowany nauk prawnych, specjalizuje się w prawie administracyjnym, nauczyciel akademicki Uniwersytetu im. Adama Mickiewicza w Poznaniu.
Życiorys.
Studia prawnicze ukończył na Wydziale Prawa i Administracji UAM. Stopień doktorski uzyskał w 2002 na podstawie pracy pt. "Drogi publiczne w Rzeczypospolitej Polskiej jako obszary objęte szczególnym reżimem prawnym" (promotorem był Zbigniew Janku). Habilitował się w 2015 na macierzystym wydziale na podstawie oceny dorobku naukowego i rozprawy pt. "Kształtowanie się regulacji prawnych zgromadzeń w Polsce oraz w wybranych krajach o anglosaskiej tradycji prawnej". Pracuje jako adiunkt w Katedrze Prawa Administracyjnego i Nauk o Administracji na Wydziale Prawa i Administracji UAM.

</doc>
<doc id="3552207" url="https://pl.wikipedia.org/wiki?curid=3552207" title="Hannes Hanso">
Hannes Hanso

Hannes Hanso (ur. 6 października 1971 w Nõo) – estoński polityk i politolog, poseł do Zgromadzenia Państwowego, od 2015 do 2016 minister obrony, poseł do Parlamentu Europejskiego VIII kadencji (2019).
Życiorys.
W latach 1992–1994 studiował prawo na Uniwersytecie w Tartu, a od 1996 do 1998 język chiński w Syczuanie, gdzie pracował również jako lektor języka angielskiego. W 2005 uzyskał magisterium z politologii na University of London, specjalizując się w polityce azjatyckiej. Był korespondentem estońskiego radia w Wielkiej Brytanii (1998–2005). Po powrocie do kraju pracował jako doradca ministrów obrony i finansów, następnie w przedstawicielstwie Unii Europejskiej w Pekinie, a od 2011 jako ekspert w centrum zajmującym się polityką obronną.
W 2009 dołączył do Partii Socjaldemokratycznej. W latach 2013–2015 pełnił obowiązki burmistrza Kuressaare. W wyborach w 2015 uzyskał z ramienia socjaldemokratów mandat posła do Riigikogu XIII kadencji. 14 września 2015 dołączył do rządu Taaviego Rõivasa, obejmując stanowisko ministra obrony (w miejsce Svena Miksera). Zakończył pełnienie tej funkcji wraz z całym gabinetem 23 listopada 2016. W kwietniu 2019, na kilka miesięcy przed końcem VIII kadencji PE, objął wakujący mandat europosła.

</doc>
<doc id="3552208" url="https://pl.wikipedia.org/wiki?curid=3552208" title="Wilber (Nebraska)">
Wilber (Nebraska)

Wilber – miasto w Stanach Zjednoczonych, w stanie Nebraska, siedziba administracyjna hrabstwa Saline.

</doc>
<doc id="3552210" url="https://pl.wikipedia.org/wiki?curid=3552210" title="Rhinopoma">
Rhinopoma



</doc>
<doc id="3552212" url="https://pl.wikipedia.org/wiki?curid=3552212" title="Friend (Nebraska)">
Friend (Nebraska)

Friend – miasto w Stanach Zjednoczonych, w stanie Nebraska, w hrabstwie Saline.

</doc>
<doc id="3552213" url="https://pl.wikipedia.org/wiki?curid=3552213" title="Uniwersytet Kalifornijski w Davis">
Uniwersytet Kalifornijski w Davis

Uniwersytet Kalifornijski w Davis ( – UCD, UC Davis) – jeden z uniwersytetów wchodzących w skład Uniwersytetu Kalifornijskiego.
Uniwersytet znajduje się w mieście Davis, na zachód od Sacramento. Pod względem liczby studentów jest trzecim w kompleksie Uniwersytetu Kalifornijskiego.
Jednostka powstała w 1905 jako College of Agriculture, a w skład struktur Uniwersytetu Kalifornijskiego wchodzi od 1959. Pierwsi studenci rozpoczęli naukę w 1908 roku. 
W 2015 oferowanych było 104 programów studiów licencjackich oraz 96 kierunków magisterskich.
Nauka na studiach pierwszego stopnia jest prowadzona w:
Studia drugiego stopnia są prowadzone przez:
W 2010 roku Uniwersytet został dla celów statystycznych uznany przez United States Census Bureau za odrębną jednostkę osadniczą (CDP). Liczba mieszkańców wynosiła wówczas 5 786 osób (54,9% kobiet i 45,1% mężczyzn).

</doc>
<doc id="3552214" url="https://pl.wikipedia.org/wiki?curid=3552214" title="Liisa Oviir">
Liisa Oviir

Liisa Oviir (ur. 1 marca 1977 w Tallinnie) – estońska polityk i prawniczka, od 2015 do 2016 minister przedsiębiorczości.
Życiorys.
Ukończyła w 2000 studia prawnicze na Uniwersytecie w Tartu. W latach 1997–1998 była urzędniczką w ambasadzie Estonii w Londynie, następnie przez dziesięć lat jako prawniczka w przedsiębiorstwie promowym Tallink. W latach 2008–2015 była zatrudniona w koncernie energetycznym Eesti Energia.
Zaangażowała się także w działalność polityczną w ramach Partii Socjaldemokratycznej. 14 września 2015 dołączyła do rządu Taaviego Rõivasa, obejmując stanowisko ministra przedsiębiorczości (w miejsce Urve Palo). Zakończyła pełnienie tej funkcji wraz z całym gabinetem 23 listopada 2016. Czasowo wchodziła następnie w skład Zgromadzenia Państwowego XIII kadencji.

</doc>
<doc id="3552215" url="https://pl.wikipedia.org/wiki?curid=3552215" title="University of California w Davis">
University of California w Davis



</doc>
<doc id="3552216" url="https://pl.wikipedia.org/wiki?curid=3552216" title="Kirstie Maldonado">
Kirstie Maldonado



</doc>
<doc id="3552217" url="https://pl.wikipedia.org/wiki?curid=3552217" title="Aleksander Cybulski">
Aleksander Cybulski

Aleksander Cybulski (ur. 30 lipca 1962 w Gdyni) – polski piłkarz, obrońca.
Był wychowankiem Bałtyku Gdynia, w którym jako jedyny zawodnik grał na czterech szczeblach rozgrywek (od I do IV ligi) i w każdej z nich strzelił minimum jedną bramkę. W czasie swojej kariery rozegrał w ekstraklasie 131 spotkań (34 w Bałtyku i 97 w Lechii), strzelając w nich 8 bramek (odpowiednio Bałtyk 2, Lechia 6). W 1983 roku zdobył z Lechią Gdańsk Superpuchar Polski i uczestniczył w spotkaniach z Juventusem w ramach I rundy Pucharu Zdobywców Pucharów (zagrał 70 minut w Turynie). W 1990 roku wyjechał za granicę, gdzie grał w lidze szwedzkiej i belgijskiej. Po powrocie do Polski grał w niższych ligach w pomorskich klubach.
W 2009 roku przeniósł się do KS Chwaszczyno, gdzie pełnił rolę trenera, a do 2010 równocześnie zawodnika tego klubu. W 2015 został trenerem Cartusii Kartuzy.
Sukcesy.
Lechia Gdańsk.
Superpuchar Polski: 1983

</doc>
<doc id="3552218" url="https://pl.wikipedia.org/wiki?curid=3552218" title="Crete (Nebraska)">
Crete (Nebraska)

Crete – miasto w Stanach Zjednoczonych, w stanie Nebraska, w hrabstwie Saline.

</doc>
<doc id="3552227" url="https://pl.wikipedia.org/wiki?curid=3552227" title="Bitwa pod Rząbcem">
Bitwa pod Rząbcem

Bitwa pod Rząbcem – bitwa partyzancka stoczona 8 września 1944 w lesie pod Rząbcem między oddziałami Narodowych Sił Zbrojnych a oddziałem Armii Ludowej i grupą radzieckich skoczków spadochronowych.
Przebieg starcia.
8 września 1944 12-osobowy patrol Brygady Świętokrzyskiej Narodowych Sił Zbrojnych dowodzony przez ppor. Franciszka Bajcera ps. „Sanowski”, został pojmany przez oddział Armii Ludowej i partyzantów sowieckich. Oddziałem tym dowodzili kapitan Tadeusz Grochal ps. „Tadek Biały” z ramienia AL i major Iwan Karawajew ps. „Iwan Iwanowicz” z ramienia NKGB. Tadeusz Grochal znany był z pospolitych napadów rabunkowych, grabieży i morderstw. Dopuścił się m.in. morderstwa na działacz PPR z Częstochowy. Zwalczał także ugrupowania niepodległościowe. Pierwszy raz jego oddział został rozbity 28 października 1943 roku pod Karczowicami przez oddział AK dowodzony przez por. Tadeusza Kozłowskiego „Piotra” za zbrodnie popełnione przeciw miejscowej ludności. 
Jeńcy z NSZ byli bici i torturowani, stali nad wykopanymi dla siebie grobami. Jeden z jeńców zdołał zbiec i powiadomić dowództwo Brygady. W celu odbicia więźniów pododdziały Brygady Świętokrzyskiej dowodzonej przez pułkownika Antoniego Szackiego uderzyły na kwaterujący w lesie pod Rząbcem oddział Armii Ludowej i grupę radzieckich skoczków spadochronowych. Według niektórych historyków z okresu PRL (Józefa Garasa, Ryszarda Nazarewicza), w bitwie miały wziąć udział oddziały niemieckie. Nazarewicz potwierdził doniesienia z okresu PRL w 2000 r. Powołując się na dokumenty pochodzące z archiwów Gestapo, stwierdził, że w akcji przeciwko komunistom współuczestniczyli hitlerowcy, którym NSZ-owcy mieli przekazać kilku schwytanych oficerów radzieckich. Ten sam autor wskazał na raport Sipo, w którym znalazły się zeznania jeńców schwytanych przez Brygadę Świętokrzyską. Zresztą przed akcją NSZ-owcy działający w tym regionie, gdy zatrzymywali ich Niemcy, wprost powoływali się na to, że współpracują z Sipo w zwalczaniu komunistów i Żydów, więc należy ich puścić wolno. Komendat Sipo i SD w Krakowie potwierdził takie działania.
Zgrupowanie AL kwaterowało w lesie przy gajówce położonej około 2 km od wsi. Uderzenie oddziałów NSZ (202. pułk piechoty Ziemi Sandomierskiej i I. batalion 204. pułku piechoty Ziemi Kieleckiej) liczących około 1200 ludzi nastąpiło jednocześnie. Od północnego zachodu uderzył II. batalion 202. pułku majora Henryka Karpowicza ps. „Rusin”, od południa uderzała kompania z I. batalionu 202. pułku ppor. Henryka Figuro-Podhorskiego ps. „Step”, a od północnego wschodu flankę zabezpieczał II. batalion 204. pułku kapitana Władysława Kołacińskiego ps. „Żbik”. Walka trwała niewiele ponad godzinę.
Kiedy dowodzący oddziałem AL kapitan Tadeusz Grochal dowiedział się, że Sowieci poddali się, zarządził odwrót, jednak wydostanie się poza pierścień okrążenia zostało okupione dużymi stratami. Wydostał się tylko Grochal, Karawajew i 10 ludzi.
W oddziale AL i grupie radzieckiej, wg nowszych źródeł, było 34 zabitych i 30 rannych, natomiast w oddziale NSZ był jeden poległy i jeden ranny. Według wcześniejszych źródeł, w walce zginęło 55 partyzantów AL i żołnierzy radzieckich lub 20 partyzantów, a 28 odniosło rany (w oddziale AL i grupie radzieckiej miało być 16 zabitych i 20 rannych, natomiast w oddziale NSZ miało być 4 zabitych i 8 rannych). Według Bogdana Hillebrandta, historyka z czasów PRL, 32 alowców i 73 radzieckich skoczków spadochronowych dostało się do niewoli. 5 oficerów radzieckich zostało przekazanych Niemcom, a reszta została rozstrzelana. Według dokumentów NSZ pojmano 40 członków AL i 67 partyzantów radzieckich. Członków AL puszczono wolno, po czym doszło do buntu sowieckich jeńców. W wyniku walki podczas jego tłumienia zginęło 67 Sowietów, a czterech członków NSZ zostało rannych (dwóch z nich zmarło od ran). Na miejscu stacjonowania oddziału komunistycznego znaleziono listy proskrypcyjne miejscowej ludności i polecenia likwidacji członków polskiego podziemia niepodległościowego. Według dowódcy Brygady Świętokrzyskiej część jeńców uciekła, a pozostali zostali zabici podczas próby ucieczki. Nadmienia też, że kilku Polaków z Armii Ludowej wstąpiło do dowodzonej przez niego Brygady Świętokrzyskiej. Do Brygady Świętokrzyskiej wstąpiło 13 byłych partyzantów AL, wśród nich był późniejszy pisarz komunistyczny Władysław Machejek, który przez kilka dni (zanim zdezerterował) był ordynansem ppłk Szackiego. Brygada zdobyła dużo broni, m.in. 2 ciężkie karabiny maszynowe, 1 granatnik, 50 pistoletów maszynowych i 120 karabinów.
Według Ryszarda Nazarewicza wymordowanie całego oddziału – 71 partyzantów radzieckich – oraz trzech żołnierzy AL (w tym kobiety) pod Rząbcem 8 września 1944 r. tak uzasadniano w Księdze Pamiątkowej Brygady Świętokrzyskiej NSZ "W marszu i w boju" (wydanej w Monachium w 1948 roku): „...w nocy Moskale już rozbrojeni próbowali buntu i ucieczki, rychło w czas. Już Polski nie opuszczą”.
Abwehra po bitwie informowała, że m.in. wydarzenia spod Rząbca przyczyniły się do tego, że „bandy NSZ nie mogły powiększyć swej bazy” i miały marginalne poparcie w regionie. Sami Niemcy znali dokładny przebieg bitwy. Wyższy Dowódca SS i policji w Generalnym Gubernatorstwie raportował we wrześniu 1944 r. o szczegółach starcia i poinformował władze Rzeszy, że większość jeńców schwytanych przez NSZ zostało zlikwidowanych.
Upamiętnienie.
W 1952 w Rząbcu zbudowano pomnik upamiętniający poległych jeńców, na którym umieszczono napis: „W tych lasach 8 IX 1944 roku oddziały Armii Ludowej i partyzantów radzieckich zostały podstępnie napadnięte przez wysługujących się hitlerowskiemu okupantowi zbirów NSZ-kich »Bohuna«. Cześć i sława 74 bohaterom poległym w walce o wyzwolenie narodowe i społeczne ludu polskiego w 10. rocznicę powstania Polskiej Partii Robotniczej”.
W styczniu 2014 pomnik został zdewastowany. Lokalne władze usunęły zniszczenia monumentu. W nocy z 11 na 12 września 2016 pomnik zdewastowano po raz kolejny. Tablice na pomniku oblano czarną farbą, wyrwano krzyż i sprofanowano orła białego. Sprawcy narysowali również na pomniku litery NSZ oraz jaszczurkę. Troje sprawców zniszczenia pomnika zostało uniewinnionych przez Sąd Rejonowy we Włoszczowie. W obronie oskarżonych o wandalizm wystąpił m.in. Adam Słomka, oraz Instytut na rzecz Kultury Prawnej Ordo Iuris.
W 2014 roku sekretarz Rady Ochrony Pamięci Walk i Męczeństwa, dr hab. Andrzej Kunert uznał istnienie pomnika za niedopuszczalne i zakłamujące historię Polski
W marcu 2018 roku dotychczasowe tablice zastąpiono nową inskrypcją, na której widniał napis: „Pamięć nie umiera. Zabiła ich nienawiść. Pamięci 74 partyzantów-jeńców rozstrzelanych 8 września 1944 r. Pokój ich duszy”. W kwietniu 2018 pomnik został zdemontowany przez jego dotychczasowych opiekunów.
Bitwie pod Rząbcem został poświęcony film fabularno-dokumentalny "Bitwa pod Rząbcem – historia prawdziwa", zrealizowany przez Fundację Odzyskajmy Naszą Historię. W filmie wypowiadają się świadkowie i weterani Brygady Świętokrzyskiej (kpt. Stanisław Turski), a także historycy i badacze.
11 września 2022 w Henrykowie w gminie Małogoszcz w faktycznym miejscu bitwy powstał pomnik.

</doc>
<doc id="3552228" url="https://pl.wikipedia.org/wiki?curid=3552228" title="Giro di Lombardia 2015">
Giro di Lombardia 2015

109. edycja wyścigu kolarskiego Giro di Lombardia odbyła się w dniu 4 października 2015 roku i liczyła 245 km. Start tego klasycznego wyścigu znajdował się w Bergamo a meta w Como. Wyścig ten figurował w rankingu światowym UCI World Tour 2015 i był ostatnim wyścigiem w 2015 roku tego cyklu.
Uczestnicy.
Na starcie tego klasycznego wyścigu pojawiło się 25 ekip, siedemnaście drużyn jeżdżących w UCI World Tour 2015 i osiem zespołów zaproszonych przez organizatorów z tzw. "dziką kartą".
Lista drużyn uczestniczących w wyścigu:

</doc>
<doc id="3552229" url="https://pl.wikipedia.org/wiki?curid=3552229" title="Wydobycie">
Wydobycie

Wydobycie – siódmy album studyjny grupy One Million Bulgarians, wydany w 12 grudnia 2012 roku o godzinie 12:12 w formie digital, dostępny na stronach internetowych Zespołu.
Album zawiera 18 nowych kompozycji studyjnych przygotowanych w różnych składach. Utwór „A Means To an end” jest coverem zespołu Joy Division.

</doc>
<doc id="3552231" url="https://pl.wikipedia.org/wiki?curid=3552231" title="Ar-Rajjan (Syria)">
Ar-Rajjan (Syria)

Ar-Rajjan (arab. الريان) – miejscowość w Syrii, w muhafazie Hims. W 2004 roku liczyła 4876 mieszkańców.

</doc>
<doc id="3552232" url="https://pl.wikipedia.org/wiki?curid=3552232" title="Mister Twister">
Mister Twister



</doc>
<doc id="3552233" url="https://pl.wikipedia.org/wiki?curid=3552233" title="As-Sajid">
As-Sajid

As-Sajid (arab. الصايد) – miejscowość w Syrii, w muhafazie Hims. W 2004 roku liczyła 1309 mieszkańców.

</doc>
<doc id="3552235" url="https://pl.wikipedia.org/wiki?curid=3552235" title="Chuck Eidson">
Chuck Eidson

 
Charles Patrick "Chuck" Eidson Jr. (ur. 10 października 1980 w Summerville) – amerykański koszykarz, występujący na pozycjach obrońcy oraz skrzydłowego, wielokrotny mistrz oraz MVP w wielu rozmaitych ligach.
W 1999 wystąpił w meczu wschodzących gwiazd - Nike Hoop Summit.

</doc>
<doc id="3552236" url="https://pl.wikipedia.org/wiki?curid=3552236" title="Andchoj">
Andchoj

Andchoj (pers. اندخوی) – miasto w północnym Afganistanie, w wilajecie Farjab. W 2013 roku liczyło 31 700 mieszkańców.

</doc>
<doc id="3552239" url="https://pl.wikipedia.org/wiki?curid=3552239" title="Akcza">
Akcza

Akcza (paszt. آقچه) – miasto w północnym Afganistanie, w wilajecie Dżozdżan. W 2013 roku liczyło 23 500 mieszkańców.

</doc>
<doc id="3552240" url="https://pl.wikipedia.org/wiki?curid=3552240" title="Cholm (Afganistan)">
Cholm (Afganistan)

Cholm (pers. خلم) – miasto w Afganistanie, w wilajecie Balch. W 2013 roku liczyło 48 300 mieszkańców.

</doc>
<doc id="3552245" url="https://pl.wikipedia.org/wiki?curid=3552245" title="Roman Wachełko">
Roman Wachełko

Roman Wachełko (ur. 30 stycznia 1953 w Żyrardowie) – polski piłkarz, pomocnik.
Był wychowankiem Żyrardowianki Żyrardów, z której przeszedł do Legii Warszawa. Następnie przez 10 lat występował w Bałtyku Gdynia na szczeblu I i II ligi. Razem w I lidze wystąpił w 113 meczach, zdobywając w nich 19 bramek (Legia 6-1, Bałtyk 107-18). W rozgrywkach Pucharu Intertoto wystąpił w 7 spotkaniach (Legia 1, Bałtyk 6). Razem w Bałtyku wystąpił w 262 ligowych spotkaniach. W ostatnich latach kariery występy w Bałtyku przeplatał z grą w polonijnej drużynie z Nowego Jorku, a karierę zakończył w Belgii w wieku 42 lat.

</doc>
<doc id="3552251" url="https://pl.wikipedia.org/wiki?curid=3552251" title="Dżurf al-Malha">
Dżurf al-Malha

Dżurf al-Malha – miasto w Maroku, w regionie Al-Gharb-Szararda-Bani Ahsin. W 2014 roku miasto liczyło 28 681 mieszkańców.

</doc>
<doc id="3552253" url="https://pl.wikipedia.org/wiki?curid=3552253" title="Leon Popek">
Leon Popek

Leon Popek (ur. 23 września 1958 w Karolinowie) – polski historyk, archiwista, doktor nauk humanistycznych w zakresie historii, pracownik IPN, opiekun polskich miejsc pamięci na Wołyniu. Prezes Towarzystwa Przyjaciół Krzemieńca i Ziemi Wołyńsko-Podolskiej w Lublinie.
Życiorys.
Ukończył studia historyczne na Katolickim Uniwersytecie Lubelskim. W ich trakcie zaangażował się w funkcjonowanie Koła Naukowego Historyków Studentów KUL, m.in. w roku akademickim 1980/1981 wchodził w skład Komisji Rewizyjnej oraz sekcji kultury ludowej Koła. Rozprawę doktorską pt. "Dzieje diecezji łuckiej 1925–1939" obronił na Wydziale Nauk Humanistycznych KUL w 2003 roku. Pracuje w Instytucie Pamięci Narodowej Oddział Lublin.
W 1992 roku został prezesem Towarzystwa Przyjaciół Krzemieńca i Ziemi Wołyńsko-Podolskiej w Lublinie.
Jak sam twierdzi, wybrał zawód historyka, by zbadać okoliczności zbrodni w Ostrówkach i zbrodni w Woli Ostrowieckiej, skąd pochodziła jego matka Helena z d. Szwed. W latach 70. rozpoczął prywatnie zbieranie relacji świadków ludobójstwa OUN-UPA. Wraz z Tomaszem Trusiukiem doprowadził do wzniesienia pierwszego w Polsce pomnika rzezi wołyńskiej (Ruda-Huta, 1984 rok). Od 1990 roku organizuje akcje renowacji i porządkowania wołyńskich cmentarzy. W 1992 roku współorganizował ekshumacje szczątków ofiar OUN-UPA w Ostrówkach i Woli Ostrowieckiej, kontynuowane w latach późniejszych.
Jest autorem lub współautorem 21 książek i ponad 180 artykułów, głównie z zakresu historii Wołynia. Był konsultantem historycznym filmu "Wołyń". Członek Kapituły Nagrody „Semper Fidelis” przyznawanej przez Instytut Pamięci Narodowej.
Życie prywatne.
Żonaty z Jolantą Popek, ma czworo dzieci: córki Agnieszkę i Annę oraz synów Michała i Pawła.

</doc>
<doc id="3552258" url="https://pl.wikipedia.org/wiki?curid=3552258" title="Snitz Edwards">
Snitz Edwards

Snitz Edwards (ur. 1 stycznia 1862, zm. 1 maja 1937) – amerykański aktor sceniczny i filmowy pochodzenia żydowskiego.
Życiorys.
Urodził się jako Edward Neumann w rodzinie żydowskiej w Budapeszcie (ówczesne Austro-Węgry). W młodym wieku wyemigrował do Stanów Zjednoczonych, gdzie odniósł sukces na deskach broadwayowskich teatrów. Występował też w wielu filmach kinowych.

</doc>
<doc id="3552259" url="https://pl.wikipedia.org/wiki?curid=3552259" title="Igrzyska olimpijskie w Warszawie">
Igrzyska olimpijskie w Warszawie

Igrzyska olimpijskie w Warszawie, Igrzyska Nadwiślańskie – podnoszone w różnych latach i dotychczas niezrealizowane projekty zakładające organizację letnich igrzysk olimpijskich w Warszawie, wzdłuż Wisły.
Idea organizacji igrzysk w Warszawie w 2012.
Z propozycją zorganizowania w Warszawie w 2012 XXX Igrzysk Olimpijskich wystąpił w 1992 na wielkanocnym spotkaniu olimpijczyków mistrz świata we florecie Ryszard Parulski. We wrześniu Ryszard Parulski oraz architekt i mistrz olimpijski w szermierce Wojciech Zabłocki zaprezentowali założenia programowe i koncepcję przestrzenną Igrzysk Nadwiślańskich. W 1993 utworzono fundację „Olimpiada 2012”, której celem miała być promocja Igrzysk Nadwiślańskich, oraz Komisję Igrzysk Nadwiślańskich przy MKOl, która zajmowała się sprawami planistycznymi i urbanistycznymi. W 1994 zorganizowano konkurs na logo igrzysk, w którym zwyciężył znak zaprojektowany przez studentkę architektury Agnieszkę Kosmulską.
W kolejnych latach koncepcja zyskała poparcie warszawskich gmin Centrum, Białołęka, Bielany, Bemowo i Wilanów, prezentowano ją również Radzie Warszawy, zarządowi miasta i mieszkańcom, na forum krajowym i międzynarodowym. W 1997 zorganizowano międzynarodowe seminarium w Stowarzyszeniu Architektów Polskich „Wpływ igrzysk olimpijskich na urbanistykę miast i środowisko”. Utworzono w MKOl Komisję ds. Igrzysk Olimpijskich w Polsce, zajmującą się sprawami projektu organizacji igrzysk zimowych w Zakopanem w 2006 i letnich w Warszawie w 2012. Powołano Doradcę Prezydenta m.st. Warszawy ds. Olimpiady 2012, a w 1998 – Zespół ds. Igrzysk Olimpijskich 2012 przy Prezydencie m.st. Warszawy. Strategiczne obszary olimpijskie wpisano do studium uwarunkowań i kierunków zagospodarowania przestrzennego Warszawy.
Koncepcja przestrzenna igrzysk.
Projekt zakładał organizację imprez w obiektach zlokalizowanych w większości liniowo wzdłuż Wisły, po obu jej brzegach, na terenach parkowych w międzywalu, przy jednoczesnym zachowaniu walorów rzeki jako korytarza ekologicznego. Proponowano powstanie czterech głównych zespołów olimpijskich:
Zakładano także rozegranie niektórych konkurencji poza Mazowszem: regaty żeglarskie miały być rozegrane w Sopocie, zawody kajakarskie i rowerowe (slalom górski, wyścig górski cross country, kolarski wyścig szosowy) – w rejonie Nowego Sącza, eliminacje piłki nożnej – w wybranych miastach (Kraków, Gdańsk, Łódź).
Na Siekierkach, na południe od Trasy Siekierkowskiej miała powstać wioska olimpijska – dzielnica mieszkaniowa na 15 tys. mieszkańców, z własnym centrum handlowym, rozrywkowym, restauracjami, kliniką, centrum logistyki, magazynami i zespołem treningowym. Z kolei w rejonie osiedli Zastów i Las proponowano zlokalizowanie wioski mass-mediów, a na Ursynowie w rejonie SGGW – wioskę sędziów i personelu technicznego na 5 tys. miejsc.

</doc>
<doc id="3552260" url="https://pl.wikipedia.org/wiki?curid=3552260" title="Gerber">
Gerber



</doc>
<doc id="3552262" url="https://pl.wikipedia.org/wiki?curid=3552262" title="Anna Stroka">
Anna Stroka

Anna Salomea Stroka (ur. 15 kwietnia 1923 w Markowicach, Górny Śląsk, zm. 10 lipca 2020) – polska germanistka, literaturoznawca oraz nauczyciel akademicki.
Życiorys.
Po maturze w I Liceum Ogólnokształcącym w Raciborzu (1948) rozpoczęła studia germanistyki na Uniwersytecie Wrocławskim, ukończone w 1953 roku. Po uzyskaniu promocji doktorskiej w 1962 roku została zatrudniona na uczelni jako pracownik naukowy. W 1974 roku została doktorem habilitowanym, a następnie wykładowcą Uniwersytetu Wrocławskiego. Tytuł profesorski uzyskała w 1992 będąc pracownikiem Uniwersytetu Wrocławskiego, zaś od 2002 roku była wykładowcą Wyższej Szkoły Filologicznej we Wrocławiu.
Zajmowała się badaniami oraz opracowała publikacje dotyczące śląskiego laureata literackiej Nagrody Nobla Gerharta Hauptmanna i jego brata Carla Hauptmanna. Napisała monografię na temat niemieckiej liryki oraz niemieckiego i austriackiego dramatu w okresie od XVIII do XX wieku. W 1982 roku opracowała i wydała edycję tragikomedii "Szczury" (Die Ratten) Gerharta Hauptmanna. Zajmowała się również redakcją i edycją kilku tomów dzieł zebranych (Sämtliche Werke) Carla Hauptmanna.
Była wieloletnim członkiem Wrocławskiego Towarzystwa Naukowego, Stowarzyszenia Germanistów Polskich, Gerhart-Hauptmann-Gesellschaft w Berlinie, Theodor Fontane Gesellschaft w Neuruppin oraz Goethe-Gesellschaft w Weimarze.

</doc>
<doc id="3552263" url="https://pl.wikipedia.org/wiki?curid=3552263" title="Natalia Rutkowska">
Natalia Rutkowska

Natalia Pamela Rutkowska (ur. 21 stycznia 1991 w Olsztynie) – polska kolarka torowa, reprezentantka i wielokrotna mistrzyni Polski, młodzieżowa mistrzyni Europy (2013), olimpijka z Rio de Janeiro.
Kariera sportowa.
Była zawodniczką PTC Pruszków (do 2010), Grupy Kolarskiej Żyrardów (do 2014) oraz WMKS Olsztyn (2015). Od 2016 roku reprezentuje barwy TKK Pacific Nestle Fitness Cycling Team.

</doc>
<doc id="3552268" url="https://pl.wikipedia.org/wiki?curid=3552268" title="Stroka">
Stroka

Osoby o nazwisku Stroka:

</doc>
<doc id="3552269" url="https://pl.wikipedia.org/wiki?curid=3552269" title="Toni Dahlman">
Toni Dahlman

Toni Dahlman (ur. 3 września 1979 w Helsinkach) – fiński hokeista, reprezentant Finlandii.
Jego siostrą jest tenisistka Nanne Dahlman (ur. 1970). W czerwcu 2007 jego żoną została piłkarka Pia Silander.
Kariera.
Wychowanek klubu Grankulla IFK Hockey (GrIFK) w Kauniainen. Karierę rozwijał w klubach Jokerit, Kokkolan Hermes i Tampereen Ilves – występując w drużynach juniorskich oraz seniorskich rozgrywkach Liiga. Po trzecim z sezonów w tej lidze, w drafcie NHL z 2001 został wybrany przez kanadyjski klub Ottawa Senators. W 2001 wyjechał do Kanady i od tego czasu przez dwa sezony NHL edycji 2001/2002 i 2002/2003 zdołał rozegrać 22 spotkania zdobywając w nich gola i zaliczając asystę. W tym czasie występował jednak głównie w amerykańskich zespołach farmerskich z ligi AHL: Grand Rapids Griffins i Binghamton Senators. W 2003 powrócił do Europy i w kolejnych sezonach występował ponownie w rodzimych rozgrywkach Liiga (ponownie w barwach Ilves i Jokeritu), a ponadto w szwedzkich ligach Elitserien i Allsvenskan. Od 2010 do 2011 grał w klubach ligi austriackiej Österreichische Eishockey-Liga i niemieckiej Deutsche Eishockey Liga. Od listopada 2012 do 2014 przez dwa sezony był zawodnikiem klubu Arystan Temyrtau w lidze kazachskiej. Od czerwca 2014 zawodnik rosyjskiego klubu w rozgrywkach Wysszaja Chokkiejnaja Liga. Od końca września 2015 do końca stycznia 2016 zawodnik STS Sanok w rozgrywkach Polskiej Hokej Ligi. Od 2016 zawodnik szkockiej drużyny Braehead Clan w brytyjskich rozgrywkach EIHL.
W barwach juniorskiej kadry Finlandii uczestniczył w turnieju mistrzostw świata juniorów do lat 20 w 1998. W późniejszym czasie został reprezentantem seniorskiej kadry kraju. Brał udział w turniejach Euro Hockey Tour w sezonach 2003/2004 i 2004/2005.
W trakcie kariery zyskał przydomek "Dalla".

</doc>
<doc id="3552271" url="https://pl.wikipedia.org/wiki?curid=3552271" title="Howard Crampton">
Howard Crampton

Howard Crampton (ur. 12 grudnia 1865, zm. 15 czerwca 1922) – amerykański aktor ery kina niemego. W latach 1913–1922 wystąpił w 73 filmach.

</doc>
<doc id="3552274" url="https://pl.wikipedia.org/wiki?curid=3552274" title="Taulupe Faletau">
Taulupe Faletau

Taulupe „Toby” Faletau (ur. 12 listopada 1990 r. w Tofoi na Tonga) – walijski rugbysta tongijskiego pochodzenia występujący na pozycji . Reprezentant kraju i dwukrotny uczestnik pucharu świata.
Młodość.
Urodzony na Tonga Taulupe jest synem Kulego Faletau, reprezentanta Tonga w rugby i uczestnika Pucharu Świata w 1999 roku. Kiedy w 1998 Kuli przeniósł się do Ebbw Vale, wraz z nim do Walii przeprowadził się siedmioletni Taulupe.
Grę w rugby Faletau rozpoczął w drużynie New Panteg R.F.C. z Pontypool, a następnie trenował z zespołem RTB Ebbw Vale R.F.C. (pierwotnie występował na pozycji ). W tym czasie uczęszczał do Pontnewynydd Primary School i Trevethin Comprehensive School w Pontypool. W wieku 16 lat przeniósł się do angielskiego Bristolu, gdzie trafił do Filton College. Równolegle trenował w Bristol Academy of Sport.
Z uwagi na trudne do wymówienia polinezyjskie imię w dzieciństwie rówieśnicy nazywali go „Toby”, które to zdrobnienie przylgnęło do Tongijczyka na kolejne lata. W 2014 roku Faletau zwrócił się z prośbą, by w oficjalnych publikacjach podawać jego pełne imię, Taulupe. Jednocześnie przyznał, że nie przeszkadza mu nazywanie go Tobym.
Kariera klubowa.
W trakcie gry w Bristolu Faletau został zauważony przez skautów Newport Gwent Dragons i został włączony do akademii tej drużyny. Wkrótce młody zawodnik rozpoczął też rywalizację wśród seniorów – w sezonie 2009/2010 debiutował w miejscowej ekstraklasie w drużynie Cross Keys R.F.C., a pod koniec 2009 roku wystąpił również w kilku spotkaniach Newport R.F.C.. Niemal natychmiast został włączony do składu Dragons rywalizujących w Celtic League. Już w pierwszym sezonie w barwach „Smoków” wystąpił ośmiokrotnie.
Kariera Toby’ego rozwijała się błyskawicznie, czego najlepszym dowodem jest wyśmienita forma w sezonie 2010/2011 i liczne nagrody, jakie wówczas otrzymał. 
W październiku 2013 roku zawodnik przedłużył kontrakt z Newport Gwent Dragons do czerwca 2016 roku.
Do największych sukcesów klubowych Faletau należy z pewnością awans do półfinału European Rugby Challenge Cup w 2015 roku, gdzie jednak Dragons ulegli Edinburgh Rugby.
Pod koniec sezonu 2014/2015 pojawiły się liczne doniesienia medialne łączące Faletau z klubami English Premiership, głównie z Bath Rugby. Niemniej ostatecznie do przenosin nie doszło, prawdopodobnie także z uwagi na tzw. „Prawo Gatlanda” – ówczesny selekcjoner reprezentacji Warren Gatland w porozumieniu z walijskimi władzami rugby ustalał niewielki limit zawodników występujących na co dzień poza Walią, którzy mogą być powołani do reprezentacji. Co więcej selekcjonerowi przysługiwało prawo zatwierdzania transferów zawodników, którzy związani byli obowiązującymi kontraktami z krajową federacją, zaś sam Gatland sceptycznie wypowiadał się na temat przenosin Faletau do Anglii.
Kariera reprezentacyjna.
Mając na koncie trzy mecze w barwach Newport Gwent Dragons, w 2010 Faletau otrzymał powołanie do reprezentacji Walii do lat 20 na młodzieżowy Puchar Sześciu Narodów. W czerwcu tego samego roku wziął udział w rozgrywanych w Argentynie Mistrzostwach Świata U-20.
Imponujące występy w drużynie młodzieżowej zaowocowały powołaniem do dorosłej kadry na Puchar Sześciu Narodów 2011, w którym jednak nie wystąpił z uwagi na kontuzję kostki. Ostatecznie swój debiut Faletau zaliczył w uznanym za oficjalne czerwcowym spotkaniu z Barbarians. Mając na koncie zaledwie trzy występy w drużynie narodowej, urodzony na Tonga 20-latek otrzymał powołanie na Puchar Świata. W trakcie turnieju wystąpił we wszystkich siedmiu meczach reprezentacji Walii, która ostatecznie zajęła czwarte miejsce. Dodatkowo zdobył dwa przyłożenia (w tym w meczu pierwszej kolejki z Południowa Afryką) i wykonał 75 szarż (wszystkie skuteczne). Turniejem tym ugruntował swoje miejsce w drużynie narodowej – przez kolejne lata prezentował bardzo wysoką i równą formę, dzięki czemu występował w niemal wszystkich meczach walijskiej reprezentacji.
W 2012 roku wraz z walijską kadrą podczas Pucharu Sześciu Narodów wywalczył Wielki Szlem, a rok później z zaledwie jedną porażką zdołał obronić tytuł mistrzowski.
Również w 2013 roku Toby znalazł się w składzie British and Irish Lions, drużyny która wówczas rywalizowała z Australią – wystąpił w ostatnim z trzech test-meczów.
W sierpniu 2015 Faletau został powołany na swój drugi Puchar Świata, który rozgrywany był w Anglii.
W maju 2021 roku ogłoszono, że zawodnik znalazł się w składzie British and Irish Lions na serię spotkań w Południowej Afryce.

</doc>
<doc id="3552277" url="https://pl.wikipedia.org/wiki?curid=3552277" title="Pandżrüd">
Pandżrüd



</doc>
<doc id="3552281" url="https://pl.wikipedia.org/wiki?curid=3552281" title="Roman Szwoynicki">
Roman Szwoynicki

Roman Szwoynicki (Szwojnicki) (ur. 21 grudnia 1845 w Radach koło Krakinowa, gubernia kowieńska, zm. 13 stycznia 1915 w Radach) – polski malarz.
Kształcił się w Instytucie Szlacheckim w Wilnie. Brał udział w powstaniu styczniowym, za co został uwięziony i zesłany w głąb Rosji. Zamieszkał w Warszawie po powrocie z Tobolska. W latach 1871–1873 uczęszczał do prywatnej pracowni malarstwa w Warszawie Wojciecha Gersona. W połowie października 1873 zgłosił się do Akademii Sztuk Pięknych – Malschule. W 1904 roku przeniósł się do Rad k/Krakinowa. Nagrodzony na Wystawie Powszechnej w Paryżu (1889).

</doc>
<doc id="3552282" url="https://pl.wikipedia.org/wiki?curid=3552282" title="As-Sajjid">
As-Sajjid



</doc>
<doc id="3552284" url="https://pl.wikipedia.org/wiki?curid=3552284" title="Panika w Mekce (2015)">
Panika w Mekce (2015)

Panika w Mekce – zdarzenie podczas corocznej pielgrzymki "hadżdż", które 24 września 2015 roku w Mekce doprowadziło do śmierci 2427 osób, a kolejne 934 osoby zostały ranne.
Incydent.
Elementem pielgrzymki "hadżdż" jest symboliczne kamienowanie szatana na znak wyrzeczenia się zła, poprzez rzucanie kamieniami w stele przy moście Al-Dżamarat. Most jest wielopoziomowy, a ruch pielgrzymów w dolinie Mina i w Mekce odbywa się specjalnie wybudowanymi w tym celu tunelami i nadziemnymi kładkami.
Do wybuchu paniki doszło o godzinie 9:00 w dolinie Mina, na skrzyżowaniu między ulicą 204 i 223, gdy pielgrzymi byli w drodze do mostu Al-Dżamarat. Według saudyjskiego ministerstwa spraw wewnętrznych panika została wywołana przez dwie duże grupy pielgrzymów podążające z przeciwnych stron tą samą ulicą. Wierni zmierzający w stronę steli napierali na odchodzących od niej po spełnieniu rytuału. W tym miejscu w przeszłości niejednokrotnie doszło do stratowania bądź uduszenia ludzi w pielgrzymującym tłumie.

</doc>
<doc id="3552287" url="https://pl.wikipedia.org/wiki?curid=3552287" title="Bumerang (album)">
Bumerang (album)

Bumerang – debiutancki album polskiego muzyka Korteza, wydany 25 września 2015 przez Jazzboy, dzięki któremu artysta otrzymał nagrodę Fryderyka 2016.
Nagrania dotarły do 2. miejsca polskiej listy przebojów – OLiS. Płyta uzyskała status potrójnie platynowej.

</doc>
<doc id="3552288" url="https://pl.wikipedia.org/wiki?curid=3552288" title="Marina Cvetanovič">
Marina Cvetanovič



</doc>
<doc id="3552289" url="https://pl.wikipedia.org/wiki?curid=3552289" title="Pałac w Białej Cerkwi">
Pałac w Białej Cerkwi

Pałac w Białej Cerkwi – klasycystyczny pałac wybudowany pod koniec XVIII wieku lub na początku XIX wieku przez Franciszka Ksawerego Branickiego na Górze Zamkowej w Białej Cerkwi.
Opis.
Pałac zimowy Branickich to obiekt jedenastoosiowy, dwukondygnacyjny zbudowany jako pałac zimowy w stylu klasycystycznym o dość oszczędnej elewacji. Od frontu portyk z czterema kolumnami podtrzymującymi trójkątny fronton. Postawiono go z drewna na wysokiej podmurówce. Wnętrza urządzone były w stylu empire i zdobiło je też popiersie króla Polski Stanisława Augusta Poniatowskiego. Po lewej stronie od pałacu zbudowano piętrową trzynastoosiową oficynę z portykiem wgłębnym z ośmioma kolumnami. W pobliżu znajdował się budynek skarbca, prawa oficyna oraz brama. Pałac okradli i podpalili uczestnicy rewolucji 1917 r.
22 października 1876 w pałacu urodziła się błogosławiona Róża Czacka.

</doc>
<doc id="3552290" url="https://pl.wikipedia.org/wiki?curid=3552290" title="Pałac w Biała Cerkwi">
Pałac w Biała Cerkwi



</doc>
<doc id="3552291" url="https://pl.wikipedia.org/wiki?curid=3552291" title="Dave Camp">
Dave Camp

David Lee "Dave" Camp (ur. 9 lipca 1953) – amerykański polityk, członek Partii Republikańskiej. Od 1991 do 2015 zasiadał w Izbie Reprezentantów.

</doc>
<doc id="3552294" url="https://pl.wikipedia.org/wiki?curid=3552294" title="John Moolenaar">
John Moolenaar

John R. Moolenaar (ur. 8 maja 1961) – amerykański polityk, członek Partii Republikańskiej i kongresman ze stanu Michigan (od roku 2015).

</doc>
<doc id="3552296" url="https://pl.wikipedia.org/wiki?curid=3552296" title="Pałac w Aleksandrii">
Pałac w Aleksandrii

Pałac w Aleksandrii – wzniesiony w XVIII w. na cześć żony Franciszka Ksawerego Branickiego Aleksandry Engelhardt w Aleksandrii, obecnie części Białej Cerkwi.
Opis.
Pałac letni w latach 1793–1797 został otoczony parkiem, który przekształcano do ok. 1850. Rezydencja wraz z otoczeniem należała do polskiego rodu Branickich do wybuchu rewolucji bolszewickiej, obecnie ów park jest jednym z najstarszych na Ukrainie. Od czasu powstania Ukraińskiej Socjalistycznej Republiki Radzieckiej zespół pałacowo-parkowy zaczął popadać w ruinę. Obecnie na jego terenie znajduje się Park Dendrologiczny Państwowego Ogrodu Botanicznego Narodowej Akademii Nauk Ukrainy, który zajmuje powierzchnię 297 hektarów i stanowi zarówno największy park dendrologiczny, jak i posiadający największą kolekcję roślin na terenie Ukrainy.

</doc>
<doc id="3552297" url="https://pl.wikipedia.org/wiki?curid=3552297" title="Fundacja Prasowa &quot;Solidarność&quot;">
Fundacja Prasowa &quot;Solidarność&quot;



</doc>
<doc id="3552298" url="https://pl.wikipedia.org/wiki?curid=3552298" title="Sekcja Krajowa Kolejarzy NSZZ &quot;Solidarność&quot;">
Sekcja Krajowa Kolejarzy NSZZ &quot;Solidarność&quot;



</doc>
<doc id="3552300" url="https://pl.wikipedia.org/wiki?curid=3552300" title="Goldegg">
Goldegg

Austria:
Osoby:
Inne:
Zobacz też:

</doc>
<doc id="3552302" url="https://pl.wikipedia.org/wiki?curid=3552302" title="Alex Della Valle">
Alex Della Valle

Alex Della Valle (ur. 13 czerwca 1990 w Borgo Maggiore) – sanmaryński piłkarz występujący na pozycji obrońcy w SC Faetano, reprezentant San Marino w latach 2010–2014.
Kariera klubowa.
Wychowanek akademii piłkarskiej San Marino Calcio. Karierę na poziomie seniorskim rozpoczął w sezonie 2008/09 we włoskim klubie ASD Verucchio, z którym spadł z Serie D. W sezonie 2009/10 był graczem ACD Sanvitese (Promozione Emilia-Romagna), jednak nie rozegrał w barwach tego zespołu żadnego oficjalnego spotkania. Latem 2010 roku zarejestrował się jako zawodnik sanmaryńskiego SC Faetano. W lipcu tegoż roku zadebiutował w europejskich pucharach w dwumeczu z SK Zestaponi (0:5, 0:0) w kwalifikacjach Ligi Europy UEFA. Wkrótce po tym, dzięki zezwalającym na to przepisom FSGC, rozpoczął występy w nowo powstałym Realu Rimini FC (Serie D), który uformowano na licencji Valleverde Riccione FC. W rundzie jesiennej sezonu 2010/11 zanotował 4 spotkania w lidze, po czym powrócił do SC Faetano. 4 grudnia 2010 zadebiutował w Campionato Sammarinese w wygranym 3:1 meczu przeciwko SS Folgore/Falciano. Na początku 2011 roku, ponownie na zasadzie podwójnej rejestracji, został zawodnikiem włoskiego klubu AC Cattolica Calcio (Promozione Emilia-Romagna), gdzie spędził 5 miesięcy.
Przed sezonem 2011/12 powrócił do SC Faetano i stał się podstawowym środkowym obrońcą. W czerwcu 2013 roku otrzymał od FSGC nominację do nagrody Golden Boy, przyznawanej najlepszemu sanmaryńskiemu piłkarzowi do lat 23. W sezonie 2013/14 dotarł z SC Faetano do finału Pucharu San Marino, przegranego 0:2 z AC Libertas.
Kariera reprezentacyjna.
W latach 2005–2006 zaliczył 5 spotkań w reprezentacji San Marino U-17 podczas dwóch turniejów kwalifikacyjnych do Mistrzostw Europy. Jego debiut w międzynarodowych rozgrywkach miał miejsce 17 października 2005 w przegranym 0:10 meczu przeciwko Niemcom. W latach 2008–2009 wystąpił pięciokrotnie w kadrze U-19, z którą wziął udział w dwóch kampaniach eliminacyjnych do Mistrzostw Europy. W latach 2008–2012 był powoływany do reprezentacji U-21, zaliczając 14 spotkań w kwalifikacjach Mistrzostw Europy 2009, 2011 i 2013. 1 czerwca 2012 wystąpił w zremisowanym 0:0 meczu z Grecją U-21 w eliminacjach Mistrzostw Europy 2013. Wynik ten oznaczał pierwszy punkt zdobyty przez zespół U-21 w spotkaniach o stawkę (nie wliczając walkowerów) i uchodzi za jeden z największych sukcesów sanmaryńskiej piłki nożnej młodzieżowej.
W listopadzie 2010 roku Della Valle otrzymał od Giampaolo Mazzy pierwsze powołanie do seniorskiej reprezentacji San Marino na mecz z Finlandią w eliminacjach Mistrzostw Europy 2012. W spotkaniu tym, rozegranym 17 listopada w Helsinkach (0:8), wszedł on na boisko w 67. minucie, zastępując Maicola Berrettiego. Z reprezentacją San Marino wziął również udział w kwalifikacjach Mistrzostw Świata 2014. Ogółem w latach 2010–2014 zaliczył on w drużynie narodowej 6 występów, wszystkie w niepełnym wymiarze czasowym, nie zdobył żadnej bramki.
Życie prywatne.
Jest synem Guido Della Valle (1959–2016), wieloletniego prezesa klubu SC Faetano.

</doc>
<doc id="3552303" url="https://pl.wikipedia.org/wiki?curid=3552303" title="Sekcja Młodych NSZZ &quot;Solidarność&quot;">
Sekcja Młodych NSZZ &quot;Solidarność&quot;



</doc>
<doc id="3552304" url="https://pl.wikipedia.org/wiki?curid=3552304" title="Sekcja Kobiet NSZZ &quot;Solidarność&quot;">
Sekcja Kobiet NSZZ &quot;Solidarność&quot;



</doc>
<doc id="3552306" url="https://pl.wikipedia.org/wiki?curid=3552306" title="Goldeck">
Goldeck

Austria:
Osoby:
Zobacz też:

</doc>
<doc id="3552308" url="https://pl.wikipedia.org/wiki?curid=3552308" title="Międzyzakładowy Robotniczy Komitet &quot;Solidarności&quot;">
Międzyzakładowy Robotniczy Komitet &quot;Solidarności&quot;



</doc>
<doc id="3552309" url="https://pl.wikipedia.org/wiki?curid=3552309" title="Regionalna Komisja Wykonawcza NSZZ &quot;Solidarność&quot; Region Mazowsze">
Regionalna Komisja Wykonawcza NSZZ &quot;Solidarność&quot; Region Mazowsze



</doc>
<doc id="3552310" url="https://pl.wikipedia.org/wiki?curid=3552310" title="Terenowy Komitet Oporu &quot;Solidarność&quot;">
Terenowy Komitet Oporu &quot;Solidarność&quot;



</doc>
<doc id="3552311" url="https://pl.wikipedia.org/wiki?curid=3552311" title="Kościół Trójcy Przenajświętszej w Twereczu">
Kościół Trójcy Przenajświętszej w Twereczu

Kościół Świętej Trójcy w Twereczu – kościół parafialny w Twereczu. 
Historia.
W 1501 roku zbudowano murowany kościół pod wezwaniem Trójcy Świętej. W latach 1501-1832 w Twereczu działał klasztor Kanoników Regularnych od Pokuty, zwanych "białymi augustianami". W 1662 roku wojewoda trocki Mikołaj Stefan Pac zbudował nowy murowany kościół oraz klasztor.
W 1852 zbudowano nowy, drewniany kościół, na miejsce starego pochodzącego z 1501 roku. W 1862 roku odbudowano kościół po pożarze.
Dzięki staraniom proboszcza ks. Jonasa Burby w 1884 roku zaprojektowano nowy kościół, jednak władze nie wyraziły zgody na jego budowę.
W 1898 roku, kiedy na budowę kościoła już nie była potrzebna zgoda władz, inżynier B. Kokijevskis-Kozėla zaprojektował nowy, murowany kościół. W 1901 roku zburzono stary kościół, a nabożeństwa odprawiano na plebanii. 
W 1905 roku ks. Antanas Slapšys-Slapšinskas rozpoczął budowę nowego, murowanego kościoła, którego budowę ukończono w 1906 roku. Podczas I wojny światowej uszkodzone zostały wieże kościoła. Remont trwał do 1925 roku.
Na placu przy kościele rośnie stary dąb — zabytek przyrody; znajduje się też 8 zabytków sztuki. 
Architektura.
Kościół jest w stylu neogotyckim, na planie prostokąta, z dwiema wieżami i niższą apsydą. Wnętrze bazylikowe, trójnawowe.

</doc>
<doc id="3552323" url="https://pl.wikipedia.org/wiki?curid=3552323" title="Kabaret śmierci">
Kabaret śmierci

Kabaret śmierci (ang. "The Cabaret of Death") – telewizyjny, fabularyzowany film dokumentalny z 2014 roku, produkcji polskiej, w reżyserii Andrzeja Celińskiego.
Dzieło opowiada o artystach żydowskiego pochodzenia, dla których sztuka i poczucie humoru służyły jako broń w walce o przetrwanie oraz „o duszę i godność” w czasie pobytu w gettach i obozach koncentracyjnych II wojny światowej. Obraz składa się z serii fabularnie inscenizowanych epizodów, będących wierną rekonstrukcją rzeczywistych wydarzeń. W roli komentatorów wystąpili współcześni artyści i pisarze, którzy zajmowali się tematyką filmu, oraz ostatni żyjący uczestnicy i świadkowie przedstawionych wydarzeń. Przez cały film przewija się postać komedianta Rubinsteina. Muzykę do filmu skomponował zespół Kroke.
Prapremiera filmu odbyła się 25 lutego 2014 w Domu Spotkań z Historią w Warszawie. Stacja TVP Warszawa wyemitowała krótką relację z tego wydarzenia. Premiera festiwalowa "Kabaretu śmierci" odbyła się 17 września 2014 w ramach 39 Festiwalu Polskich Filmów Fabularnych w Gdyni. Cztery miesiące później, 20 stycznia 2015 o godz. 22:55, na antenie TVP2 miała swoje miejsce telewizyjna premiera.

</doc>
<doc id="3552324" url="https://pl.wikipedia.org/wiki?curid=3552324" title="Edeltrauda Helios-Rybicka">
Edeltrauda Helios-Rybicka

Edeltrauda Rita Helios-Rybicka (ur. 21 maja 1943 w Brońcu k/Olesna) – polska inżynier-chemik, geochemik, profesor zwyczajny oraz wykładowca.
Życiorys.
Studia ukończyła w 1968 roku uzyskując tytuł magistra chemika-ceramika na Wydziale Inżynierii Materiałowej i Ceramiki Akademii Górniczo-Hutniczej w Krakowie (AGH). Promocję doktorską uzyskała w 1975 roku, zaś w 1996 roku została profesorem zwyczajnym.
W 1993 roku zorganizowała Zakład Ochrony Środowiska na Wydziale Geologii, Geofizyki i Ochrony Środowiska, którym kierowała do 2006 roku. Jest jednym z koordynatorów polsko-niemieckiego „Projektu Odra”, w ramach którego zorganizowała pierwszą w Polsce pracownię plazmowej spektrometrii masowej. Opracowała kilka monografii oraz skrypt z dziedziny geochemii.
Była wieloletnim członkiem "Stowarzyszenia Polskich Stypendystów Fundacji im. Aleksandra von Humboldta" (Societas Humboltiana Polonorum – SHP) oraz prezesem Zarządu Głównego SHP w latach 2004–2007. Była członkiem Komitetu Inżynierii Środowiska Polskiej Akademii Nauk. W 2010 roku została wyróżniona w Toruniu Medalem za Zasługi dla SHP.
Z okazji Dnia Inauguracji Roku Akademickiego wręczono jej 16 października 2002 Medal Komisji Edukacji Narodowej. W grudniu 2012 roku otrzymała Nagrodę Ministra Nauki i Szkolnictwa Wyższego za wybitne osiągnięcia w opiece naukowej i dydaktycznej.

</doc>
<doc id="3552328" url="https://pl.wikipedia.org/wiki?curid=3552328" title="Ibragim Łabazanow">
Ibragim Łabazanow

Ibragim Sulejmanowicz Łabazanow (ros. Ибрагим Сулейманович Лабазанов; ur. 15 września 1987) – rosyjski zapaśnik startujący w stylu klasycznym. Olimpijczyk z Rio de Janeiro 2016, gdzie zajął szesnaste miejsce w kategorii 59 kg.
Zajął dziesiąte miejsce na mistrzostwach świata w 2021. Wicemistrz Europy w 2020. Szósty w Pucharze Świata w 2012. Wicemistrz świata juniorów w 2007. Mistrz Rosji w 2015 i 2016; wicemistrz w 2006, 2008, 2009, 2012, 2013, 2014 i 2018, a trzeci w 2017 roku. Jego brat Czingiz Łabazanow również jest zapaśnikiem.

</doc>
<doc id="3552330" url="https://pl.wikipedia.org/wiki?curid=3552330" title="Panika w Hadżdżu (2015)">
Panika w Hadżdżu (2015)



</doc>
<doc id="3552331" url="https://pl.wikipedia.org/wiki?curid=3552331" title="Jurij Dienisow">
Jurij Dienisow

Jurij Aleksandrowicz Dienisow (ros. Юрий Александрович Денисов; ur. 4 marca 1988) – rosyjski zapaśnik startujący w stylu klasycznym. Pierwszy w Pucharze Świata w 2017; drugi w 2015 i siódmy w 2011 i 2012. Dziewiąty na igrzyskach europejskich w 2015. Mistrz Rosji w 2011 i 2015; wicemistrz w 2012, 2013, 2014 i brąz w 2010 roku.

</doc>
<doc id="3552332" url="https://pl.wikipedia.org/wiki?curid=3552332" title="Komunikat KSS &quot;KOR&quot;">
Komunikat KSS &quot;KOR&quot;



</doc>
<doc id="3552333" url="https://pl.wikipedia.org/wiki?curid=3552333" title="Iljas Magomadow">
Iljas Magomadow

Iljas Sałmanowicz Magomadow (ros. Ильяс Салманович Магомадов; ur. 21 lipca 1989) – rosyjski zapaśnik czeczeńskiego pochodzenia, startujący w stylu klasycznym. Szósty w Pucharze Świata w 2012. Mistrz Rosji w 2013; wicemistrz w 2012 i brąz w 2009, 2011 i 2015. Wicemistrz Europy juniorów w 2008 roku.

</doc>
<doc id="3552335" url="https://pl.wikipedia.org/wiki?curid=3552335" title="Imil Szarafietdinow">
Imil Szarafietdinow

Imil Irfanowicz Szarafietdinow (ros. Имиль Ирфанович Шарафетдинов; ur. 2 listopada 1987) – rosyjski zapaśnik tatarskiego pochodzenia, startujący w stylu klasycznym. Brązowy medalista mistrzostw świata w 2010. Drugi w Pucharze Świata w 2014 i 2016; ósmy w 2012 i jedenasty w 2011. Mistrz świata wojskowych w 2018 i trzeci w 2016. Mistrz Rosji w 2010, 2012 i 2018; wicemistrz w 2011 i brąz w 2013 i 2015 roku.

</doc>
<doc id="3552336" url="https://pl.wikipedia.org/wiki?curid=3552336" title="Zaur Karieżew">
Zaur Karieżew

Zaur Atmirowicz Karieżew (ros. Заур Атмирович Карежев; ur. 23 listopada 1988) – rosyjski zapaśnik startujący w stylu klasycznym. Trzeci w Pucharze Świata w 2008 i szósty w 2012. Mistrz świata juniorów w 2008, trzeci na ME w 2006. Brązowy medalista Rosji w 2010, 2011 i 2012 roku.

</doc>
<doc id="3552337" url="https://pl.wikipedia.org/wiki?curid=3552337" title="Aleksandr Anuczin">
Aleksandr Anuczin

Aleksandr Anatoljewicz Anuczin (ros. Александр Анатольевич Анучин; ur. 10 sierpnia 1983) – rosyjski zapaśnik startujący w stylu klasycznym. Siódmy na mistrzostwach świata w 2009 i dziesiąty w 2011. Piąty na mistrzostwach Europy w 2009. Czwarty w Pucharze Świata w 2009 i 2010; piąty w 2007 i 2008; dziewiąty w 2012 i dwunasty w 2011. Triumfator igrzysk wojskowych w 2007. Mistrz Rosji w 2008 i 2012 i wicemistrz w 2007 i 2011 roku.

</doc>
<doc id="3552338" url="https://pl.wikipedia.org/wiki?curid=3552338" title="Jurij Illienko">
Jurij Illienko



</doc>
<doc id="3552340" url="https://pl.wikipedia.org/wiki?curid=3552340" title="Ibragim Labazanov">
Ibragim Labazanov



</doc>
<doc id="3552341" url="https://pl.wikipedia.org/wiki?curid=3552341" title="Yuri Denisov">
Yuri Denisov



</doc>
<doc id="3552344" url="https://pl.wikipedia.org/wiki?curid=3552344" title="Imil Sharafedinov">
Imil Sharafedinov



</doc>
<doc id="3552345" url="https://pl.wikipedia.org/wiki?curid=3552345" title="Zaur Karezhev">
Zaur Karezhev



</doc>
<doc id="3552346" url="https://pl.wikipedia.org/wiki?curid=3552346" title="Aleksander Anuchin">
Aleksander Anuchin



</doc>
<doc id="3552347" url="https://pl.wikipedia.org/wiki?curid=3552347" title="Lew Prchala">
Lew Prchala



</doc>
<doc id="3552351" url="https://pl.wikipedia.org/wiki?curid=3552351" title="Wasyl Czabaniwskij">
Wasyl Czabaniwskij



</doc>
<doc id="3552353" url="https://pl.wikipedia.org/wiki?curid=3552353" title="Radość z życia">
Radość z życia



</doc>
<doc id="3552354" url="https://pl.wikipedia.org/wiki?curid=3552354" title="Kurułtaj w Greisfeldzie 1944">
Kurułtaj w Greisfeldzie 1944



</doc>
<doc id="3552356" url="https://pl.wikipedia.org/wiki?curid=3552356" title="Artas Sanaa">
Artas Sanaa

Artas Walentinowicz Sanaa, znany także jako Nurisłam Sanajew (ros. Артас Валентинович Санаа; ur. 9 lutego 1991) – rosyjski i od 2014 roku kazachski zapaśnik startujący w stylu wolnym. Brązowy medalista olimpijski z Tokio 2020 w kategorii 57 kg. Zajął dwunaste miejsce w Rio de Janeiro 2016 w kategorii 57 kg.
Wicemistrz świata w 2018; trzeci w 2019 i piąty w 2014 i 2015. Złoty medalista mistrzostw Azji w 2018 i brązowy w 2017. Ósmy w Pucharze Świata w 2012 roku.

</doc>
<doc id="3552357" url="https://pl.wikipedia.org/wiki?curid=3552357" title="Białorusin na Straży">
Białorusin na Straży



</doc>
<doc id="3552359" url="https://pl.wikipedia.org/wiki?curid=3552359" title="Michaił Iwanow (zapaśnik)">
Michaił Iwanow (zapaśnik)

Michaił Michajłowicz Iwanow (ros. Михаил Михайлович Иванов; ur. 14 lutego 1989) – rosyjski zapaśnik startujący w stylu wolnym. Jedenasty w Pucharze Świata w 2012. Wicemistrz świata juniorów w 2008 i trzeci w 2009. Siódmy w mistrzostwach Rosji w 2012 roku.

</doc>
<doc id="3552360" url="https://pl.wikipedia.org/wiki?curid=3552360" title="Mikhail Ivanov (zapaśnik)">
Mikhail Ivanov (zapaśnik)



</doc>
<doc id="3552361" url="https://pl.wikipedia.org/wiki?curid=3552361" title="Dżałałudin Kurbanalijew">
Dżałałudin Kurbanalijew

Dżałałudin Magomiedowicz Kurbanalijew (ros. Джалалудин Магомедович Курбаналиев; ur. 9 maja 1986) – rosyjski zapaśnik, startujący w stylu wolnym. Siódmy w Pucharze Świata w 2012. Trzeci w mistrzostwach Rosji w 2011 roku.

</doc>
<doc id="3552362" url="https://pl.wikipedia.org/wiki?curid=3552362" title="Rasuł Murtazalijew">
Rasuł Murtazalijew

Rasuł Murtazalijewicz Murtazalijew (ros. Расул Муртазалиевич Муртазалиев ; ur. 20 lipca 1988) – rosyjski zapaśnik startujący w stylu wolnym. Zdobył brązowy medal na mistrzostwach Europy w 2012. Ósmy w Pucharze Świata w 2011 i dziesiąty w 2012. Trzeci w mistrzostwach Rosji w 2010 i 2011 roku.

</doc>
<doc id="3552363" url="https://pl.wikipedia.org/wiki?curid=3552363" title="Magomied Ibragimow (ur. 1985)">
Magomied Ibragimow (ur. 1985)

Magomied Idrisowicz Ibragimow (ros. Магомед Идрисович Ибрагимов; ur. 2 czerwca 1985) – pochodzący z Dagestanu rosyjski, a od 2016 roku uzbecki zapaśnik startujący w stylu wolnym. Brązowy medalista olimpijski z Rio de Janeiro 2016 w kategorii 97 kg i jedenasty w Tokio 2020 w wadze 97 kg.
Zajął piąte miejsce na mistrzostwach świata w 2018. Brązowy medalista igrzysk azjatyckich w 2018, a także igrzysk solidarności islamskiej w 2021. Drugi w Pucharze Świata w 2012. Mistrz Azji w 2017 i 2018. Brąz na mistrzostwach Rosji w 2015 roku.

</doc>
<doc id="3552364" url="https://pl.wikipedia.org/wiki?curid=3552364" title="Marat Ibragimow">
Marat Ibragimow

Marat Abdułmuklinowicz Ibragimow (ros. Марат Абдулмуклинович Ибрагимов; ur. 1 lutego 1990) – rosyjski zapaśnik startujący w stylu wolnym. Piąty w Pucharze Świata w 2012. Akademicki mistrz świata z 2012 roku.

</doc>
<doc id="3552365" url="https://pl.wikipedia.org/wiki?curid=3552365" title="Szamil Achmiedow">
Szamil Achmiedow

Szamil Nucałchanowicz Achmiedow (ros. Шамиль Нуцалханович Ахмедов; ur. 15 lipca 1990) – rosyjski zapaśnik startujący w stylu wolnym. Dziewiąty w Pucharze Świata w 2010 i dwunasty w 2012. Mistrz świata juniorów w 2010. Trzeci w mistrzostwach Rosji w 2009 i 2012 roku.

</doc>
<doc id="3552366" url="https://pl.wikipedia.org/wiki?curid=3552366" title="Magomiedgadży Nurasułow">
Magomiedgadży Nurasułow

Magomiedgadży Abdurachmanowicz Nurasułow (ros. Магомедгаджи Абдурахманович Нурасулов; ur. 15 lipca 1992) – rosyjski, a od 2022 roku serbski zapaśnik startujący w stylu wolnym. Zajął czternaste miejsce na mistrzostwach świata w 2022. Piąty w mistrzostwach Europy w 2022. Wygrał igrzyska śródziemnomorskie w 2022. Dwunasty w Pucharze Świata w 2012. Mistrz świata juniorów w 2012. Wicemistrz Rosji w 2017 i trzeci w 2018 roku.

</doc>
<doc id="3552367" url="https://pl.wikipedia.org/wiki?curid=3552367" title="Jewgienij Kołomijec">
Jewgienij Kołomijec

Jewgienij Walentinowicz Kołomijec (ros. Евгений Валентинович Коломиец; ur. 5 czerwca 1986 roku w Ludwipolu na Ukrainie) – rosyjski zapaśnik startujący w stylu wolnym. Czternasty w Pucharze Świata w 2012. Akademicki mistrz świata w 2008. Trzeci w mistrzostwach Rosji w 2016 roku.

</doc>
<doc id="3552370" url="https://pl.wikipedia.org/wiki?curid=3552370" title="Protaetia milani">
Protaetia milani

Protaetia (Macroprotaetia) milani – gatunek chrząszcza z rodziny poświętnikowatych i podrodziny kruszczycowatych.
Gatunek ten został opisany w 1994 roku przez P. Antoine'a i D. Pavicevica.
Ciało purpurowobrązowe. Przedplecze o krawędziach bocznych w tylnej połowie płytko wgłębionych, mniej grubo i rzadziej punktowane niż u "P. maxwelli". Pokrywy o przyszwowym żeberku słabo wystającym za wierzchołek i zaokrąglenie zakończonym. U samca golenie przedniej pary odnóży zawsze z jednym ząbkiem. Paramery mają wewnętrzne części o bokach u wierzchołka falistych, i grubszych niż u "P. maxwelli".
Chrząszcz orientalny, znany z indonezyjskiej Sumatry oraz Półwyspu Malajskiego.

</doc>
<doc id="3552371" url="https://pl.wikipedia.org/wiki?curid=3552371" title="Muzeum Oręża Polskiego w Kiermusach">
Muzeum Oręża Polskiego w Kiermusach

Muzeum Oręża Polskiego im. Jerzego Hofmanna w Kiermusach – prywatne muzeum z siedzibą w Kiermusach koło Tykocina (powiat białostocki). Placówka ma siedzibę w „Jantarowym Dworze” – budynku wzorowanym na XVII-wieczny kasztel, wchodzącym w skład kompleksu turystycznego „Kiermusy Dworek nad Łąkami”.
Muzeum zostało otwarte w maju 2013 roku. W ramach ekspozycji prezentowane są eksponaty, związane z ekranizacjami powieści Henryka Sienkiewicza: „Krzyżacy”, „Pan Wołodyjowski”, „Potop” oraz „Ogniem i mieczem”. Część eksponatów stanowi rekwizyty z planów zdjęciowych trylogii w reżyserii Jerzego Hoffmana i została przekazana przez reżysera (stroje, repliki uzbrojenia). Ponadto w zbiorach znajdują się pamiątki archeologiczne i etnograficzne oraz numizmaty.
Na terenie muzeum znajduje się ekspozycja średniowiecznych narzędzi tortur (madejowe łoże, kołyska Judasza, maski hańby, beczki hańby, gilotyna, szafot i inne).
W muzeum odtworzono wnętrza z okresu Rzeczypospolitej Obojga Narodów, dziedziniec zamkowy, izbę tortur oraz lochy. Zrekonstruowano również niektóre sceny z filmów.
Zwiedzanie muzeum jest możliwe w każdą letnią niedzielę, po uprzednim uzgodnieniu. Wstęp jest płatny. Poza sezonem letnim zwiedzanie odbywa się w każda pierwsza niedzielę miesiąca.

</doc>
<doc id="3552372" url="https://pl.wikipedia.org/wiki?curid=3552372" title="Jolanta Ziębacz">
Jolanta Ziębacz

Jolanta Ziębacz,z d. Tomiak (ur. 13 lipca 1962 w Andrychowie) – polska siatkarka, grająca na pozycji rozgrywającej, medalistka mistrzostw Polski, reprezentantka Polski.
Kariera sportowa.
Jej pierwszym klubem był Beskid Andrychów. Wiosną 1980 przeszłą do BKS Stali Bielsko-Biała. W 1982 została zawodniczką Płomienia Milowice, z którym wywalczyła wicemistrzostwo Polski (1989) i dwa brązowe medale mistrzostw Polski (1984, 1990). W pierwszej połowie lat 90. występowała w niemieckiej drużynie VC Wiesbaden. Od 1995 do 1998 grała w zespole Dick Black Andrychów, zdobywając dwukrotnie wicemistrzostwo Polski (1997, 1998) i Puchar Polski (1997). W latach 1998–2001 była zawodniczką Wisły Kraków. W 2001 przeszła do drugoligowego Dalinu Myślenice, gdzie zakończyła karierę sportową.
W reprezentacji Polski seniorek debiutowała 30 lipca 1981 w towarzyskim spotkaniu z Czechosłowacją, trzykrotnie wystąpiła na mistrzostwach Europy (1983 – 9 m., 1985 – 7 m. i 1987 – 11 m.). Ostatni raz w biało-czerwonych barwach wystąpiła 3 października 1987 w meczu mistrzostw Europy z Belgią. Łącznie w I reprezentacji Polski zagrała w 137 spotkaniach, w tym 115 oficjalnych.

</doc>
<doc id="3552374" url="https://pl.wikipedia.org/wiki?curid=3552374" title="Irena Felchnerowska">
Irena Felchnerowska

Irena Felchnerowska, po mężu Oknińska (ur. 12 stycznia 1930 w Toruniu, zm. 27 marca 2005 w Chełmnie) – polska siatkarka, medalistka mistrzostw Europy, także lekkoatletka, medalistka mistrzostw Polski.
Kariera sportowa.
W latach 1949–1951 wystąpiła 15 razy w reprezentacji Polski w siatkówce, zdobywając brązowy medal mistrzostw Europy w 1949 i wicemistrzostwo Europy w 1951.
Uprawiała także lekką atletykę, jej największymi sukcesami był brązowy medal mistrzostw Polski w 1947 w skoku wzwyż i halowe wicemistrzostwo Polski w skoku wzwyż w 1948.
W 1953 ukończyła studia w Akademii Wychowania Fizycznego w Warszawie. Po zakończeniu kariery sportowej była nauczycielką w Technikum Odzieżowym w Toruniu.
Jest pochowana na Cmentarzu św. Jerzego w Toruniu. Jej bratem był Klemens Felchnerowski (1928–1980), malarz i wojewódzki konserwator zabytków w Zielonej Górze.

</doc>
<doc id="3552380" url="https://pl.wikipedia.org/wiki?curid=3552380" title="Agnieszka Bieńkowska">
Agnieszka Bieńkowska

Agnieszka Bieńkowska, z d. Dudkiewicz (ur. 14 kwietnia 1962 w Łodzi) – polska siatkarka, mistrzyni i reprezentantka Polski.
Kariera sportowa.
Karierę rozpoczęła w Chojeńskim Klubie Sportowym. W 1980 została zawodniczką ŁKS Łódź. Z łódzkim klubem zdobyła mistrzostwo Polski w 1983, wicemistrzostwo Polski w 1982 i 1986, brązowe medale mistrzostw Polski w 1985, 1987, 1989. W 1990 wyjechała grać w lidze belgijskiej.
Z reprezentacją Polski juniorek wystąpiła na mistrzostwach Europy w 1979 (5 m.). W reprezentacji Polski seniorek debiutowała 5 kwietnia 1981 w towarzyskim spotkaniu z Rumunią. Dwukrotnie wystąpiła na mistrzostwach Europy (1981 – 5 m., 1987 – 11 m.). Ostatni raz w biało-czerwonych barwach zagrała 13 maja 1990 w meczu kwalifikacji mistrzostw świata z Jugosławią. Łącznie w I reprezentacji Polski wystąpiła 129 razy, w tym w 110 spotkaniach oficjalnych.

</doc>
<doc id="3552381" url="https://pl.wikipedia.org/wiki?curid=3552381" title="Małgorzata Materniak-Pawłowska">
Małgorzata Materniak-Pawłowska

Małgorzata Materniak-Pawłowska (ur. 10 lutego 1971) – polska prawnik, doktor habilitowana nauk prawnych, specjalizuje się w historii ustroju Polski (w szczególności wymiar sprawiedliwości II Rzeczypospolitej), profesor nadzwyczajny Uniwersytetu im. Adama Mickiewicza w Poznaniu.
Życiorys.
Studia na Wydziale Prawa i Administracji UAM ukończyła w 1995. Stopień doktorski uzyskała w 2001 na podstawie pracy pt. "Ustrój sądownictwa powszechnego w II Rzeczypospolitej" (promotorem był Krzysztof Krasowski). Po doktoracie otrzymała stanowisko adiunkta na macierzystym wydziale. Habilitowała się w 2010 na podstawie oceny dorobku naukowego i rozprawy "Adwokatura II Rzeczypospolitej. Zagadnienia prawno-ustrojowe". Pracuje jako profesor nadzwyczajny w Katedrze Historii Ustroju Państwa na Wydziale Prawa i Administracji UAM. Wykłada historię: prawa publicznego, ustroju sądownictwa powszechnego w Polsce oraz ustroju adwokatury. Zajęcia prowadzi także w Collegium Polonicum w Słubicach.
Jest członkiem Poznańskiego Towarzystwa Przyjaciół Nauk. Od 2014 jest redaktorem naczelnym „Czasopisma Prawno-Historycznego”.

</doc>
<doc id="3552382" url="https://pl.wikipedia.org/wiki?curid=3552382" title="Tuomas Suominen">
Tuomas Suominen

Tuomas Suominen (ur. 17 stycznia 1984 w Turku) – fiński hokeista.
Kariera.
Wychowanek i wieloletni zawodnik klubu TPS, wyłącznie związany z tym zespołem. We wrześniu 2014 przerwał karierę z powodu przewlekłej kontuzji biodra.

</doc>
<doc id="3552385" url="https://pl.wikipedia.org/wiki?curid=3552385" title="Bogazici esrari">
Bogazici esrari



</doc>
<doc id="3552387" url="https://pl.wikipedia.org/wiki?curid=3552387" title="Joonas Vihko">
Joonas Vihko

Joonas Vihko (ur. 6 kwietnia 1981 w Helsinkach) – fiński hokeista.
Kariera.
Wychowanek klubu Vantaan Kiekko (VaKi). Wieloletni zawodnik w seniorskich rozgrywkach Liiga. W drafcie NHL z 2002 został wybrany przez klub Anaheim Ducks. Od maja 2015 zawodnik Ilves. W październiku 2016 przeszedł do Sorot. We wrześniu 2017 został graczem niemieckiej drużyny Tölzer Löwen w DEL2. W grudniu 2018 ogłosił zakończenie kariery.
W trakcie kariery zawodnik często określany pseudonimem "Jone".

</doc>
<doc id="3552388" url="https://pl.wikipedia.org/wiki?curid=3552388" title="Rybicka">
Rybicka



</doc>
<doc id="3552391" url="https://pl.wikipedia.org/wiki?curid=3552391" title="Tonin Tërshana">
Tonin Tërshana

Tonin Tërshana (ur. 1 czerwca 1947 w Szkodrze, zm. 22 września 2015 w Tiranie) – albański piosenkarz, trzykrotny zwycięzca Festivali i Këngës.
Życiorys.
Zadebiutował na scenie w wieku 16 lat. W 1970 przeniósł się ze Szkodry do Tirany. Piosenką "Të dua o det" w roku 1965 zwyciężył w czwartej edycji najbardziej prestiżowego albańskiego festiwalu piosenki - Festivali i Këngës. Odniósł na nim potem jeszcze dwa zwycięstwa - w 1972 i 1983. Występował w Teatrze Estradowym w Tiranie. W 1995 zakończył karierę zawodową i przeszedł na emeryturę. W czasie albańskiej rewolucji piramidowej w 1997 stracił dom i wyjechał do Grecji. Po kilku latach powrócił do Tirany, gdzie żył w nędzy. Zmarł po długiej i ciężkiej chorobie. Został pochowany na cmentarzu Tufine w Tiranie.
Prezydent Bamir Topi uhonorował go tytułem Wielkiego Mistrza (Mjeshter i Madh).
Był dwukrotnie żonaty (pierwsza żona zginęła w wypadku samochodowym), miał dwie córki.

</doc>
<doc id="3552396" url="https://pl.wikipedia.org/wiki?curid=3552396" title="Jani Hurme">
Jani Hurme

Jani Hurme (ur. 7 stycznia 1975 w Turku) – fiński hokeista, reprezentant Finlandii, olimpijczyk.
Kariera.
Wychowanek klubu TuTo w rodzinnym mieście Turku. W drafcie NHL 1997 został wybrany przez Ottawa Senators. W tym samym roku wyjechał do Ameryki Północnej i tam występował w ligach IHL i NHL. Następnie przez dwa lata miał przerwę w grze, po czym od 2005 do 2006 występował w amerykańskich ligach AHL i ECHL. W 2006 powrócił do Europy i przez kilka sezonów był zawodnikiem klubów w rodzimych rozgrywkach Liiga oraz w szwedzkich Elitserien. Zakończył karierę w 2011.
Uczestniczył w turniejach mistrzostw świata 1997, 2003 oraz zimowych igrzysk olimpijskich 2002.
W 2014 informowano o podejrzeniach popełnienia oszustwa podatkowego przez Janiego Hurme

</doc>
<doc id="3552397" url="https://pl.wikipedia.org/wiki?curid=3552397" title="Urs Fischer">
Urs Fischer

Urs Fischer (ur. 20 lutego 1966 w Triengen) – szwajcarski piłkarz grający na pozycji środkowego obrońcy i trener piłkarski. W reprezentacji Szwajcarii rozegrał 4 mecze.
Kariera klubowa.
Swoją karierę piłkarską Fischer rozpoczął w 1973 roku w klubie FC Zürich. W 1984 roku awansował do pierwszego zespołu i w sezonie 1983/1984 zadebiutował w jego barwach w pierwszej lidze szwajcarskiej. W zespole z Zurychu grał do końca sezonu 1986/1987.
Latem 1987 roku Fischer zmienił klub i przeszedł do FC Sankt Gallen. W sezonie 1992/1993 spadł z nim z pierwszej do drugiej ligi. Po roku gry w drugiej lidze Sankt Gallen wrócił do ekstraklasy. Fischer grał w Sankt Gallen do końca sezonu 1994/1995.
W 1995 roku Fischer wrócił do FC Zürich. W sezonie 1999/2000 zdobył z nim Puchar Szwajcarii. W 2003 roku zakończył karierę piłkarską w wieku 37 lat. W barwach FC Zürich rozegrał łącznie 302 ligowe mecze i strzelił w nich 5 goli.
Kariera reprezentacyjna.
W reprezentacji Szwajcarii Fischer zadebiutował 13 grudnia 1989 w przegranym 1:2 towarzyskim meczu z Hiszpanią, rozegranym w Santa Cruz de Tenerife. Od 1989 do 1990 rozegrał w kadrze narodowej 4 mecze, wszystkie towarzyskie.
Kariera trenerska.
Po zakończeniu kariery piłkarskiej Fischer został trenerem. Początkowo pracował z juniorami FC Zürich. Następnie w latach 2007-2008 był asystentem Bernarda Challandesa w tym klubie. W 2010 roku został tymczasowym trenerem FC Zürich, a następnie zatrudniono go na tym stanowiskuna stałe. Pracował w nim do 2012 roku.
W styczniu 2013 roku Fischer został trenerem FC Thun. Pracował w nim do czerwca 2015 i wtedy też został zatrudniony w FC Basel. Zastąpił Paulo Sousę, który odszedł do Fiorentiny.

</doc>
<doc id="3552401" url="https://pl.wikipedia.org/wiki?curid=3552401" title="Potyczka w Działkach Nosowskich">
Potyczka w Działkach Nosowskich

Potyczka w Działkach Nosowskich – bratobójcza walka partyzancka stoczona 1 sierpnia 1944 w Działkach Nosowskich, między oddziałami Narodowych Sił Zbrojnych a oddziałami Armii Ludowej.
Przebieg starcia.
Kwaterujące w Działkach Nosowskich dwa oddziały Armii Ludowej im. Bartosza Głowackiego i Zawiszy Czarnego dowodzone przez Stefana Szymańskiego i Andrzeja Adryana 1 sierpnia 1944 zostały zaatakowane przez oddziały Narodowych Sił Zbrojnych dowodzone przez Henryka Figuro-Podhorskiego. 
Atak przeprowadzony przez oddziały NSZ pomimo znacznej przewagi, zakończył się niepowodzeniem. Alowcy nie dali się zaskoczyć i rozbić. Po stracie 6 zabitych i 3 wziętych do niewoli, oddziały NSZ walkę przerwały. 
Jeńcy będący w niewoli Armii Ludowej po przesłuchaniu przez Andrzeja Adryana, zostali uwolnieni.

</doc>
<doc id="3552402" url="https://pl.wikipedia.org/wiki?curid=3552402" title="Dp">
Dp

dp (także dip od ) – jednostka wirtualna, zalecana przy tworzeniu układu interfejsu użytkownika w systemach Android. Jednostką tą wyraża się wymiary i położenie w sposób niezależny od gęstości pikseli ("dpi").
Jeden dp jest równoważny jednemu fizycznemu pikselowi na ekranie o gęstości 160 dpi, która jest bazową gęstością przyjętą przez system dla ekranów o średniej (ang "medium") gęstości. W czasie wykonywania system w sposób niewidoczny skaluje jednostki dp w zależności od gęstości ekranu.
Konwersja jednostek dp odbywa się według następującego wzoru:
Przykładowo na ekranie o gęstości 240 dpi, 1dp jest równy 1,5 fizycznego piksela.

</doc>
<doc id="3552403" url="https://pl.wikipedia.org/wiki?curid=3552403" title="Kościół św. Barbary w Lubawie">
Kościół św. Barbary w Lubawie

Kościół Świętej Barbary – rzymskokatolicki kościół filialny należący do parafii Nawiedzenia Najświętszej Maryi Panny i św. Anny w Lubawie. Należy do dekanatu Lubawa diecezji toruńskiej. Jeden z rejestrowanych zabytków miasta.
Jest to budowla drewniana wzniesiona w latach 1770-1779 na miejscu dawnego kościoła i szpitala pod wezwaniem św. Jerzego, które mieściły się poza terenem starego miasta. Posiada konstrukcję zrębową. Jest ustawiona na kamiennej podmurówce. kościół składa się z jednej nawy. Przylega do niej zakrystia i skarbiec. Od strony wschodniej znajduje się wieża, wybudowana na planie prostokąta, zwieńczona hełmem z chorągiewką wiatrową z datą 1811.
Do wyposażenia kościoła należą ołtarz główny w stylu późnobarokowym, ołtarze boczne, sześć świeczników, wykonanych z cyny, ambona z XVIII wieku, duża ręcznie wykonana kłódka oraz umieszczone przy stropie belka tęczowa, w stylu późnobarokowym, na której znajduje się Grupa Ukrzyżowania. Oprócz tego na konsolach w nawie są umieszczone rzeźby św. Jana Nepomucena i św. Jerzego. Na wieży jest zamontowany, odlany w Gdańsku, zabytkowy dzwon z 1716 roku. Organy posiadają zewnętrzną oprawę w stylu neorenesansowym.

</doc>
<doc id="3552406" url="https://pl.wikipedia.org/wiki?curid=3552406" title="Fragmenty rylskie">
Fragmenty rylskie

Fragmenty rylskie – zbiór pochodzących z niezachowanego kodeksu 8 luźnych pergaminowych kart i 3 urywków kart, zapisanych głagolicą. Zabytek języka staro-cerkiewno-słowiańskiego.
Rękopis datowany jest na 2. połowę X wieku. Zawiera fragmenty modlitwy pokutnej i napomnień ("parenesis") Efrema Syryjczyka. Pierwsze dwie karty odkrył w 1845 roku w Rylskim Monastyrze w Bułgarii Wiktor Grigorowicz. Pozostałe fragmenty zostały odkryte w tym samym monasterze w 1880 roku przez Konstantina Jirečka (3 karty) i w 1936 roku przez Jordana Iwanowa.
Dwie karty odnalezione przez Grigorowicza znajdują się obecnie w bibliotece Rosyjskiej Akademii Nauk w Petersburgu, pozostałe fragmenty nadal przechowywane są w Rylskim Monastyrze. Karty Grigorowicza opublikował Izmaił Sriezniewski w 1866 roku, a następnie w 1909 roku Grigorij Iljinski. Całość zbytku wydał i opracował Iwan Goszew ("Рилски глаголически листове", Sofia 1956). Wydanie to zawiera transkrypcję tekstu na cyrylicę, fotokopię zabytku i komentarz.

</doc>
<doc id="3552408" url="https://pl.wikipedia.org/wiki?curid=3552408" title="Rilski Monastyr">
Rilski Monastyr



</doc>
<doc id="3552410" url="https://pl.wikipedia.org/wiki?curid=3552410" title="Nick Kellogg">
Nick Kellogg

 
Nick Kellogg (ur. 11 grudnia 1991 w Westerville) – amerykański koszykarz, występujący na pozycji rozgrywającego, obecnie zawodnik Tampereen Pyrintö.
Jego ojcem jest Clark Kellogg, były koszykarz Indiany Pacers, a następnie komentator sportowy.
25 września 2015 został zawodnikiem Startu Lublin. Po zakończeniu rozgrywek opuścił klub, po czym 15 listopada 2016 roku związał się z nim ponownie, zawierając kolejną umowę. 1 grudnia 2017 podpisał umowę z Chorale de Roanne Basket, występującym w II lidze francuskiej (Pro B). 25 stycznia 2018 opuścił klub.
11 grudnia 2019 dołączył do fińskiego Tampereen Pyrintö.

</doc>
<doc id="3552415" url="https://pl.wikipedia.org/wiki?curid=3552415" title="Mühlbach am Hochkönig">
Mühlbach am Hochkönig

Mühlbach am Hochkönig – gmina w Austrii, w kraju związkowym Salzburg, w powiecie St. Johann im Pongau. Według Austriackiego Urzędu Statystycznego liczyła 1498 mieszkańców (1 stycznia 2015).
Współpraca.
Miejscowość partnerska;

</doc>
<doc id="3552416" url="https://pl.wikipedia.org/wiki?curid=3552416" title="Muehlbach am Hochkoenig">
Muehlbach am Hochkoenig



</doc>
<doc id="3552417" url="https://pl.wikipedia.org/wiki?curid=3552417" title="Protaetia mentawaica">
Protaetia mentawaica

Protaetia (Pachyprotaetia) mentawaica – gatunek chrząszcza z rodziny poświętnikowatych i podrodziny kruszczycowatych.
Gatunek ten został opisany w 2011 roku przez Stanislava Jákla.
Ciało długości od 15,5 do 16,5 mm, owalne, ciemnobrązowe do oliwkowego z rudym do beżowego zdobieniem. Głowa kremowo omszona. Na przedpleczu łatki kremowego omszenia. Pokrywy z łatkami żółtawobrązowego do ochrowego omszenia. Omszenie pygidium żółtawe do brązowego. U samca golenie przedniej pary odnóży z dwoma ząbkami. Wewnętrzna strona goleni odnóży tylnych ze szczoteczką krótkich szczecin. Paramery mają brzuszną stronę części wierzchołkowej bez guzka.
Chrząszcz orientalny, znany wyłącznie z indonezyjskiej wyspy Siberut.

</doc>
<doc id="3552418" url="https://pl.wikipedia.org/wiki?curid=3552418" title="NKW">
NKW



</doc>
<doc id="3552419" url="https://pl.wikipedia.org/wiki?curid=3552419" title="Tadeusz Puff">
Tadeusz Puff

Tadeusz Puff (ur. 15 września 1911 w Warszawie, zm. 26 stycznia 1987 w Warszawie) – wykładowca, dziekan, prorektor Politechniki Warszawskiej, honorowy prezes Rady Stołecznej Naczelnej Organizacji Technicznej.
Życiorys.
W 1931 ukończył w Warszawie męskie gimnazjum pod wezwaniem św. Kazimierza. W latach 1931-1932 odbył służbę wojskową w szkole podchorążych piechoty w Świeciu.
W 1932 rozpoczął studia na Wydziale Mechanicznym Politechniki Warszawskiej. Po ukończeniu studiów w 1939 podjął swoją pierwszą pracę w Państwowej Fabryce Amunicji w Skarżysku.
Czynnie uczestniczył w kampanii wrześniowej w 1939. W czasie okupacji nauczał na tajnych kompletach. Całe swoje życie zawodowe poświęcił Politechnice Warszawskiej, był współorganizatorem Wydziału Mechanicznego Technologicznego, a także jednym z pierwszych samodzielnych pracowników Katedry Technologii Budowy Maszyn.
W 1980 zespół kierowany przez T. Puffa otrzymał nagrodę „Mistrza Techniki” za opracowanie automatu do montażu dźwigni zaworowych, który został wykonany na zamówienie Fabryki Samochodów Osobowych FSO. Działał w stowarzyszeniach inżynierskich - Naczelnej Organizacji Technicznej NOT oraz w Stowarzyszeniu Inżynierów i Techników Mechaników Polskich SIMP. Współtwórca konkursu „Mistrz Techniki”.
Profesor Tadeusz Puff zmarł 26 stycznia 1987 w Warszawie, został pochowany na cmentarzu Bródnowskim w Warszawie /kwatera 100A-VII-2/.

</doc>
<doc id="3552422" url="https://pl.wikipedia.org/wiki?curid=3552422" title="TELDAT">
TELDAT

TELDAT – polskie przedsiębiorstwo założone w 1997 r. z siedzibą w Bydgoszczy, działające w branży zbrojeniowej związanej z: elektroniką, informatyką, telekomunikacją oraz prowadzące prace badawczo-rozwojowe w dziedzinie informatyki i elektroniki. Spółka opracowuje i produkuje systemy teleinformatyczne, komputery i oprogramowanie oraz urządzenia transmisji danych o przeznaczeniu wojskowym. Wyroby TELDAT oraz świadczone usługi są wykorzystywane m.in. w: większości jednostek wojskowych i instytucjach MON w tym na operacjach zagranicznych SZ RP np. w: PKW Afganistan, PKW w Republice Środkowoafrykańskiej, PKW Kongo, PKW Czad, PKW Orlik, w krajach nadbałtyckich i PKW Kosowo. Systemów TELDAT używano i sprawdzano w kolejnych edycjach największych ćwiczeń wojskowych w kraju oraz za granicą, takich jak np.: Combined Endeavor, NATO CWID, NATO CWIX oraz Bold Quest, organizowanych przez Siły Zbrojne Rzeczypospolitej Polskiej, NATO i Siły Zbrojne USA. Jednym z produktów łączności wojskowej TELDAT jest Sieciocentryczna Platforma Teleinformatyczna JAŚMIN. Jest to zbiór specjalistycznych systemów, urządzeń i oprogramowań o budowie modułowej z których można budować Zintegrowane Systemy Informacyjne.

</doc>
<doc id="3552423" url="https://pl.wikipedia.org/wiki?curid=3552423" title="Bolęcinianka">
Bolęcinianka

Bolęcinianka – potok, lewy dopływ Wieprzówki o długości 5 km i powierzchni zlewni 6,36 km². 
Jego źródła znajdują się na stokach Jawornicy, Potrójnej i Czarnego Gronia w Beskidzie Małym, najwyżej położone z nich znajdują się na wysokości około 820 m. Spływa w północnym kierunku przez miejscowość Bolęcin. Na należącym do tej miejscowości osiedlu Bolęcina uchodzi do Wieprzówki na wysokości 380 m.
Potok ma średni spadek ok. 11,3%. Jego nazwa pochodzi od nazwy miejscowości Bolęcina. Na mapie Compass ma nazwę Bolęcinka.

</doc>
<doc id="3552424" url="https://pl.wikipedia.org/wiki?curid=3552424" title="Bolęcinka">
Bolęcinka



</doc>
<doc id="3552429" url="https://pl.wikipedia.org/wiki?curid=3552429" title="Państwowa Fabryka Amunicji">
Państwowa Fabryka Amunicji



</doc>
<doc id="3552430" url="https://pl.wikipedia.org/wiki?curid=3552430" title="Fragmenty ochrydzkie">
Fragmenty ochrydzkie

Fragmenty ochrydzkie – dwie zapisane głagolicą karty z XI wieku, będące fragmentem niezachowanego do czasów współczesnych ewangeliarza. Zaliczane są do kanonu tekstów staro-cerkiewno-słowiańskich. W wydaniach krytycznych oznaczane są symbolem "Achr". Obecnie znajdują się w zbiorach Biblioteki im. A.M. Gorkiego w Odessie.
Zabytek został odkryty w 1845 roku w jednym z monasterów w Ochrydzie przez Wiktora Grigorowicza. Zawiera lekcje ewangeliczne od Wtorku Wielkanocnego do poniedziałku następnego tygodnia. Tekst rękopisu ogłosił jako pierwszy w 1866 roku w Petersburgu Izmaił Sriezniewski. Za najlepszą pod względem redakcji naukowej uznawana jest edycja Grigorija Iljinskiego z 1915 roku.

</doc>
<doc id="3552433" url="https://pl.wikipedia.org/wiki?curid=3552433" title="Monakijski Komitet Olimpijski">
Monakijski Komitet Olimpijski

Monakijski Komitet Olimpijski (fr. "Comité Olympique Monégasque", COM) – organizacja sportowa koordynująca monakijskie organizacje i federacje sportowe, funkcjonująca jako Monakijski Narodowy Komitet Olimpijski i Monakijski Narodowy Komitet Paraolimpijski.
Historia.
Pierwszy raz delegacja monakijska pojawiła się na igrzyskach olimpijskich podczas VII Letnich Igrzyskach Olimpijskich w Antwerpii w 1920 roku, a w 1949 roku książę Rainier III Grimaldi został pierwszym członkiem Międzynarodowego Komitetu Olimpijskiego z ramienia Księstwa (zastąpiony rok później przez swojego ojca Pierre'a, księcia Valentinois). Wszystko to miało miejsce przed założeniem komitetu narodowego. 
Komitet został założony 1 stycznia 1953 roku dekretem książęcym z dnia poprzedniego. Od tego czasu Komitet i jego prezydent reprezentują Księstwo Monako na olimpijskiej arenie międzynarodowej, zrzeszając dwadzieścia narodowych federacji sportowych.
W 1955 roku Pierre, książę Valentinois i przewodniczący Komitetu, przedłożył nową wersję hymnu olimpijskiego, który został zaakceptowany podczas 51. sesji MKOl w Lozannie. 
Monako i Monakijski Komitet Olimpijski były organizatorami:

</doc>
<doc id="3552444" url="https://pl.wikipedia.org/wiki?curid=3552444" title="Spirytus mydlany">
Spirytus mydlany

Spirytus mydlany ( FP XII, syn. ', ', zwykły spirytus mydlany) – preparat galenowy do użytku zewnętrznego, sporządzany według przepisu farmakopealnego. W Polsce na stan obecny (2021) skład określa szczegółowa monografia narodowa ujęta w t. 3 Farmakopei Polskiej XII. Spirytus mydlany jest roztworem mydła potasowego w stężonym etanolu z dodatkiem olejku lawendowego. Gęstość od 0,917 g/ml do 0,924 g/ml.
Mydło rozpuścić w 40 cz. etanolu, dodać olejku lawendowego rozpuszczonego w 9 cz. etanolu, zmieszać, pozostawić 24 h i przesączyć.
Spirytus mydlany znajduje zastosowanie w recepturze aptecznej jako surowiec farmaceutyczny do przygotowania płynnych postaci leku, m.in. roztwory dziegciu sosnowego i proderminy do mycia skóry głowy (głównie w leczeniu łuszczycy), a także "per se" jako środek odtłuszczający, myjący, ułatwiający odklejanie resztek opatrunków. Jest składową ciekłego opodeldoku.
Obecnie spirytus mydlany może być sporządzany wyłącznie w zakresie receptury aptecznej. Dawniej, do końca lat 90. był produkowany przemysłowo w Laboratorium Galenowym Cefarm Szczecin
Historia.
Skład i metoda przygotowania preparatu na przestrzeni lat ulegały zmianom.
Preparat wykonywano dwuetapowo: przez zmydlenie oleju lnianego roztworem wodorotlenku potasowego (mydło potasowe otrzymane ", a następnie rozpuszczenie w rozcieńczonym etanolu).
Skład według Farmakopei Polskiej IV nieznacznie różnił się od obecnie obowiązującego – z tym, że zalecane było mydło potasowe świeżo przyrządzone ("):
Mydło potasowe, świeżo przyrządzone, zmieszać z 42 cz. etanolu 95%, dodać olejku lawendowego rozpuszczonego w 8 cz. etanolu, dokładnie wymieszać i pozostawić na kilka dni do całkowitego rozpuszczenia. W razie potrzeby przesączyć.
W Polsce dawniej był także sporządzany niefarmakopealny skład spirytusu mydlanego z dodatkiem olejku jałowcowego, zamiast lawendowego.
Jeden z obecnych synonimów „zwykły spirytus mydlany” nawiązuje dla odróżnienia do opisanego także w Farmakopei Polskiej II " o następującym składzie:
W innych krajach (np. w Niemczech) rozróżnia się aż trzy różne składy spirytusu mydlanego:

</doc>
<doc id="3552448" url="https://pl.wikipedia.org/wiki?curid=3552448" title="Sankt Martin am Tennengebirge">
Sankt Martin am Tennengebirge

Sankt Martin am Tennengebirge, St. Martin am Tennengebirge – gmina w Austrii, w kraju związkowym Salzburg, w powiecie St. Johann im Pongau. Liczy 1591 mieszkańców (1 stycznia 2015).

</doc>
<doc id="3552450" url="https://pl.wikipedia.org/wiki?curid=3552450" title="St. Martin am Tennengebirge">
St. Martin am Tennengebirge



</doc>
<doc id="3552451" url="https://pl.wikipedia.org/wiki?curid=3552451" title="Wyspy trzustki">
Wyspy trzustki



</doc>
<doc id="3552454" url="https://pl.wikipedia.org/wiki?curid=3552454" title="Irena Krogulska">
Irena Krogulska

Irena Krogulska, z d. Płotka (ur. 10 września 1954 w Poznaniu) – polska siatkarka, mistrzyni i reprezentantka Polski.
Kariera sportowa.
Jako zawodniczka Startu Łódź zdobyła mistrzostwo Polski w 1977, wicemistrzostwo Polski w 1978 i brązowy medal mistrzostw Polski w 1976, a także Puchar Polski w 1978. W sezonie 1978/1979 była zawodniczką BKS Stal Bielsko-Biała i zdobyła Puchar Polski w 1979. Od 1979 występowała w ŁKS Łódź, z którym zdobyła wicemistrzostwo Polski w 1982, mistrzostwo Polski w 1983 oraz brązowy medal mistrzostw Polski w 1987.
W reprezentacji Polski seniorek debiutowała 19 maja 1976 w towarzyskim spotkaniu z Rumunią. W 1981 wystąpiła na mistrzostwach Europy, zajmując z drużyną 5. miejsce. Na tym turnieju zagrała swój ostatni mecz w biało-czerwonych barwach - 27 września 1981 z Węgrami. Łącznie w I reprezentacji Polski wystąpiła w 48 spotkaniach.

</doc>
<doc id="3552456" url="https://pl.wikipedia.org/wiki?curid=3552456" title="Muzeum Martyrologii w Słońsku">
Muzeum Martyrologii w Słońsku

Muzeum Martyrologii w Słońsku – muzeum z siedzibą w Słońsku (powiat sulęciński). Placówka jest gminną jednostką organizacyjną, a jego siedzibą są tereny dawnego więzienia i obozu koncentracyjnego Sonnenburg.
Historia.
Początki więzienia Sonnenburg/Neumark datowane są na lata 1832-1833, kiedy to powstały pierwsze budynku kompleksu. Z czasem, w wyniku rozbudowy placówka mogła pomieścić nawet 900 więźniów. W latach 1846-1847 byli tu więzieniu m.in. polscy działacze niepodległościowi, związani z powstaniem wielkopolskim 1846 roku. W 1931 roku stan sanitarny więzienia pogorszył się do tego stopnia, iż władze zadecydowały o jego zamknięciu. Fakt ten wywołał niezadowolenie mieszkańców miejscowości (więzienie było dużym lokalnym pracodawcą), co wykorzystali miejscowi działacze NSDAP, doprowadzając - po wygranych wyborach w 1933 - do otwarcia tu jednego z pierwszych obozów koncentracyjnych.
Obóz w Sonnenburgu istniał od kwietnia 1933 przez okres około roku. Trafili tu m.in. oskarżeni po pożarze Reichstagu parlamentarzyści, intelektualiści (m.in. pisarze Carl von Ossietzky i Erich Mühsam) oraz więźniowie polityczni (pacyfiści, komuniści, socjaldemokraci). W 1934 placówce przywrócono status więzienia, w którym jednak nadal przetrzymywani byli więźniowie polityczni. W 1941 roku, po wydaniu przez władze hitlerowskie dekretu "Nacht und Nebel", do więzienia trafiło ok. 1500 członków opozycji antynazistowskiej z terenów Francji, Belgii, Holandii, Luksemburga i Norwegii. W Sonnenburgu zostali również osadzeni członkowie Polskiej Organizacji Walki o Niepodległość, działającej we Francji.
W nocy z 30 na 31 stycznia 1945 roku żołnierze SS dokonali masakry 891 więźniów Sonnenburga. Tylkom czterem osobom udało się przeżyć. Po II wojnie światowej budynki więzienia rozebrano, zachowując jedynie miejsce rozstrzelań, zwane Ścianą Śmierci.
Muzeum.
Placówka muzealna, upamiętniająca więźniów Sonnenburga, została otwarta 28 września 1974. W latach 2013-2014 w ramach Projektu Operacyjnego Współpracy Transgranicznej Polska (Województwo Lubuskie) – Brandenburgia 2007 – 2013 dokonano jej modernizacji. Partnerem gminy Słońsk w tym projekcie było Muzeum Seelower Höhen z Seelow. Obecnie w ramach ekspozycji w muzeum prezentowana jest multimedialna wystawa, poświęcona historii więzienia i obozu oraz jego więźniom. Placówka organizuje również spotkania i warsztaty z udziałem młodzieży z Polski i Niemiec.
Muzeum jest obiektem całorocznym, czynnym od środy do niedzieli każdego tygodnia. Wstęp jest bezpłatny.

</doc>
<doc id="3552458" url="https://pl.wikipedia.org/wiki?curid=3552458" title="Lista odcinków serialu Fargo">
Lista odcinków serialu Fargo

Poniżej znajduje się lista odcinków serialu telewizyjnego Fargo – emitowanego przez amerykańską stację telewizyjną FX (stacja telewizyjna) od 15 kwietnia 2014 roku. W Polsce serial był dostępny od 24 lipca 2014 roku w usłudze nSeriale / Seriale+. Serial jest emitowany także od 19 października 2014 roku przez Ale Kino+

</doc>
<doc id="3552459" url="https://pl.wikipedia.org/wiki?curid=3552459" title="Untertauern (kraj związkowy Salzburg)">
Untertauern (kraj związkowy Salzburg)

Untertauern – gmina w Austrii, w kraju związkowym Salzburg, w powiecie St. Johann im Pongau. Według danych Austriackiego Urzędu Statystycznego liczyła 474 mieszkańców (1 stycznia 2015).

</doc>
<doc id="3552460" url="https://pl.wikipedia.org/wiki?curid=3552460" title="Pius Riana Prapdi">
Pius Riana Prapdi

Pius Riana Prapdi (ur. 5 maja 1967 w Painiai) – indonezyjski duchowny katolicki, biskup diecezjalny Ketapang od 2012.
Życiorys.
Święcenia kapłańskie otrzymał 8 lipca 1995 i został inkardynowany do archidiecezji Semarang. Był m.in. dyrektorem centrum edukacyjnego, dyrektorem diecezjalnej "Caritas" oraz wikariuszem generalnym archidiecezji (w latach 2009-2010 pełnił funkcję jej administratora).
25 czerwca 2012 papież Benedykt XVI mianował go biskupem diecezjalnym Ketapang. 9 września 2012 z rąk biskupa Blasiusa Pujoraharja przyjął sakrę biskupią.

</doc>
<doc id="3552463" url="https://pl.wikipedia.org/wiki?curid=3552463" title="Warużan Sukiasjan">
Warużan Sukiasjan

Warużan Sukiasjan, orm. Վարուժան Սուքիասյան, ros. Варужан Гарсеванович Сукиасян, "Warużan Garsiewanowicz Sukiasian" (ur. 5 sierpnia 1956 w Erywaniu, Armeńska SRR) – ormiański piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1978 rozpoczął karierę piłkarską w Kotajk Abowian. W klubie występował przez 10 lat i w 1987 zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w 1988 pomagał trenować rodzimy klub Kotajk Abowian, a w latach 1989-1990 prowadził Lori Wanadzor. W 1992 roku został trenerem nowo powstałego klubu Bananc Kotajk. Po zakończeniu sezonu 1994 klub został połączony z Kotajkiem Abowian i trener pozostał bez pracy. W 1995 trenował Wan Erywań, a potem ponownie pracował w Kotajku Abowian jako trener konsultant. W 1987 został zaproszony przez ormiańską diasporę w Libanie do prowadzenia ich klubu Homenmen Bejrut. W 1998 stał na czele klubu Cement Ararat, z którym zdobył mistrzostwo i Puchar Armenii, po czym został powołany do kierowania młodzieżowej reprezentacji Armenii. Za dwa miesiące do zakończenia sezonu 1999 opuścił Cement, ale już w czerwcu 2000 wrócił do klubu, który już zmienił nazwę na Araks Ararat. Z Araksem ponownie zdobył mistrzostwo. W styczniu 2000 został mianowany na stanowisko selekcjonera narodowej reprezentacji Armenii. Po porażce z Norwegią 11 października 2001 podał się do dymisji. W kwietniu 2001 po raz trzeci wrócił do klubu z Araratu, który przeniósł się do stolicy i nazywał się Spartak Erywań. Po czterech miesiącach pracy opuścił klub. W latach 2003-2005 ponownie trenował Homenmen z Bejrutu. W 2006 objął stanowisko głównego trenera Araratu Erywań, ale latem 2007 przez konflikt z kierownictwem klubu zrezygnował z pracy w nim. Potem ponownie szkolił młodzieżową reprezentację. W marcu 2008 wrócił do prowadzenia Araratu Erywań. W końcu roku znowu przez konflikt z kierownictwem opuścił klub. 3 lutego 2009 w ormiańskiej prasie sportowej poinformowano o odrodzeniu klubu piłkarskiego Impuls Diliżan. Szefem sztabu szkoleniowego i wiceprezesem klubu stał Sukiasjan, później również i skautem klubu. Wielką jego zasługą jest zdobycie pierwszego miejsca w Pierwszej lidze i awans do ekstraklasy. Na początku 2010 objął też stanowisko głównego trenera Impulsu. Po zakończeniu pierwszej połowy głównym trenerem został Armen Giulbudaghjanc, a Sukiasjan w końcu lipca 2010 przeniósł się do pacy w Urzędzie Miasta Erywań. 10 czerwca 2014 został wiceprezesem klubu Alaszkert Erywań. 28 kwietnia 2015 po raz trzeci stał na czele Araratu Erywań.

</doc>
<doc id="3552464" url="https://pl.wikipedia.org/wiki?curid=3552464" title="Untertauern">
Untertauern

Austria:

</doc>
<doc id="3552467" url="https://pl.wikipedia.org/wiki?curid=3552467" title="Beata Woźna">
Beata Woźna

Beata Woźna (ur. 28 sierpnia 1965 w Świdnicy) – polska siatkarka, mistrzyni i reprezentantka Polski.
Kariera sportowa.
Jest wychowanką Polonii Świdnica. W barwach tego klubu debiutowała w sezonie 1981/1982 w rozgrywkach II-ligowych, a w 1984 wywalczyła brązowy medal mistrzostw Polski juniorek. Od 1985 była zawodniczką BKS Stal Bielsko-Biała. W bialskim klubie grała przez 11 sezonów, do 1997 (sezon 1989/1990 opuściła ze względów zdrowotnych). W tym czasie wywalczyła cztery tytuły mistrza Polski (1988, 1989, 1991, 1996), cztery tytuły wicemistrza Polski (1987, 1992, 1994, 1995), dwa brązowe medale mistrzostw Polski (1993, 1997) oraz trzykrotnie Puchar Polski (1988, 1989, 1990). Zakończyła karierę w 1997.
W latach 1985–1993 wystąpiła w 18 spotkaniach reprezentacji Polski seniorek, m.in. na mistrzostwach Europy w 1985 (7. miejsce).
Życie prywatne.
Od 2002 pracuje jako świecka misjonarka Biblijnego Stowarzyszenia Misyjnego w Papui-Nowej Gwinei. Wraz z Brytyjką Theresą Wilson skodyfikowała język seimat, a następnie wspólnie przetłumaczyły na ten język Nowy Testament, który został wydany w formie papierowej w maju 2013 roku.

</doc>
<doc id="3552472" url="https://pl.wikipedia.org/wiki?curid=3552472" title="Stokłosa łuskowata">
Stokłosa łuskowata

Stokłosa łuskowata ("Bromus squarrosus" L.) – gatunek rośliny z rodziny wiechlinowatych. Jako gatunek rodzimy występuje w południowej Europie i południowo-zachodniej Azji. Ponadto zawleczony do Afryki, Ameryki, Australii i północnej Europy. W Polsce jest gatunkiem zadomowionym, po raz pierwszy zanotowany w 1911 roku.
Biologia i ekologia.
Roślina dwuletnia lub jednoroczna, hemikryptofit. Rośnie na obszarach ruderalnych, słabo porośniętych, dobrze nasłonecznionych i suchych. Kwitnie od maja do czerwca.
Zastosowanie.
Stokłosa łuskowata nie jest wykorzystywana przez człowieka, nie stanowi jednak zagrożenia dla traw paszowych, gdyż występuje na obszarach traktowanych jako nieużytki lub zdewastowanych przez człowieka.

</doc>
<doc id="3552474" url="https://pl.wikipedia.org/wiki?curid=3552474" title="Bromus squarrosus">
Bromus squarrosus



</doc>
<doc id="3552475" url="https://pl.wikipedia.org/wiki?curid=3552475" title="Blasius Pujoraharja">
Blasius Pujoraharja

Blasius Pujoraharja (ur. 12 czerwca 1935 w Gamping) – indonezyjski duchowny katolicki, biskup diecezjalny Ketapang w latach 1979–2012.
Życiorys.
Święcenia kapłańskie otrzymał 8 września 1961.
15 marca 1979 papież Jan Paweł II mianował go biskupem diecezjalnym Ketapang. 17 czerwca tego samego roku z rąk kardynała Justinusa Darmojuwono przyjął sakrę biskupią. 25 czerwca 2012 ze względu na swój wiek złożył rezygnację z zajmowanej funkcji.

</doc>
<doc id="3552477" url="https://pl.wikipedia.org/wiki?curid=3552477" title="Festiwal Interpretacji Piosenki Aktorskiej">
Festiwal Interpretacji Piosenki Aktorskiej



</doc>
<doc id="3552478" url="https://pl.wikipedia.org/wiki?curid=3552478" title="Mauterndorf">
Mauterndorf

Mauterndorf – gmina targowa w Austrii, w kraju związkowym Salzburg, w powiecie Tamsweg. Według Austriackiego Urzędu Statystycznego liczyła 1709 mieszkańców (1 stycznia 2015).
Współpraca.
Miejscowość partnerska:

</doc>
<doc id="3552479" url="https://pl.wikipedia.org/wiki?curid=3552479" title="Boaz Solossa">
Boaz Solossa

Boaz Erwin Theofilus Solossa (ur. 16 marca 1986 w Sorong) – indonezyjski piłkarz grający na pozycji napastnika. Od 2015 jest zawodnikiem klubu Pusamania Borneo.
Kariera klubowa.
Swoją karierę piłkarską Solossa rozpoczął w klubie PORN Papua. W 2003 roku został zawodnikiem klubu Persipura Jayapura. W tamtym roku awansował do pierwszego zespołu i zadebiutował w nim w rozgrywkach pierwszej ligi indonezyjskiej. W 2005 roku osiągnął swój pierwszy sukces z Persipurą, gdy wywalczył z nim swój pierwszy w karierze tytuł mistrza Indonezji. W sezonie 2008/2009 został królem strzelców ligi. Osiągnięciem tym przyczynił się do wywalczenia przez Persipurę tytułu mistrza Indonezji. W sezonie 2009/2010 został wicemistrzem kraju, a w sezonie 2010 wywalczył kolejne mistrzostwo oraz tytuł króla strzelców (22 gole). W kolejnych sezonach także zajmował z Persipurą miejsca na podium. W sezonie 2011/2012 było to drugie miejsce, w sezonie 2013 – pierwsze, a w sezonie 2014 – drugie. W sezonie 2013 strzelając 25 goli po raz trzeci był najlepszym strzelcem ligi. W sezonach, w których zostawał królem strzelców ligi, był wybierany Piłkarzem Roku w Indonezji. W Persipurze grał do 2015 roku i pełnił funkcję kapitana tego zespołu.
W połowie 2015 roku Solossa przeszedł do klubu Pusamania Borneo.
Kariera reprezentacyjna.
W reprezentacji Indonezji Solossa zadebiutował 12 października 2004 roku w przegranym 1:3 meczu eliminacjach do Mistrzostw Świata 2006 z Arabią Saudyjską, rozegranym w Dżakarcie. 11 października 2004 w meczu Pucharu Tygrysa z Wietnamem, wygranym przez Indonezję 3:0, strzelił swojego pierwszego gola w kadrze narodowej.

</doc>
<doc id="3552481" url="https://pl.wikipedia.org/wiki?curid=3552481" title="Sankt Michael im Lungau">
Sankt Michael im Lungau

Sankt Michael im Lungau, St. Michael im Lungau (baw. "Michee") – gmina targowa w Austrii, w kraju związkowym Salzburg, w powiecie Tamsweg. Liczy 3558 mieszkańców (1 stycznia 2015).
Współpraca.
Miejscowość partnerska:

</doc>
<doc id="3552482" url="https://pl.wikipedia.org/wiki?curid=3552482" title="St. Michael im Lungau">
St. Michael im Lungau



</doc>
<doc id="3552483" url="https://pl.wikipedia.org/wiki?curid=3552483" title="Michee">
Michee



</doc>
<doc id="3552486" url="https://pl.wikipedia.org/wiki?curid=3552486" title="Rekonstrukcja (film)">
Rekonstrukcja (film)



</doc>
<doc id="3552488" url="https://pl.wikipedia.org/wiki?curid=3552488" title="Rejon łebedyński">
Rejon łebedyński



</doc>
<doc id="3552489" url="https://pl.wikipedia.org/wiki?curid=3552489" title="Rikonstruksioni">
Rikonstruksioni



</doc>
<doc id="3552490" url="https://pl.wikipedia.org/wiki?curid=3552490" title="Odruch rzepkowy">
Odruch rzepkowy



</doc>
<doc id="3552492" url="https://pl.wikipedia.org/wiki?curid=3552492" title="Reconstruction">
Reconstruction



</doc>
<doc id="3552493" url="https://pl.wikipedia.org/wiki?curid=3552493" title="Lebiedyn">
Lebiedyn



</doc>
<doc id="3552494" url="https://pl.wikipedia.org/wiki?curid=3552494" title="Rejon lebiedyński">
Rejon lebiedyński



</doc>
<doc id="3552495" url="https://pl.wikipedia.org/wiki?curid=3552495" title="Zbrodnia w Lebiedynie">
Zbrodnia w Lebiedynie



</doc>
<doc id="3552497" url="https://pl.wikipedia.org/wiki?curid=3552497" title="Nedrygajłow">
Nedrygajłow



</doc>
<doc id="3552499" url="https://pl.wikipedia.org/wiki?curid=3552499" title="Tamsweg">
Tamsweg

Tamsweg – gmina targowa w Austrii, w kraju związkowym Salzburg, siedziba powiatu Tamsweg. Według Austriackiego Urzędu Statystycznego liczyła 5622 mieszkańców (1 stycznia 2015).

</doc>
<doc id="3552500" url="https://pl.wikipedia.org/wiki?curid=3552500" title="Rejon nedrygajłowski">
Rejon nedrygajłowski



</doc>
<doc id="3552501" url="https://pl.wikipedia.org/wiki?curid=3552501" title="Lessach">
Lessach

Lessach – gmina w Austrii, w kraju związkowym Salzburg, w powiecie Tamsweg. Liczy 573 mieszkańców (1 stycznia 2015).

</doc>
<doc id="3552502" url="https://pl.wikipedia.org/wiki?curid=3552502" title="Mariapfarr">
Mariapfarr

Mariapfarr (baw. "Pforch") – gmina w Austrii, w kraju związkowym Salzburg, w powiecie Tamsweg. Liczy 2370 mieszkańców (1 stycznia 2015).

</doc>
<doc id="3552503" url="https://pl.wikipedia.org/wiki?curid=3552503" title="Pforch">
Pforch



</doc>
<doc id="3552506" url="https://pl.wikipedia.org/wiki?curid=3552506" title="Persipura Jayapura">
Persipura Jayapura

Persatuan Sepak Bola Indonesia Jayapura, w skrócie Persipura Jayapura – indonezyjski klub piłkarski, grający w pierwszej lidze indonezyjskiej, mający siedzibę w Jayapurze.
Historia.
Klub został założony 1 maja 1963 roku. W 1979 roku osiągnął swój pierwszy sukces, gdy zwyciężył w rozgrywkach First Division (II poziom). Rok później Persipura wywalczyła wicemistrzostwo Indonezji. Przez kolejne trzynaście lat nie osiągnęła znaczących sukcesów. W 1993 roku ponownie wygrała rozgrywki First Division i awansowała do ekstraklasy.
Kolejny sukces Persipura osiągnęła w 2005 roku. Wygrała wówczas rozgrywki Liga Indonesia i po raz pierwszy w historii wywalczyła tytuł mistrza Indonezji. Po utworzeniu Indonesia Super League klub trzykrotnie zostawał mistrzem kraju w sezonach 2008/2009, 2010/2011 i 2012/2013 oraz trzykrotnie wicemistrzem w sezonach 2009/2010, 2011/2012 i 2014. Trzykrotnie wystąpił też w finale Piala Indonesia, ale w każdym z przypadków przegrywał. W 2006 roku uległ 0:2 Aremie Malang, w 2008 i 2009 roku przegrał po rzutach karnych z zespołem Sriwijaya FC.
Stadion.
Swoje domowe mecze klub rozgrywa na stadionie Mandala, który może pomieścić 30 tysięcy widzów.

</doc>
<doc id="3552507" url="https://pl.wikipedia.org/wiki?curid=3552507" title="Dshamaluddin Kurbanaliev">
Dshamaluddin Kurbanaliev



</doc>
<doc id="3552509" url="https://pl.wikipedia.org/wiki?curid=3552509" title="Liga Indonesia">
Liga Indonesia



</doc>
<doc id="3552510" url="https://pl.wikipedia.org/wiki?curid=3552510" title="Ludwik Stankiewicz">
Ludwik Stankiewicz



</doc>
<doc id="3552511" url="https://pl.wikipedia.org/wiki?curid=3552511" title="Ludwik Antoni Stankiewicz">
Ludwik Antoni Stankiewicz

Ludwik Antoni Stankiewicz (ur. 8 października 1908 w Krakowie, zm. 3 stycznia 1956 w Londynie) – podpułkownik dyplomowany broni pancernych Polskich Sił Zbrojnych.
Życiorys.
Urodził się 8 lub 18 października 1908, jako syn Bronisława i Heleny z Lachów. Zdał maturę w V Państwowym Gimnazjum im. Jana Kochanowskiego w Krakowie w 1926. W tym samym roku został przyjęty do Wojska Polskiego. Po Szkole Oficerskiej Piechoty w Ostrowi Mazowieckiej do połowy 1929 awansowany na podporucznika piechoty został przydzielony do a otrzymał przydział do 27 pułku piechoty w garnizonie Częstochowa i w tej jednostce służył w kolejnych latach (1932). Został awansowany do stopnia porucznika piechoty ze starszeństwem z dniem 1 stycznia 1932. Odbył kurs w Centralnej Szkole Czołgów i Samochodów w Warszawie. Od marca 1934 służył w 3 batalionie czołgów i samochodów pancernych w Warszawie na stanowisku dowódcy plutonu i jako oficer-instruktor. Odbył XVIII Kurs Normalny w Wyższej Szkoły Wojennej od 1937 do 1939 uzyskując tytuł oficera dyplomowanego w stopniu kapitana broni pancernych po awansie z 19 marca 1938.
W obliczu zagrożenia konfliktem zbrojnym w okresie mobilizacji w sierpniu 1939 został przydzielony do sztabu 10 Brygady Kawalerii służąc jako oficer operacyjny. Po wybuchu II wojny światowej brał udział w walkach kampanii wrześniowej. Po klęsce Polski przedostał się na Węgry, a następnie do Francji. Został oficerem operacyjnym w odtworzonej 10 Brygady Kawalerii Pancernej we Francji. W 1940 brał udział w walkach kampanii francuskiej. Po upadku Francji ewakuował się przez Hiszpanię i Portugalię do Wielkiej Brytanii. W okresie od sierpnia do grudnia 1940 pełnił funkcję dowódcy 10 szwadronu przeciwpancernego. W Wielkiej Brytanii został analogicznie oficerem operacyjnym utworzonej 10 Brygady Kawalerii Pancernej. Od grudnia 1940 do sierpnia 1941 tymczasowo służył w Oddziale III Sztabu Naczelnego Wodza Polskich Sił Zbrojnych jako wykładowca taktyki broni pancernej podczas I kursu Wyższej Szkoły Wojennej. W czasie od lutego 1942 do lipca 1943 pełnił funkcję oficera operacyjnego w 1 Dywizji Pancernej gen. Stanisława Maczka. Został awansowany do stopnia majora dyplomowanego broni pancernej od 1 stycznia 1943. Kształcił się w brytyjskich i amerykańskich szkołach od 1943 do 1944. 19 lipca 1944 został szefem sztabu 1 Dywizji Pancernej (jego poprzednikiem był zmarły wówczas płk dypl. Jerzy Levittoux). Brał udział w działaniach wojennych dywizji podczas walk na froncie zachodnim: w Normandii, a następnie w Belgii, Holandii i Niemczech. Został awansowany do stopnia podpułkownika 7 września 1944.
Po kapitulacji III Rzeszy do 27 września 1945 pozostawał szefem sztabu dywizji. sprawował stanowisko dowódcy 10 pułku dragonów (według różnych źródeł od 4 października 1945 do 20 grudnia 1946 lub od 8 września 1945 do 1 lipca 1946). Następnie ponownie był szefem sztabu macierzystej dywizji do 10 czerwca 1947. Był współautorem publikacji pt. "1. Dywizja Pancerna w walce" z 1947. W czasie od kwietnia do września 1947 służył w Polskim Dowództwie Likwidacyjnym w Niemczech jako szef sztabu oraz II pomocnik dowódcy. Przeniesiony do Wielkiej Brytanii służył w Polskim Korpusie Przysposobienia i Rozmieszczenia od września 1947 do września 1949, w tym jako szef sztabu 5 Grupy Dywizji do stycznia 1949, następnie w Kwaterze Głównej Zgrupowania PKPR w Zachodnim Okręgu Wojskowym. 1 października 1949 został starszym pomocnikiem w Polskiej Sekcji Łącznikowej przy brytyjskim War Office do spraw likwidacji PKPR. Z dniem 30 czerwca 1950 został zdemobilizowany.
Pozostał na emigracji w Wielkiej Brytanii. Został zatrudniony w przedsiębiorstwie V. and F. Monaco Motors. Działał w Zawiązku Sztabu Głównego Wojska Polskiego na uchodźstwie. Funkcjonował na rzecz planowania przyszłej Armii Wyzwolenia. Zaangażował się w działalność kombatancką w ramach Koła 10 Pułku Dragonów.
Zmarł 3 stycznia 1956 w Londynie. Został pochowany na Cmentarzu Brompton w Londynie.
Jego żoną została w 1935 Julia z Urbanowiczów (1908–), a bratem był Wacław Stankiewicz (1906–1991), sędzia, podczas wojny także oficer 1 Dywizji Pancernej w stopniu podporucznika. 

</doc>
<doc id="3552512" url="https://pl.wikipedia.org/wiki?curid=3552512" title="Ludwik Eugeniusz Stankiewicz">
Ludwik Eugeniusz Stankiewicz

Ludwik Eugeniusz Stankiewicz (ur. 24 października 1888, zm. ?) – podpułkownik piechoty Wojska Polskiego.
Życiorys.
Od 1907 roku był zawodowym żołnierzem cesarskiej i królewskiej Armii. Jego oddziałem macierzystym był c. i k. 57 pułk piechoty w Tarnowie. Przed wielką wojną służył w II batalionie, który był detaszowany w Zenicy. Uczestniczył w mobilizacji c. i k. armii, przeprowadzonej w latach 1912–1913 w związku z wojną na Bałkanach. W czasie I wojny światowej walczył w szeregach swojego pułku. W czasie służby awansował na kolejne stopnie w korpusie oficerów piechoty: kadeta (1 września 1907 roku), podporucznika (1 listopada 1910 roku), porucznika (1 sierpnia 1914 roku) i kapitana (1 sierpnia 1917 roku).
Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej. 21 grudnia 1920 roku został zatwierdzony z dniem 1 kwietnia 1920 roku w stopniu majora, w piechocie, w grupie oficerów byłej armii austriacko-węgierskiej. 1 czerwca 1921 roku pełnił służbę w 58 pułku piechoty w Poznaniu, a jego oddziałem macierzystym był 22 pułk piechoty w Siedlcach. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 124. lokatą w korpusie oficerów piechoty, a jego oddziałem macierzystym był nadal 22 pułk piechoty. W 1923 roku pełnił obowiązki komendanta Kadry batalionu zapasowego 22 pułku piechoty. W latach 1924–1925 dowodził III batalionem 22 pp. 31 października 1927 roku został przeniesiony do 68 pułku piechoty we Wrześni na stanowisko dowódcy II batalionu. 23 stycznia 1928 roku został awansowany na podpułkownika ze starszeństwem z dniem 1 stycznia 1928 roku i 2. lokatą w korpusie oficerów piechoty.
12 marca 1929 roku został przeniesiony do Powiatowej Komendy Uzupełnień Tarnopol na stanowisko pełniącego obowiązki komendanta. 23 grudnia 1929 roku został przeniesiony do Powiatowej Komendy Uzupełnień Konin na stanowisko pełniącego obowiązki komendanta. 31 marca 1930 roku został przeniesiony na stanowisko komendanta Powiatowej Komendy Uzupełnień Jarocin. 23 marca 1932 roku został przeniesiony do Powiatowej Komendy Uzupełnień Gniezno na stanowisko komendanta. Z dniem 31 sierpnia 1935 roku został przeniesiony w stan spoczynku.

</doc>
<doc id="3552516" url="https://pl.wikipedia.org/wiki?curid=3552516" title="Dyskografia Seana Price’a">
Dyskografia Seana Price’a

Artykuł przedstawia dyskografię amerykańskiego rapera Seana Price'a, który żył w latach 1972-2015. Zawiera dokonania solowe poczynając od debiutanckiego albumu pt. "Monkey Barz" z 2005 roku, poprzez liczne wspólne projekty, single, a kończąc na występach gościnnych rapera. Sean Price w sumie wydał 3 solowe wydawnictwa, z których ostatni album zatytułowany "Mic Tyson" osiągnął największy sukces komercyjny. Uzyskał 58. miejsce na amerykańskiej liście sprzedaży Billboard 200 z wynikiem 7000 egzemplarzy w pierwszym tygodniu.

</doc>
<doc id="3552517" url="https://pl.wikipedia.org/wiki?curid=3552517" title="Rasul Murtazalijew">
Rasul Murtazalijew



</doc>
<doc id="3552518" url="https://pl.wikipedia.org/wiki?curid=3552518" title="Magomied Ibragimow (rosyjski zapaśnik)">
Magomied Ibragimow (rosyjski zapaśnik)



</doc>
<doc id="3552519" url="https://pl.wikipedia.org/wiki?curid=3552519" title="Shamil Achmiedow">
Shamil Achmiedow



</doc>
<doc id="3552520" url="https://pl.wikipedia.org/wiki?curid=3552520" title="Magomedgazhi Nurasulov">
Magomedgazhi Nurasulov



</doc>
<doc id="3552523" url="https://pl.wikipedia.org/wiki?curid=3552523" title="Evgeni Kolomiets">
Evgeni Kolomiets



</doc>
<doc id="3552524" url="https://pl.wikipedia.org/wiki?curid=3552524" title="Rocznik poznański młodszy">
Rocznik poznański młodszy

Rocznik poznański młodszy lub Rocznik poznański II () – rocznik obejmujący lata 1241-1501, zapisany w XV i XVI wieku w środowisku katedralnym Poznania, zaliczany do zbioru tzw. roczników wielkopolskich. 
Jego rękopis, odkryty w XIX wieku, zaginął w wieku XX. Współcześnie treść dzieła znana jest jedynie z XIX-wiecznego wydania, opartego na XVI-wiecznym oryginale. 
Rękopis i wydania.
Rękopis rocznika odkrył w drugiej połowie XIX wieku Wojciech Kętrzyński. Zachował się on jako wpis na karcie tytułowej druku zatytułowanego "Manipulus curatorum officia sacerdotum secundum ordinem septem sacramentorum perbreviter complectens". Książka ta została wydana w roku 1489. Później oprawiono ją ponownie, wspólnie z innymi drukami, których data publikacji nie wykracza poza rok 1494. Od XV do XIX wieku znajdowała się ona w posiadaniu biblioteki kapitulnej w Gnieźnie. 
Początek rocznika znajdował się na odwrocie karty tytułowej druku, koniec na pierwszej karcie, przy tytule. Karty zostały uszkodzone – na pierwszej brakowało dat, na drugiej uszkodzony był tekst niektórych zapisek. Rocznik został zapisany pismem charakterystycznym dla XVI wieku.
Tekst "Rocznika" wydał Wojciech Kętrzyński, w piątym tomie serii Monumenta Poloniae Historica, w roku 1888. Uzupełnił w nim te uszkodzone fragmenty, dla których odnalazł inną podstawę źródłową. W XX wieku zaginęła książka z wpisanym tekstem "Rocznika". Po drugiej wojnie światowej badacze rozpoczęli jej poszukiwania w bibliotekach polskich i niemieckich, ale jak na razie bez rezultatu.
W 1962 roku tekst, na podstawie edycji Kętrzyńskiego na nowo opracował i wydał Gerard Labuda – w zbiorze "Roczników wielkopolskich", publikacji przygotowanej przez Brygidę Kürbis. W edycji tej poprawiono kilka niedokładności Kętrzyńskiego przy odtwarzaniu datacji i treści zapisek.
Tytuł.
Wojciech Kętrzyński nazwał dzieło "Rocznikiem poznańskim II", dla odróżnienia od wcześniej odkrytego Rocznika poznańskiego I. XX-wieczny wydawca, Gerard Labuda, dla wyrazistszego odróżnienia tego rocznika zaproponował nazwać go "Rocznikiem poznańskim młodszym", co dość powszechnie się przyjęło.
Okoliczności i czas powstania.
"Rocznik poznański młodszy" zaczęto zapisywać najprawdopodobniej pod koniec XV wieku i kontynuowano w początkach wieku XVI. Jak stwierdził Józef Nowacki, autor należał zapewne do grona tych ówczesnych duchownych, którzy zapełniali notatkami historycznymi wolne miejsca na marginesach poznańskich ksiąg konsystorskich i kapitulnych. Na przełomie XV i XVI wieku modne było bowiem utrwalanie zdarzeń godnych pamięci notami w wartościowych księgach. Przewaga w "Roczniku" informacji związanych z kancelarią i dokumentami oraz ich związek z lokalnymi wydarzeniami, zdają się wskazywać, że autor pracował w poznańskiej kancelarii biskupiej.
Zawartość i źródła.
Rocznik zawiera 22 zapiski z lat 1241-1501, które nie są uszeregowane w kolejności chronologicznej. Autor streszczał kilka informacji w jednej zapisce oraz dopisywał wiadomości ex post. Część wiadomości została wypisana najprawdopodobniej z dzieł znajdujących się w zwodzie Wielkiej Kroniki, przede wszystkim z "Roczników kapitulnych" poznańskiego i gnieźnieńskiego, Kroniki wielkopolskiej i Kroniki Janka z Czarnkowa. Jednak większość informacji lokalnych wydaje się pochodzić z pierwszej ręki.
Znaczenie.
W "Roczniku poznańskim młodszym" zachowały się wiadomości o lokalnych wydarzeniach, nieznane wcześniejszym źródłom. Są to trzy informacje o poznańskim kościele parafialnym – z lat 1253, 1388 i 1470; informacja o założeniu szpitala w Poznaniu z roku 1254; dwie informacje o katedrze poznańskiej z roku 1371 i bez daty. Rocznik wspomina też o trzech innych wydarzeniach w Poznaniu – świętokradztwie z roku 1399, powodzi z 1437 i pożarze z 1447. W notatce o rządach Kazimierza Wielkiego zachowała się informacja o zajęciu Wschowy.
Z wydarzeń ogólnopolskich autor szczególną wagę położył na najazdy tatarskie, krzyżackie i litewskie. Interesował się również sukcesją w ramach dynastii jagiellońskiej.

</doc>
<doc id="3552525" url="https://pl.wikipedia.org/wiki?curid=3552525" title="Mistrzostwa świata U-19 w unihokeju">
Mistrzostwa świata U-19 w unihokeju

Mistrzostwa Świata U-19 w unihokeju kobiet i mężczyzn – międzynarodowy turniej Unihokeja organizowany przez Międzynarodową Federację Unihokeja (IFF). W 2001 roku po raz pierwszy zorganizowano turniej mężczyzn, natomiast w 2004 roku rozpoczęto zmagania u kobiet. 
W 2003 roku męskie kategoria szesnaście reprezentacji zostało podzielonych na dwie grupy. Najlepsze osiem (Dywizja A) rywalizowało o mistrzostwo świata. Pozostałe osiem (Dywizja B) grało dla awans do Mistrzostw Świata Elity 2005.
Obecna formuła mistrzostw świata przewiduje udział 8 zespołów w grupie mistrzowskiej (elita), 8 zespołów w B Dywizji. 

</doc>
<doc id="3552526" url="https://pl.wikipedia.org/wiki?curid=3552526" title="Rocznik poznański II">
Rocznik poznański II



</doc>
<doc id="3552527" url="https://pl.wikipedia.org/wiki?curid=3552527" title="Sandomierski Szlak Winiarski">
Sandomierski Szlak Winiarski

Sandomierski Szlak Winiarski – turystyczny szlak kulinarny (enologiczny) przebiegający przez teren ziemi sandomierskiej.
Charakterystyka.
Produkt turystyczny ma na celu wypromowanie sztuki winiarskiej regionu, na terenie którego pierwsze winorośle sadzono już w XIII wieku. 60-kilometrowa trasa prowadzi do gospodarstw enologicznych, na plantacje winorośli i do zakładów przetwórczych (łącznie pięć jednostek). Ważny wkład w rozwój i promocję sztuki winiarskiej i samego szlaku ma projekt "Powrót do tradycji winiarskich Ziemi Sandomierskiej" realizowany przez Towarzystwo Naukowe Sandomierskie.
Zasięg.
Szlak prowadzi przez następujące miejscowości:

</doc>
<doc id="3552530" url="https://pl.wikipedia.org/wiki?curid=3552530" title="Marek Krzymkowski">
Marek Krzymkowski

Marek Krzymkowski (ur. 5 czerwca 1964) – polski prawnik, radca prawny, doktor habilitowany nauk prawnych, specjalizuje się w ustroju Księstwa Warszawskiego, historii biurokracji na ziemiach polskich oraz w prawie urzędniczym, nauczyciel akademicki Uniwersytetu im. Adama Mickiewicza w Poznaniu.
Życiorys.
Ukończył historię (1988) na Wydziale Historycznym UAM oraz prawo (1990) na Wydziale Prawa i Administracji UAM. W 1999 otrzymał stopień doktorski na podstawie pracy pt. "Statut prawny urzędników Księstwa Warszawskiego" (promotorem był Jerzy Walachowicz). Habilitował się w 2013 na podstawie oceny dorobku naukowego i rozprawy "Rada Stanu Księstwa Warszawskiego". Od 1990 pracuje w Katedrze Historii Ustroju Państwa na Wydziale Prawa i Administracji UAM (od 1999 jako adiunkt). Od 1993 wpisany na listę radców prawnych; od 2000 r. prowadzi własną kancelarię prawną. 

</doc>
<doc id="3552532" url="https://pl.wikipedia.org/wiki?curid=3552532" title="Parafia św. Barbary w Bieruniu Nowym">
Parafia św. Barbary w Bieruniu Nowym



</doc>
<doc id="3552533" url="https://pl.wikipedia.org/wiki?curid=3552533" title="Parafia Najświętszego Serca Pana Jezusa w Bieruniu Nowym">
Parafia Najświętszego Serca Pana Jezusa w Bieruniu Nowym



</doc>
<doc id="3552534" url="https://pl.wikipedia.org/wiki?curid=3552534" title="Parafia św. Bartłomieja Apostoła w Bieruniu Starym">
Parafia św. Bartłomieja Apostoła w Bieruniu Starym



</doc>
<doc id="3552536" url="https://pl.wikipedia.org/wiki?curid=3552536" title="Dubbing Street">
Dubbing Street

Dubbing Street (czes. "Dabing Street") – czeski komediodramat autorstwa Petra Zelenki napisany dla Teatru Dejvickiego (cze. "Dejvické Divadlo"), gdzie miała miejsce światowa premiera 1 grudnia 2012 r., polska prapremiera zaś w listopadzie 2014 r. w Teatrze Śląskim w Katowicach w reżyserii Roberta Talarczyka.
Opis fabuły.
Rzecz dzieje się w studiu dubbingowym prowadzonym przez małżeństwo Ewę i Pawła. Pracuje w nim także rodzeństwo Lada i Karol. Studio ma problemy finansowe. Sytuacja wydaje się poprawiać, gdy studio zostaje wynajęte przez Michała na kilka dni za dość pokaźną kwotę zapłaconą z góry. Michał wynajmuje studio i się do niego wprowadza.

</doc>
<doc id="3552538" url="https://pl.wikipedia.org/wiki?curid=3552538" title="Jean Paul Larçon">
Jean Paul Larçon

Jean-Paul Larçon – naukowiec, dydaktyk, dziekan Centrum Nauczania i Badań Stosowanych w dziedzinie zarządzania: Centre d’Enseignement et de Recherche Appliquè au Management (CERAM), Sophia Antipolis pod Niceą, laureat tytułu doktora honoris causa Politechniki Warszawskiej.
Życiorys.
W latach 1982–1989 pełnił funkcję Dziekana w HEC School of Management. Równolegle był Przewodniczącym Komisji Międzynarodowej w Confèrence des Grandes Ecoles. Od 1989 do 2004 był profesorem zarządzania strategicznego w HEC, tworząc liczne przedsięwzięcia międzynarodowej współpracy edukacyjnej – w tym z Politechniką Warszawską. W roku 2004 został powołany na stanowisko Prodziekana ds. Współpracy Międzynarodowej w HEC School of Management. Wykładowca wielu uczelni m.in. China – Europe International Business School (Pekin), Tsinghua (Pekin), Shanghai University, Instituto de Empresa (Madryt), ESA (Algier), MGIMO (Moskwa), SGH i PW (Warszawa), Norwegian School of Economics and Business Administration in Bergen – NHH (Bergen). Zainteresowania Profesora Larçona odnoszą się do strategii działania przedsiębiorstw w wymiarze międzykulturowym, a przede wszystkim dotyczą tzw. rynków wschodzących, kultury organizacyjnej i przedsiębiorczości, łączenia i rekonstrukcji przedsiębiorstw mających na celu podnoszenie ich produktywności oraz wartości rynkowej. Współtwórca Szkoły Biznesu PW (1991), wspólnego przedsięwzięcia HEC oraz London Business School (LBS), Norwegian School of Economics and Business Administration in Bergen (HNN).
W roku 2002, a następnie w 2005 został wybrany Przewodniczącym Rady Szkoły Biznesu Politechniki Warszawskiej.
W uznaniu zasług w tworzeniu programów menedżerskich w Politechnice Warszawskiej, z okazji pięciolecia istnienia Szkoły Biznesu, Jean-Paul Larçon otrzymał 24 października 2012 roku tytuł doktora honoris causa Politechniki Warszawskiej.
1991 – współtwórca Szkoły Biznesu Politechniki Warszawskiej wspólnego przedsięwzięcia HEC oraz London Business School (LBS) i Norwegian School of Economics and Business Administration in Bergen (NHH)
1997 – współtwórca Baltic Management Institute w Wilnie wspólnego przedsięwzięcia HEC oraz Copenhagen Business School (CBS), Louvain School of Management at the Catholic University of Louvain (UCL), Norwegian School of Economics and Business Administration in Bergen (NHH) i Vytautus Magnus University in Kaunas (VMU). Stworzony tam program Executive;
Stworzył program International Executive MBA w School of Management at Saint-Petersburg State University w Rosji (z tymi samymi partnerami – HEC, CBS, UCL i NHH); rok później Uczelnia z Sankt-Petersburga uzyskała status członka CEMS;
1992 był autorem pierwszego programu Master of Business Administration - Szkoły Biznesu Politechniki Warszawskiej (przekształconego potem w International MBA)

</doc>
<doc id="3552542" url="https://pl.wikipedia.org/wiki?curid=3552542" title="Spiridion Kedija">
Spiridion Kedija



</doc>
<doc id="3552543" url="https://pl.wikipedia.org/wiki?curid=3552543" title="Szałwa Amiredżibi">
Szałwa Amiredżibi



</doc>
<doc id="3552544" url="https://pl.wikipedia.org/wiki?curid=3552544" title="Zdzisław Hempel">
Zdzisław Hempel

Zdzisław Hempel (ur. 4 września 1908 w Wałowicach, zm. 4 września 1939 w Kasinie Wielkiej) – porucznik kawalerii Wojska Polskiego, kawaler Orderu Virtuti Militari.
Życiorys.
Urodził się 4 września 1908, w rodzinie Antoniego (1865–1923) i Haliny z Krajewskich (1882–1978). Miał siostry Teresę (1909–2004) i Halinę (1910–1993), po mężu Czarnocką. Był właścicielem rodzinnej wsi Wałowice.
Od 25 lipca 1928 do 23 kwietnia 1929 był uczniem Szkoły Podchorążych Rezerwy Kawalerii w Grudziądzu. Praktykę odbył w 24 pułku ułanów. Na stopień podporucznika został mianowany ze starszeństwem z 1 stycznia 1933 i 34. lokatą, natomiast na stopnień porucznika ze starszeństwem z 1 stycznia 1937 i 47. lokatą w korpusie oficerów rezerwy kawalerii.
W czasie kampanii wrześniowej walczył w szeregach macierzystego 24 puł. na stanowisku dowódcy I plutonu w 1. szwadronie. Poległ w walkach 4 września 1939 w Kasinie Wielkiej. Został pochowany w kwaterze wojennej żołnierzy Wojska Polskiego w Kasinie Wielkiej wraz z czterema innymi żołnierzami poległymi tamże. Pośmiertnie został mianowany rotmistrzem.
Jego żoną była Ilona z domu Lozińska (1913–1992), z którą miał córkę Julittę (1936).
Zdzisław Hempel został upamiętniony tablicą pamiątkową w kościele w Świeciechowie w rodzinnych stronach.

</doc>
<doc id="3552549" url="https://pl.wikipedia.org/wiki?curid=3552549" title="Arcził Dadiani">
Arcził Dadiani



</doc>
<doc id="3552553" url="https://pl.wikipedia.org/wiki?curid=3552553" title="San Ángel">
San Ángel

San Ángel – południowo-zachodnia część (Colonia) Alvaro Obregon, dzielnicy miasta Meksyk.
San Ángel znane jest z hucznie obchodzonych świąt narodowych, licznych galerii sztuki, muzeów oraz zabytków architektury religijnej. Organizowany jest tam jeden z najbardziej znanych jarmarków sztuki ludowej Meksyku.
Lokalizacja.
San Ángel położone jest w południowo-zachodniej części Miasta Meksyk na południowym krańcu Avenida Insurgentes, graniczącym ze studenckim miasteczkiem UNAM. Przez większość swojej historii obszar był politycznie i fizycznie oddzielony od zabudowy miejskiej Miasta Meksyk, stając się jego częścią około połowy XX wieku. Dzielnica San Ángel otoczona jest przez skały wulkaniczne, zwane potocznie „łóżkiem Pedregal”, powstałe przez wybuch pobliskiego wulkanu Xitle około dwa tysiące lat temu. Szacuje się, że na tym obszarze występuje łącznie 350 rodzimych gatunków roślin, 100 gatunków ptaków, 40 gatunków ssaków oraz 20 gatunków gadów. Jedna z roślin występująca na tym obszarze nazywana jest „palo loco” (szalony kij). Kwitnie ona w porze suchej, a nie w porze deszczowej.
Etymologia.
Okolica San Ángel początkowo nazywana była "Tanitla" („zamurowane miejsce” z języka nahuatl). Nazwa ta pochodzi od zestalonego przepływu wulkanicznego, otaczającego centrum San Ángel.
Nazwa „San Ángel” pojawiła się na przełomie XIX i XX wieku i pochodzi od konwiktu El Carmen, znanego jako Colegio San Angel Martir. W okresie pre-hiszpańskim, była to wieś zwana Tenanitla.

</doc>
<doc id="3552554" url="https://pl.wikipedia.org/wiki?curid=3552554" title="Murat Taczmurat">
Murat Taczmurat



</doc>
<doc id="3552555" url="https://pl.wikipedia.org/wiki?curid=3552555" title="Burdż Islam">
Burdż Islam

Burdż Islam (arab. برج اسلام) – miejscowość w Syrii, w muhafazie Latakia. W 2004 roku liczyła 5652 mieszkańców.

</doc>
<doc id="3552556" url="https://pl.wikipedia.org/wiki?curid=3552556" title="Salib at-Turkuman">
Salib at-Turkuman

Salib at-Turkuman (arab. صليب التركمان) – miasto w Syrii, w muhafazie Latakia. W 2004 roku liczyło 3466 mieszkańców.

</doc>
<doc id="3552557" url="https://pl.wikipedia.org/wiki?curid=3552557" title="Trojaczki">
Trojaczki

Trojaczki (fr. "Les Triplés", 2014) – francuski serial animowany wyprodukowany przez wytwórnię SND - M6 Group. Serial wykonany techniką trójwymiarową. Powstał na podstawie serii komiksów stworzonej przez Nicole Lambert w 1983 roku.
Premiera serialu odbyła się we Francji 18 października 2014 na francuskim kanale France 5. W Polsce serial zadebiutował 21 września 2015 na antenie MiniMini+.
Opis fabuły.
Serial opisuje historię trzech bohaterów – dwóch małych chłopców i ich siostry, którzy są trojaczkami, razem tworzą nierozłączne rodzeństwo i choć czasem się kłócą, zawsze mogą na sobie polegać. Każdego dnia trójka dzieci przeżywa codziennie niesamowite i fantastyczne przygody, świetnie się przy tym bawiąc.
Wersja polska.
Wersja polska: na zlecenie platformy nc+ – Studio Publishing
Wystąpili:
i inni
Lektor: Maciej Gudowski

</doc>
<doc id="3552558" url="https://pl.wikipedia.org/wiki?curid=3552558" title="Uładzimir Maciuszenka">
Uładzimir Maciuszenka

Uładzimir Uładzimirawicz Maciuszenka (błr. Уладзімір Уладзіміравіч Мацюшэнка; ros. Владимир Владимирович Матюшенко, "Władimir Władimirowicz Matiuszenko"; ur. 4 stycznia 1971 w Rzeczycy) – białoruski zawodnik mieszanych sztuk walki w latach 1997-2014. Były mistrz International Fight League w wadze półciężkiej z 2007 roku oraz były pretendent do pasa mistrzowskiego Ultimate Fighting Championship z 2001. Srebrny medalista Mistrzostw Europy w zapasach w st. wolnym z 1994.
Kariera MMA.
W MMA zadebiutował 5 września 1997 w turnieju International Fighting Championship 5 który wygrał pokonując trzech rywali. Do 2000 uzyskał bilans 9-1 (wygrane m.in. nad Travisem Fultonem) po czym związał się z UFC. W latach 2001-2003 na galach UFC zwyciężał z takimi zawodnikami jak Yūki Kondō, Travis Wiuff czy Pedro Rizzo, a przegrywał z Tito Ortizem (o pas mistrzowski UFC) oraz rodakiem Andrejem Arłouskim – poza UFC pokonał Antônio Rogério Nogueire.
Od 2007 do 2008 był zakontraktowany w International Fight League (IFL) uzyskując tamże bilans 6-0 i zdobywając mistrzostwo w wadze półciężkiej które raz obronił. Pod koniec roku IFL zbankrutowało i przestało istnieć. Maciuszenka stał się wolnym agentem. 24 stycznia 2009 przegrał w rewanżowym starciu z Nogueirą przed czasem na gali Affliction.
W 2009 ponownie związał się z UFC. W ciągu niespełna czterech lat stoczył siedem pojedynków - cztery zwycięskie (m.in. nad Igorem Pokrajacem oraz Alexandre Ferreirą i trzy przegrane (m.in. z Jon Jonesem i Alexandrem Gustafssonem). Od 2013 do 2014 stoczył dwa pojedynki dla Bellator MMA po czym zakończył karierę zawodniczą.
Osiągnięcia.
Mieszane sztuki walki:
Zapasy:

</doc>
<doc id="3552559" url="https://pl.wikipedia.org/wiki?curid=3552559" title="Rostak">
Rostak

Rostak (pers. رستاق) – miasto w Afganistanie, w wilajecie Tachar. W 2013 roku liczyło 12 500 mieszkańców.

</doc>
<doc id="3552560" url="https://pl.wikipedia.org/wiki?curid=3552560" title="Kuszk">
Kuszk

Kuszk – miasto w Afganistanie, w wilajecie Herat. W 2013 roku liczyło 16 600 mieszkańców.

</doc>
<doc id="3552561" url="https://pl.wikipedia.org/wiki?curid=3552561" title="Romuald Radziwiłłowicz">
Romuald Radziwiłłowicz

Romuald Radziwiłłowicz ps. „Zaremba” (ur. 16 lipca 1908 w Bielsku Podlaskim, zm. 12 lutego 1979 w Warszawie) – rotmistrz rezerwy Wojska Polskiego, oficer Armii Krajowej, kawaler Orderu Virtuti Militari, powstaniec warszawski.
Życiorys.
Urodził się w 1908. W II Rzeczypospolitej w 1933 został oficerem Wojska Polskiego. Po wybuchu II wojny światowej brał udział w kampanii wrześniowej w stopniu porucznika kawalerii (starszeństwo z dniem 1 stycznia 1936) w składzie 24 pułku ułanów. 10 września ciężko ranny w płuca i rękę w walkach pod Radymnem, znalazł się w niemieckim szpitalu wojskowym w Sanoku. Zwolniony ze szpitala, w trakcie okupacji niemieckiej zaangażował się w działalność konspiracyjną. Został oficerem Armii Krajowej. Od 1942 był dowódcą I Zgrupowania w Rejonie I Obwodu Śródmieście AK. Pełnił funkcję oficera sztabu Inspektora Prawobrzeżnego Okręgu Warszawskiego, I oficera sztabu Okręgu Warszawa AK. Po wybuchu powstania warszawskiego objął dowództwo nad batalionem „Zaremba-Piorun” 3 sierpnia 1944. Jednostka działała w rejonie Śródmieście Południe. 28 sierpnia 1944 odniósł ciężkie rany, w wyniku których utracił rękę. Dowództwo batalionu objął wówczas kpt. Franciszek Malik ps. „Piorun”. Po upadku powstania opuścił stolicę wraz z ludnością cywilną.
Romuald Radziwiłłowicz zmarł w 1979. Pochowany na cmentarzu Powązki Wojskowe w Warszawie (kwatera CII28-24-4).
Przy skrzyżowaniu ulic Wspólnej i Poznańskiej w Warszawie został ustanowiony Skwer Batalionu AK „Zaremba-Piorun”, a na nim obelisk z tablicą pamiątkową. Nazwa skweru została nadana w grudniu 1993.

</doc>
<doc id="3552564" url="https://pl.wikipedia.org/wiki?curid=3552564" title="Maria Anna Bawarska (1660-1690)">
Maria Anna Bawarska (1660-1690)



</doc>
<doc id="3552567" url="https://pl.wikipedia.org/wiki?curid=3552567" title="Akcja na tartak w Piaskach Królewskich">
Akcja na tartak w Piaskach Królewskich

Akcja na tartak w Piaskach Królewskich – wypad przeprowadzony przez żołnierzy Grupy AK „Kampinos” nocą 6/7 września 1944 roku, którego celem było zniszczenie przejętego przez Niemców tartaku w Piaskach Królewskich. Za cenę niewielkich strat własnych żołnierze AK doszczętnie spalili zakład oraz zlikwidowali ochraniający go pododdział SS. Sukces ten zniweczył niemieckie plany budowy mostów na Wiśle pod Wyszogrodem.
„Niepodległa Rzeczpospolita Kampinoska”.
Po wybuchu powstania warszawskiego działania zbrojne objęły również Puszczę Kampinoską, gdzie do walki przystąpiły oddziały VIII Rejonu „Łęgów” Obwodu VII „Obroża” Okręgu Warszawskiego AK. Rejonem tym dowodził kpt. Józef Krzyczkowski ps. „Szymon”. W przeddzień powstania podległe mu struktury AK mogły wystawić dwa bataliony piechoty o sile pięciu kompanii pierwszej linii, przy czym zaledwie ok. 350–400 żołnierzy było uzbrojonych. Szczęśliwie dla strony polskiej układ sił w Puszczy Kampinoskiej uległ jednak diametralnej zmianie pod koniec lipca 1944, gdy w Dziekanowie Polskim stanęło Zgrupowanie Stołpecko-Nalibockie AK przybyłe z Puszczy Nalibockiej na Kresach Wschodnich. Liczyło ono 861 dobrze uzbrojonych żołnierzy, a na jego czele stał por. Adolf Pilch ps. „Góra”/„Dolina” – „cichociemny”, doświadczony partyzant prowadzący od jesieni 1943 walkę z Niemcami i partyzantką sowiecką. Po wybuchu powstania w Puszczy Kampinoskiej pojawiły się jeszcze niewielkie oddziały AK z różnych dzielnic Warszawy, które opuściły miasto po niepowodzeniu pierwszych polskich natarć w godzinie „W”. Stopniowo docierały tam również oddziały z innych rejonów i obwodów Okręgu Warszawskiego AK, a także z sąsiedniego Podokręgu Zachodniego Obszaru Warszawskiego AK.
Na bazie napływających wciąż do puszczy oddziałów utworzono w połowie sierpnia 1944 partyzanckie zgrupowanie o nazwie Grupa „Kampinos”. W szczytowym momencie liczyło ono około 2700 żołnierzy i 700 koni. Pod koniec sierpnia Grupa „Kampinos” kontrolowała już niepodzielnie centralny i wschodni obszar Puszczy Kampinoskiej, obejmujący wsie: Ławy, Łubiec, Roztoka, Kiścinne, Krogulec, Wędziszew, Brzozówka, Truskawka, Janówek, Pociecha, Zaborów Leśny i Wiersze (w tej ostatniej ulokowała się kwatera główna zgrupowania). Polskie patrole były także w stanie penetrować liczne sąsiednie miejscowości, nieobsadzone dotychczas przez nieprzyjaciela. Obszar opanowany przez żołnierzy AK nazywany był „Niepodległą Rzecząpospolitą Kampinoską”.
Grupa „Kampinos” jako jedyne zorganizowane zgrupowanie AK wykonała rozkaz gen. „Bora” z 14 sierpnia 1944 w sprawie organizacji odsieczy dla stolicy. Z Puszczy Kampinoskiej przeszło na stołeczny Żoliborz ponad 900 dobrze uzbrojonych „leśnych”. Dwa nocne natarcia na silnie umocniony Dworzec Gdański zakończyły się jednak porażką i utratą blisko 500 żołnierzy (20/21 sierpnia i 21/22 sierpnia). Po klęsce pod Dworcem Gdańskim i zablokowaniu przez Niemców komunikacji między puszczą a powstańczą Warszawą Komenda Główna AK w dużej mierze straciła zainteresowanie Grupą „Kampinos”. Niemniej polskie zgrupowanie pozostało w puszczy aż do końca września 1944, wiążąc znaczne siły niemieckie i przeprowadzając liczne wypady na nieprzyjacielskie placówki i szlaki komunikacyjne.
Przygotowania.
Pod koniec sierpnia zwiad kobiecy Grupy „Kampinos” uzyskał informację, że Niemcy zamierzają zbudować w okolicach Wyszogrodu trzy drewniane mosty niskowodne na Wiśle. Kluczową rolę w niemieckich planach odgrywał tartak w Piaskach Królewskich. Informatorzy donosili, że w zakładzie prowadzona jest intensywna produkcja tarcicy, a cały materiał budowlany będzie gotowy w pierwszym lub najpóźniej w drugim tygodniu września. W świetle tych informacji dowódca Grupy „Kampinos” mjr. Alfons Kotowski ps. „Okoń” polecił dowodzącemu Pułkiem „Palmiry-Młociny” por. Adolfowi Pilchowi ps. „Dolina” zorganizować wypad w celu zniszczenia tartaku.
Rozpoznanie miejsca planowanej akcji powierzono wywiadowcy „Ikarowi”, gdyż z racji wcześniejszej pracy w służbie leśnej znał on dobrze okoliczne lasy. „Ikar” w przebraniu robotnika udał się wraz z dwoma towarzyszami do Piasków Królewskich, gdzie następnie cała trójka zatrudniła się przy rozładunku kloców drzewa dowożonych kolejką leśną z okolic Zamczyska. Wywiadowcy ustalili, że w tartaku pracuje około 80 robotników z Organizacji Todt – w większości Belgów, Francuzów i Holendrów. Ochronę zakładu i robotników zapewniało około 30 esesmanów, a ponadto wszyscy członkowie OT byli dobrze uzbrojeni. W tartaku zatrudniano także polskich robotników z pobliskich wsi, jednakże przebywali oni na terenie zakładu tylko za dnia. Od miejscowej ludności uzyskano informację, że wśród członków OT znajduje się dwóch Polaków, którzy szukają możliwości ucieczki do partyzantów. „Ikar” nawiązał kontakt z owymi robotnikami i złożył obietnicę, że pomoże im w ucieczce, jeśli w zamian rozrysują położenie niemieckich stanowisk, opiszą harmonogram zmian wart oraz dostarczą wszystkich innych informacji przydatnych przy planowaniu ataku. Uciekinierzy mieli także zabrać ze sobą jak największą ilość broni i amunicji. Obaj robotnicy wywiązali się z umowy i jeszcze tej samej nocy „Ikar” z towarzyszami odprowadzili ich do partyzanckich kwater w Wierszach.
4 września na rozkaz por. „Doliny” do Piasków Królewskich udali się por. Tadeusz Gaworski ps. „Lawa” i por. Lech Zabierek ps. „Wulkan”, których zadaniem było przygotowanie taktycznego planu ataku. Obaj oficerowie także ucharakteryzowali się na robotników leśnych i zatrudnili się przy rozładunku drzewa. Uzyskane przez nich informacje pokrywały się z wcześniejszymi doniesieniami uciekinierów z OT. Zakończywszy rozpoznanie „Lawa” i „Wulkan” powrócili do Wierszy 5 września.
„Dolina” mimo osłabienia spowodowanego niedawno przebytą dyzenterią postanowił osobiście poprowadzić oddział uderzeniowy. Pragnąc zapewnić sobie odpowiednią przewagę liczebną zaangażował do akcji znaczne siły – tj. kompanię lotniczą por. „Lawy”, 1 i 4 szwadron I Dywizjonu 27 Pułku Ułanów AK (dowodzone odpowiednio przez st. wachm. Jana Jakubowskiego ps. „Wołodyjowski” i ppor. Aleksandra Pietruckiego ps. „Jawor”), a także szwadron ckm pod dowództwem por. Jarosława Gąsiewskiego ps. „Jar”. Do udziału w wypadzie zgłosili się liczni ochotnicy – m.in. dowódca dywizjonu ułanów rtm. Zdzisław Nurkiewicz ps. „Nieczaj”, będący jego zastępcą por. Zygmunt Koc ps. „Dąbrowa”, zastępca kwatermistrza Grupy „Kampinos” por. Aleksander Wolski ps. „Jastrząb” oraz dowódca 3 szwadronu 27 Pułku Ułanów wachm. pchor. Narcyz Kulikowski ps. „Sum”.
Przebieg akcji.
Polskie oddziały wyruszyły na akcję 6 września w godzinach wieczornych. Odległość między Piaskami Królewskimi a partyzanckimi kwaterami w Wierszach wynosiła ok. 30 kilometrów, stąd też kawalerzyści poruszali się konno, a piechurzy „Lawy” pokonali większość trasy na furach. Tomasz Łaszkiewicz wspominał, że w trakcie przemarszu nie obyło się bez komplikacji, gdyż „lawiacy” zaproszeni na posiłek przez mieszkańców jednej z okolicznych wsi oderwali się od pozostałych oddziałów i dopiero tropiąc ślady ułańskich koni zdołali odnaleźć kolumnę. Ostatecznie polscy żołnierze dotarli do celu na krótko przed północą 7 września.
Plan przewidywał, że tartak zostanie zaatakowany z trzech stron. Szwadron ckm miał uderzyć od wschodu na budynki gospodarcze i biurowe, a jednocześnie położyć ogień broni maszynowej na całym zakładzie. Kompania lotnicza otrzymała zadanie zdobycia wartowni i hali tartacznej. Z kolei oba szwadrony ułanów pod ogólnym dowództwem rtm. „Nieczaja” miały opanować skład amunicji, baraki mieszkalne oraz stację kolejki leśnej. Dużą wagę przywiązywano w szczególności do szybkiego wyeliminowania niemieckich bunkrów z bronią maszynową. Termin rozpoczęcia ataku wyznaczono na godz. 23:45.
Przed rozpoczęciem ataku żołnierze „Lawy” i ułani ze szwadronu ckm obezwładnili po cichu kilku niemieckich wartowników. O wyznaczonej godzinie wystrzelono białą rakietę, po czym polskie pododdziały przystąpiły jednocześnie do natarcia. Niemcy nie spodziewali się ataku partyzantów, niemniej bardzo szybko ochłonęli z zaskoczenia i otworzyli gwałtowny ogień z broni maszynowej. Wkrótce część zabudowań tartaku stanęła w ogniu. Polscy żołnierze szybko opanowali stację, wartownię i budynki gospodarcze, stosunkowo silny opór stawiła natomiast obsada baraków mieszkalnych. Na dłuższą metę Niemcy nie byli jednak w stanie prowadzić zorganizowanej obrony, tym bardziej że zagraniczni robotnicy z Organizacji Todt bardzo szybko złożyli broń (niektórzy pomagali nawet Polakom lokalizować niemieckie stanowiska). Po zlikwidowaniu ostatnich ukrywających się esesmanów żołnierze AK podpalili tartak. Polskie oddziały powróciły do Wierszy jeszcze tej samej nocy.
Bilans.
Atak na tartak w Piaskach Królewskich zakończył się pełnym sukcesem. Polscy żołnierze doszczętnie spalili zakład wraz z ze zgromadzonym już budulcem, niwecząc tym samym niemieckie plany budowy mostów pod Wyszogrodem. Straty poniesione tej nocy przez Niemców szacowane są w przedziale od 30 do 33 lub nawet 35 zabitych. Polscy żołnierze zdobyli trzy ckm, kilka lkm i rkm, 5 pistoletów maszynowych, kilkadziesiąt karabinów, sporo amunicji, kilka wozów z żywnością oraz buty i umundurowanie dla 80 osób.
Źródła podają rozbieżne informacje na temat strat poniesionych tej nocy przez polskie oddziały. Józef Krzyczkowski i Marian Podgóreczny podawali, że zamknęły się one liczbą dwóch zabitych i czterech rannych. Adolf Pilch wymieniał w swych wspomnieniach nazwiska trzech poległych. Jerzy Koszada twierdził, że w akcji bojowej w Piaskach Królewskich poległo czterech żołnierzy, a jedenastu zostało rannych. O śmierci czterech kawalerzystów informował także Jan Koźniewski. Z kolei w "Wykazie żołnierzy powstania warszawskiego walczących w Grupie „Kampinos”" widnieją nazwiska siedmiu żołnierzy poległych w Piaskach Królewskich w dniu 7 września 1944.
Większość wziętych do niewoli robotników OT zgłosiła chęć wstąpienia w szeregi polskiej partyzantki. Ostatecznie pozostawiono ich jednak w Piaskach Królewskich (po uprzednim pozbawieniu butów i mundurów). W szeregi Grupy „Kampinos” przyjęto tylko tych obcokrajowców, którzy okazali się na tyle zdeterminowani, że uciekli do puszczy w ślad za żołnierzami AK.
W odwecie za spalenie tartaku Niemcy aresztowali dwunastu mieszkańców wsi. Wywieźli ich do Pomiechówka a następnie rozstrzelali. Zidentyfikowano wszystkie ofiary zbrodni.

</doc>
<doc id="3552568" url="https://pl.wikipedia.org/wiki?curid=3552568" title="Starcie pod Małocicami">
Starcie pod Małocicami

Starcie pod Małocicami – potyczka między żołnierzami Grupy AK „Kampinos” a oddziałem niemieckim w sile batalionu, stoczona 28 sierpnia 1944 roku w pobliżu wsi Małocice i Sowia Wola w Puszczy Kampinoskiej. Podjęta przez polskich żołnierzy próba obrony mieszkańców Małocic przed niemieckimi rekwizycjami przerodziła się rychło w zacięty bój z udziałem lotnictwa, artylerii i broni pancernej. Obie strony poniosły w tym starciu straty w wysokości kilku zabitych i rannych. Kilka dni później Niemcy wymordowali niemal wszystkich mężczyzn z Małocic.
„Niepodległa Rzeczpospolita Kampinoska”.
Po wybuchu powstania warszawskiego działania zbrojne objęły również Puszczę Kampinoską, gdzie do walki przystąpiły oddziały VIII Rejonu „Łęgów” Obwodu VII „Obroża” Okręgu Warszawskiego AK. Rejonem tym dowodził kpt. Józef Krzyczkowski ps. „Szymon”. W przeddzień powstania podległe mu struktury AK mogły wystawić dwa bataliony piechoty o sile pięciu kompanii pierwszej linii, przy czym zaledwie ok. 350–400 żołnierzy było uzbrojonych. Szczęśliwie dla strony polskiej układ sił w Puszczy Kampinoskiej uległ jednak diametralnej zmianie pod koniec lipca 1944, gdy w Dziekanowie Polskim stanęło Zgrupowanie Stołpecko-Nalibockie AK przybyłe z Puszczy Nalibockiej na Kresach Wschodnich. Liczyło ono 861 dobrze uzbrojonych żołnierzy, a na jego czele stał por. Adolf Pilch ps. „Góra”/„Dolina” – „cichociemny”, doświadczony partyzant prowadzący od jesieni 1943 walkę z Niemcami i partyzantką sowiecką. Po wybuchu powstania w Puszczy Kampinoskiej pojawiły się jeszcze niewielkie oddziały AK z różnych dzielnic Warszawy, które opuściły miasto po niepowodzeniu pierwszych polskich natarć w godzinie „W”. Stopniowo docierały tam również oddziały z innych rejonów i obwodów Okręgu Warszawskiego AK, a także z sąsiedniego Podokręgu Zachodniego Obszaru Warszawskiego AK.
Na bazie napływających wciąż do puszczy oddziałów utworzono w połowie sierpnia 1944 partyzanckie zgrupowanie o nazwie Grupa „Kampinos”. W szczytowym momencie liczyło ono około 2700 żołnierzy i 700 koni. Pod koniec sierpnia Grupa „Kampinos” kontrolowała już niepodzielnie centralny i wschodni obszar Puszczy Kampinoskiej, obejmujący wsie: Ławy, Łubiec, Roztoka, Kiścinne, Krogulec, Wędziszew, Brzozówka, Truskawka, Janówek, Pociecha, Zaborów Leśny i Wiersze (w tej ostatniej ulokowała się kwatera główna zgrupowania). Polskie patrole były także w stanie penetrować liczne sąsiednie miejscowości, nieobsadzone dotychczas przez nieprzyjaciela. Obszar opanowany przez żołnierzy AK nazywany był „Niepodległą Rzecząpospolitą Kampinoską”.
Przebieg starcia.
28 sierpnia 1944 I pluton zwiadu konnego Grupy „Kampinos” dowodzony przez wachm. Stanisława Barana ps. „Wacław” udał się na rutynowy patrol. Między Janówkiem a Brzozówką kawalerzyści natknęli się na jadącego na rowerze wiejskiego chłopca, który poinformował, że w pobliskich Małocicach Niemcy rekwirują chłopom bydło. Nie zastanawiając się długo „Wacław” postanowił pokrzyżować plany nieprzyjaciela i wysławszy do sztabu gońca z informacją o planowanej akcji, skierował swój pluton do Małocic. Po dotarciu na miejsce żołnierze pozostawili konie pod opieką koniowodnych, po czym podzieliwszy się na dwie grupy udali się na wschodni i zachodni skraj wsi. Niedługo później cztery sekcje dowodzone przez ppor. „Adama” nawiązały przy wschodnich opłotkach Małocic kontakt bojowy z nieprzyjacielem. Po trwającej od kilkunastu do kilkudziesięciu minut walce Niemcy rozpoczęli odwrót w kierunku północnym. Wkrótce znaleźli się jednak pod ostrzałem dwóch sekcji dowodzonych przez „Wacława”, które usiłowały odciąć im drogę odwrotu. Niemcy obawiając się okrążenia wystrzelili dwie rakiety sygnalizacyjne, wzywając na pomoc załogę pobliskiego Fortu VI Twierdzy Modlin. W pościgu za nieprzyjacielem polscy kawalerzyści dotarli aż do Sowiej Woli, tam jednak natknęli się na niemiecką odsiecz, która zmusiła ich do odwrotu. Niemcy posuwając się od strony Cybulic i Małocic rozpoczęli natarcie w kierunku Brzozówki.
Obie strony skierowały w rejon starcia znaczne posiłki. Z powstańczych kwater w Wierszach wyruszyły: 30-osobowy pluton lotniczy pod dowództwem por. Tadeusza Gaworskiego ps. „Lawa”, blisko 30-osobowy II pluton zwiadu konnego pod dowództwem wachm. pchor. Józefa Bylewskiego ps. „Grom”, a także część kompanii ckm i moździerzy dowodzonej przez ppor. Henryka Dobaka ps. „Olsza”. Z kolei od strony Modlina wyruszył na pole bitwy batalion niemieckiej piechoty wsparty przez dwa samochody pancerne. Niewielka początkowo potyczka przerodziła się tym samym w poważne starcie.
Ze strony polskiej jako pierwsi włączyli się do walki kawalerzyści „Groma”. Pod osłoną ich ognia pluton „Wacława” zdołał wycofać się na pozycje wyjściowe. Następnie polscy piechurzy i kawalerzyści rozwinęli się w tyralierę i przeszedłszy przez Sowią Wolę rozpoczęli atak w kierunku północnym. Na lewym skrzydle nacierał II pluton zwiadu konnego, a na prawym pluton lotniczy por. „Lawy” – osłaniany z prawej flanki ogniem plutonu ckm. Po pokonaniu ok. 200 metrów polscy żołnierze zalegli na otwartym terenie pod silnym ostrzałem nieprzyjaciela. Niemcy przeszli do kontrnatarcia, rzucając do walki trzy czołgi i artylerię. Na skutek niemieckiego ostrzału zabudowania Sowiej Woli stanęły w ogniu. Początkowo polscy żołnierze celnym ogniem moździerzy, PIAT-ów i broni maszynowej skutecznie powstrzymywali natarcie wroga. Wkrótce najdalej wysunięty pluton por. „Lawy” znalazł się jednak w bardzo trudnym położeniu, gdyż sąsiedni pluton kawalerii wycofał się bez uprzedzenia, przez co na lewym skrzydle „lawiaków” pojawiły się niemieckie samochody pancerne. Co gorsza, pluton ckm zbyt powoli zmieniał stanowiska, na skutek czego prawe skrzydło plutonu lotniczego zaczęło obchodzić kilkudziesięciu niemieckich piechurów.
Wobec groźby okrążenia „Lawa” dał rozkaz odwrotu. W trakcie odskoku w ręce Niemców wpadł strz. Jerzy Stańczyk ps. „Ryś”, który został niemal natychmiast rozstrzelany. Reszta „lawiaków” wycofała się pod silnym ostrzałem nieprzyjaciela. Na podmokłych łąkach między Sowią Wolą a Brzozówką żołnierze zostali zaatakowani przez niemieckie myśliwce Fw 190. Kilku Polaków zostało wówczas rannych. Ostatecznie żołnierze AK zdołali się wycofać pod osłonę lasu. Niemcy nie zdecydowali się na kontynuowanie pościgu.
Jeszcze tej samej nocy por. „Lawa” udał się wraz z grupką żołnierzy na pole bitwy, aby zabrać ciała zabitych. Udało się przy tym odnaleźć kilku rannych i zagubionych żołnierzy, którzy uniknęli wykrycia przez Niemców.
Bilans.
W starciu w rejonie Małocic i Sowiej Woli polskie oddziały straciły trzech zabitych. Od czterech do ośmiu partyzantów zostało rannych. W gronie poległych znalazł się żołnierz Armii Czerwonej, mł. lejt. Stiepan Nahodin ps. „Wańka”, który po ucieczce z niemieckiej niewoli dołączył do plutonu por. „Lawy”. W odczuciu szeregowych żołnierzy – zwłaszcza z plutonu lotniczego – bitwa została przez Polaków przegrana. Bardziej optymistycznie zapatrywało się na tę kwestię dowództwo Grupy „Kampinos”, które oceniło, że udało się skutecznie obronić północną granicę „Niepodległej Rzeczypospolitej Kampinoskiej”.
Straty niemieckie nie są znane. Na podstawie informacji uzyskanych od miejscowej ludności szacowano, że Niemcy stracili kilku zabitych i podobną liczbę rannych. Największe straty nieprzyjaciel miał ponieść podczas starcia z plutonem „Wacława” w Małocicach.
Kilka dni po bitwie Niemcy dokonali zemsty na cywilnej ludności Małocic. Do wsi przyjechał oddział żandarmerii, który aresztował niemal wszystkich mężczyzn, poddając ich przy tym brutalnym torturom i szykanom. Ostatecznie około 80 chłopów wywieziono do Pomiechówka, gdzie po kilku dniach wszyscy zostali zamordowani.

</doc>
<doc id="3552569" url="https://pl.wikipedia.org/wiki?curid=3552569" title="Kazimierz Marszał">
Kazimierz Marszał

Kazimierz Marszał (ur. 18 sierpnia 1931 w Studzieńcu, zm. 19 czerwca 2021) – polski prawnik, profesor nauk prawnych, karnista, specjalista w zakresie procedury karnej. Profesor zwyczajny Uniwersytetu Śląskiego, w latach 1974–1976 dziekan Wydziału Prawa i Administracji Uniwersytetu Śląskiego.
Życiorys.
Uczęszczał do liceum w Chodzieży, następnie w Poznaniu. Od 1953 studiował prawo na Uniwersytecie Poznańskim. Studia ukończył w 1957, w latach 1957-1959 odbył aplikację sędziowską, następnie zdał egzamin sędziowski. Od 1959 pracował równocześnie jako asesor sądowy i jako asystent w Katedrze Prawa Karnego UAM. W 1961 otrzymał nominację sędziowską, zawód sędziego wykonywał jedynie do lutego 1962.
W 1964 obronił na UAM pracę doktorską "Przedawnienie wszczęcia postępowania karnego", w 1969 habilitował się na podstawie pracy "Zakaz reformationis in peius w polskim prawie karnym". Od 1970 pracował na Uniwersytecie Śląskim w Katowicach, gdzie w latach 1970-2001 kierował Zakładem Postępowania Karnego i Katedrą Prawa Karnego Procesowego
W latach 1971-1974 był prodziekanem, w latach 1974–1976 dziekanem Wydziału Prawa i Administracji UŚ. W 1977 otrzymał tytuł naukowy profesora nadzwyczajnego.
W 2005 został członkiem Komisji Kodyfikacyjnej Prawa Karnego.
Został wykładowcą Wyższej Szkoły Humanitas w Sosnowcu.
Pod jego kierunkiem stopień naukowy doktora uzyskali m.in. Zbigniew Kwiatkowski (1986), Radosław Koper (2000) i Jarosław Zagrodnik.
W 2003 ukazała się księga jubileuszowa na cześć prof. Kazimierza Marszała pt. "Współczesne problemy procesu karnego i wymiaru sprawiedliwości" red. Piotr Hofmański i Kazimierz Zgryzek (Wydawnictwo Uniwersytetu Śląskiego).
Był odznaczony Srebrnym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej.
Zmarł 19 czerwca 2021. 25 czerwca 2021 został pochowany na Centralnym Cmentarzu Komunalnym w Katowicach.

</doc>
<doc id="3552573" url="https://pl.wikipedia.org/wiki?curid=3552573" title="Barbara Bąska">
Barbara Bąska

Barbara Bąska, z d. Malinowska (ur. 9 stycznia 1958 w Kraśniku) – polska siatkarka, mistrzyni Polski.
Kariera sportowa.
Jej pierwszym klubem była Stal Kraśnik, następnie występowała w Siarce Tarnobrzeg. W 1976 została zawodniczką BKS Stal Bielsko-Biała. W klubie tym występowała przez 13 sezonów (opuściła tylko sezon 1979/1980 z powodu urlopu macierzyńskiego), w 372 spotkaniach, zdobywając trzy tytuły mistrzyni Polski (1988, 1989, 1990), wicemistrzostwo Polski (1987) oraz trzykrotnie Puchar Polski (1979, 1988, 1989). W 1990 wyjechała do Szwajcarii i przez dwa lata grała w lidze szwajcarskiej, w VBC Bienne.

</doc>
<doc id="3552574" url="https://pl.wikipedia.org/wiki?curid=3552574" title="Honeymoon (album)">
Honeymoon (album)

Honeymoon – czwarty długogrający album studyjny amerykańskiej piosenkarki Lany Del Rey.
Został wydany 18 września 2015 roku, przez UMG Recordings. Lana Del Rey rozpoczęła planowanie projektu dwa miesiące po wydaniu jej trzeciego albumu studyjnego  "Ultraviolence" (2014), ostatecznie decydując się na całkowicie nową płytę. Lana Del Rey wyprodukowała "Honeymoon" z długoletnimi współpracownikami Rickiem Nowelsem i Kieronem Menzies. Krytycy muzyczni wystawili pozytywną opinię albumowi.
Lista utworów.
W utworze  „Terrence Loves You" wykorzystano sample z utworu Davida Bowie „Space Oddity” z albumu o tym samym tytule.

</doc>
<doc id="3552577" url="https://pl.wikipedia.org/wiki?curid=3552577" title="Madahora">
Madahora



</doc>
<doc id="3552579" url="https://pl.wikipedia.org/wiki?curid=3552579" title="La Vista (Nebraska)">
La Vista (Nebraska)

La Vista – miasto w Stanach Zjednoczonych, w stanie Nebraska, w hrabstwie Sarpy.

</doc>
<doc id="3552581" url="https://pl.wikipedia.org/wiki?curid=3552581" title="Eugenia Basara-Lipiec">
Eugenia Basara-Lipiec

Eugenia Basara-Lipiec (ur. 25 lipca 1947 w Czarnej, zm. 19 listopada 1998 w Krakowie) – polska poetka, doktor habilitowany nauk humanistycznych, krytyk literacki.
Życiorys.
Córka Marii i Antoniego. Młodość spędziła w Mielcu, gdzie zdała maturę w 1965 jako uczennica 27 Liceum Ogólnokształcącego. Od najmłodszych lat zaangażowana w Związek Harcerstwa Polskiego, od 1962 do 1965 pełniła funkcję drużynowej. Tańczyła w Zespole Pieśni i Tańca „Rzeszowiacy” przez ponad 2 lata, a w czasie studiów w ZPiT „Słowianki”. Absolwentka Uniwersytetu Jagiellońskiego na wydziałach historii sztuki i filologii polskiej. Jako studentka występowała również na scenie Teatru STU. Wystąpiła w kilku spektaklach telewizyjnych i kilku filmach.
Otrzymała tytuł doktora nauk humanistycznych w 1982 r. a habilitowała się na Wydziale Filozoficznym Uniwersytetu Jagiellońskiego w 1998 roku.
Pracownik Wyższej Szkoły Pedagogicznej w Krakowie od 1972, w latach 1983-86 pracowała w Państwowej Wyższej Szkole Pedagogicznej w Rzeszowie. Współpracowała z UJ od 1993 do 1995. Zmarła 19 listopada 1998 roku i została pochowana na Cmentarzu Rakowickim w Krakowie
Członek Związku Literatów Polskich od 1992, członek założyciel Konfraterni Poetów.
Życie prywatne.
Żona Józefa Lipca – profesora UJ, matka Grzegorza i Malwiny.

</doc>
<doc id="3552582" url="https://pl.wikipedia.org/wiki?curid=3552582" title="Andrew Suniula">
Andrew Suniula

Andrew Suniula (ur. 1 maja 1982 w Pago Pago) – amerykański rugbysta, reprezentant kraju, uczestnik dwóch Pucharów Świata.
Urodzony na Samoa Amerykańskim zawodnik wychowywał się na przedmieściu Auckland wraz z pięcioma braćmi i siostrą. Do jedenastego roku życia uprawiał piłkę nożną, następnie zaczął grać w rugby. Uczęszczał do "Kelston Boys' High School", gdzie dyrektorem był wówczas Graham Henry, a w szkolnych i juniorskich zespołach grał z takimi zawodnikami jak Mils Muliaina, Sam Tuitupou, Joe Rokocoko i Jerome Kaino. Ukończył następnie studia na Auckland University of Technology.
Na poziomie klubowym grał dla zespołów Eltham-Kaponga i Tukapa, w latach 2005–2006 reprezentował także Taranaki w National Provincial Championship oraz w New Zealand National Rugby Sevens Tournament 2005. Planował następnie grę w USA przed podjęciem kontraktu w Japonii, jednak po rozegraniu kilku spotkań rugby league dla Auckland Lions przyjął ofertę australijskiego Manly Sea Eagles. Niewykorzystywany w składzie zbyt często, wyjechał jednak do Stanów Zjednoczonych. Grał dla amerykańskich zespołów Chicago Griffins RFC, Pearl City RFC i Old Blue of New York, zaś poza USA występował w barwach Cornish Pirates, Wasps RFC i CSM Olimpia Bukareszt.
W amerykańskiej kadrze zadebiutował w roku 2008. Znalazł się w trzydziestce na Puchar Świata w Rugby 2011, gdzie wystąpił w trzech meczach, powołanie otrzymał także w 2015. W kadrze A rozegrał trzy spotkania podczas Americas Rugby Championship 2014. Występował także w reprezentacji rugby 7, podobnie jak jego bracia Roland i Shalom.

</doc>
<doc id="3552583" url="https://pl.wikipedia.org/wiki?curid=3552583" title="Iwona Zubel">
Iwona Zubel

Iwona Zubel, z d. Sołtysik (ur. 25 października 1969) – polska siatkarka, mistrzyni i reprezentantka Polski.
Kariera sportowa.
Była zawodniczką Startu Łódź. Od 1990 występowała w BKS Stal Bielsko-Biała zdobywając kolejno mistrzostwo Polski w 1991, wicemistrzostwo Polski w 1992 i brązowy medal mistrzostw Polski w 1993. W 1994 przeszła do zespołu Dick Black Andrychów i zdobyła wicemistrzostwo Polski oraz Puchar Polski w 1997. W 1997 wróciła do gry w BKS i zdobyła brązowy medal mistrzostw Polski w 2000. Od 2002 grała w drugoligowej drużynie LKS PTR Pszczyna. Karierę sportową zakończyła w 2006.
Z reprezentacją Polski juniorek wystąpiła na mistrzostwach Europy w 1988, zajmując 6. miejsce. W reprezentacji Polski seniorek wystąpiła w 5 spotkaniach w 1991.

</doc>
<doc id="3552584" url="https://pl.wikipedia.org/wiki?curid=3552584" title="Papillion">
Papillion

Papillion – miasto w Stanach Zjednoczonych, w stanie Nebraska, siedziba administracyjna hrabstwa Sarpy.

</doc>
<doc id="3552585" url="https://pl.wikipedia.org/wiki?curid=3552585" title="Wahoo (Nebraska)">
Wahoo (Nebraska)

Wahoo – miasto w Stanach Zjednoczonych, w stanie Nebraska, siedziba administracyjna hrabstwa Saunders.

</doc>
<doc id="3552586" url="https://pl.wikipedia.org/wiki?curid=3552586" title="Dmytro Demjaniuk (hokeista)">
Dmytro Demjaniuk (hokeista)

Dmytro Demjaniuk, ukr. Дмитро Дем'янюк (ur. 12 sierpnia 1988 w Kijowie) – ukraiński hokeista.
Kariera.
Wychowanek Sokiłu Kijów. Występował w klubach białoruskich i ukraińskich. Od września 2014 zawodnik Polonii Bytom w rozgrywkach Polskiej Hokej Ligi (wraz z nim jego rodak Witalij Andrejkiw). Od lipca 2016 na testach, a od początku września 2016 zakontraktowany zawodnik Donbasu Donieck. Od października do grudnia 2016 ponownie zawodnik Polonii Bytom. Od połowy grudnia 2016 do końca listopada 2017 był zawodnikiem Orlika Opole. W styczniu 2018 został graczem Zagłębia Sosnowiec. Pod koniec września 2018 związał się terminowym kontraktem próbnym na czas jednego miesiąca z klubem KH Energa Toruń. W sezonie 2019/2020 był zawodnikiem niemieckiego klubu ECW Sande w czwartym poziomie rozgrywkowym oraz w barwach UKS Zagłębie Sosnowiec w I lidze polskiej. W sezonie 2021/2022 ponownie grał w ECW Sande.
Uczestniczył w turnieju hokeja mężczyzn na Zimowej Uniwersjadzie 2013.

</doc>
<doc id="3552587" url="https://pl.wikipedia.org/wiki?curid=3552587" title="Dmytro Demjaniuk">
Dmytro Demjaniuk



</doc>
<doc id="3552589" url="https://pl.wikipedia.org/wiki?curid=3552589" title="Andrzej Klimek">
Andrzej Klimek

Andrzej Tadeusz Klimek (ur. 28 października 1968 w Krakowie) – polski fizjolog sportu, nauczyciel akademicki oraz rektor Akademii Wychowania Fizycznego w Krakowie.
Życiorys.
Syn Adama Klimka. W latach od 1983 do 1987 uczęszczał do VII Liceum Ogólnokształcącego im. Zofii Nałkowskiej w Krakowie. Studia na kierunku rehabilitacji ruchowej Akademii Wychowania Fizycznego (AWF) w Krakowie ukończył z wyróżnieniem „primus inter pares” w 1991 roku jako magister rehabilitacji ruchowej, następnie został zatrudniony jako asystent w Zakładzie Fizjologii i Biochemii AWF w Krakowie. W 1995 roku uzyskał promocję doktora nauk o kulturze fizycznej oraz został zatrudniony na stanowisku adiunkta w AWF w Krakowie. Naukowy stopień doktora habilitowanego nauk o kulturze fizycznej w zakresie fizjologii sportu uzyskał w 2004 roku, zaś w 2005 roku został mianowany na stanowisko profesora nadzwyczajnego AWF w Krakowie.
15 lipca 2011 otrzymał tytuł profesora nauk o kulturze fizycznej. W 2008 został rektorem AWF w Krakowie. W lutym 2012 ponownie powierzono mu tę funkcję (kadencja 2012-2016). W marcu 2016 został wybrany prorektorem do spraw studenckich AWF na okres kadencji 2016-2020.
W 2019 został członkiem Rady Doskonałości Naukowej I kadencji.

</doc>
<doc id="3552590" url="https://pl.wikipedia.org/wiki?curid=3552590" title="Richard Gordon Scott">
Richard Gordon Scott



</doc>
<doc id="3552594" url="https://pl.wikipedia.org/wiki?curid=3552594" title="Richard Scott">
Richard Scott



</doc>
<doc id="3552595" url="https://pl.wikipedia.org/wiki?curid=3552595" title="Minatare">
Minatare

Minatare – miasto w Stanach Zjednoczonych, w stanie Nebraska, w hrabstwie Scotts Bluff.

</doc>
<doc id="3552597" url="https://pl.wikipedia.org/wiki?curid=3552597" title="Dongfeng Motor Wuhan Open 2015">
Dongfeng Motor Wuhan Open 2015

Dongfeng Motor Wuhan Open 2015 – tenisowy turniej WTA kategorii WTA Premier Series rangi WTA Premier 5 w sezonie 2015 z cyklu Wuhan Open rozgrywany w dniach 27 września–3 października 2015 roku w Wuhanie na kortach twardych o puli nagród wynoszącej 2 513 000 dolarów amerykańskich.

</doc>
<doc id="3552600" url="https://pl.wikipedia.org/wiki?curid=3552600" title="Deshler (Nebraska)">
Deshler (Nebraska)

Deshler – miasto w Stanach Zjednoczonych, w stanie Nebraska, w hrabstwie Thayer.

</doc>
<doc id="3552603" url="https://pl.wikipedia.org/wiki?curid=3552603" title="Ord (Nebraska)">
Ord (Nebraska)

Ord – miasto w Stanach Zjednoczonych, w stanie Nebraska, siedziba administracyjna hrabstwa Valley.

</doc>
<doc id="3552606" url="https://pl.wikipedia.org/wiki?curid=3552606" title="Fort Calhoun">
Fort Calhoun

Fort Calhoun – miasto w Stanach Zjednoczonych, w stanie Nebraska, w hrabstwie Washington.

</doc>
<doc id="3552609" url="https://pl.wikipedia.org/wiki?curid=3552609" title="Wayne (Nebraska)">
Wayne (Nebraska)

Wayne – miasto w Stanach Zjednoczonych, w stanie Nebraska, siedziba administracyjna hrabstwa Wayne.

</doc>
<doc id="3552610" url="https://pl.wikipedia.org/wiki?curid=3552610" title="Beata Mijakowska">
Beata Mijakowska

Beata Mijakowska, z d. Sromek (ur. 6 października 1969 w Bielsku-Białej) – polska siatkarka, mistrzyni i reprezentantka Polski.
Kariera sportowa.
Jest wychowanką BKS Stal Bielsko-Biała. Do rozgrywek I-ligowych pierwszy raz została zgłoszona w sezonie 1986/1987, ale nie wystąpiła w żadnym spotkaniu. W sezonie 1987/1988 zagrała w trzech spotkaniach, mając tym samym udział w zdobyciu tytułu mistrza Polski. Po sezonie odeszła do Azotów Chorzów, w których występowała do 1994, kolejno w II lidze (1988–1991), serii B (1991–1993) i serii A (1993/1994) I ligi. W latach 1994–1998 ponownie występowała w BKS Stal, zdobywając mistrzostwo Polski w 1996, wicemistrzostwo Polski w 1995 i brązowy medal mistrzostw Polski w 1997. W sezonie 1998/1999 była zawodniczką Pałacu Bydgoszcz, w latach 1999–2003 Wisły Kraków, w sezonie 2003/2004 Dauphines Charleroi, z którym zdobyła brązowy medal mistrzostw Belgii. Jej ostatnim klubem był II-ligowy PLKS Pszczyna (2004–2006).
W latach 1994–1995 wystąpiła 34 razy w reprezentacji Polski seniorek.

</doc>
<doc id="3552611" url="https://pl.wikipedia.org/wiki?curid=3552611" title="Pismo dziełowe">
Pismo dziełowe

Pismo dziełowe (żarg. chlebowe, ang. "body face", "book face"; niem. "Brotshrift", "Werkschrift" lub "Textschrift") – krój pisma drukarskiego używany do składania tekstów ciągłych, głównie w książkach. Odznaczają się czytelnością, jasną i prostą strukturą graficzną, brakiem zbędnych ozdobników. Są to najczęściej kroje dwuelementowe szeryfowe. Niektóre kroje mają specjalne odmiany przeznaczone do składu długich tekstów, np. Century Schoolbook, Zapf Book.
Budowa liter pism dziełowych.
Chociaż różnorodność kształtu liter jest dla wielu czytelników niedostrzegalna, elementy budowy liter mają duży wpływ na czytelność pisma. Przykładowo wyrazy złożone wyłącznie majuskułami (wersalikami) są odczytywane wolniej, ponieważ nie posiadając wydłużeń dolnych i górnych, nie mają charakterystycznego kształtu, który pozwalałby na szybkie rozpoznanie liter. Równie ważna jest drukowność, czyli dostosowanie kształtu liter do jakości druku i podłoża, które ma być zadrukowywane. Andrzej Tomaszewski wymienia następujące elementy budowy liter jako znaczące dla czytelności i drukowności pisma:

</doc>
<doc id="3552613" url="https://pl.wikipedia.org/wiki?curid=3552613" title="Glinianki Załuskie">
Glinianki Załuskie

Glinianki Załuskie – dwa zbiorniki wodne w Warszawie, w dzielnicy Włochy w rejonie ulicy Emaliowej.
Położenie.
Glinianki leżą po lewej stronie Wisły, w Warszawie, w dzielnicy Włochy, w rejonie osiedla Załuski, w pobliżu ulicy Emaliowej i Katalogowej, tuż przy administracyjnej granicy miasta. Znajdują się w sąsiedztwie drogi ekspresowej S2 stanowiącej południową obwodnicę Warszawy.
"Program Ochrony Środowiska dla m. st. Warszawy na lata 2009-2012 z uwzględnieniem perspektywy do 2016 r." podaje, że stawy położone są na wysoczyźnie. Ich powierzchnia wynosi 0,4842 (dla stawu położonego po północnej stronie ul. Emaliowej) i 0,3984 ha (dla stawu położonego na południe od tej ulicy), łącznie 0,8826 ha. Według innych źródeł jest to w sumie 0,86 lub 0,80 ha. Długość linii brzegowej obu akwenów wynosi 550 m. Średnia głębokość mniejszego ze zbiorników wodnych wynosi 2,25 m.
Historia.
Stawy są gliniankami. Powstały w wyniku zalania wodą wyrobiska iłów. Pierwsza cegielnia na terenie Włoch powstała w 1842 r. Od tego czasu notuje się rozwój tej gałęzi przemysłu w okolicach. Głównym jego inicjatorem na tym terenie był Andrzej Koelichen (1791–1861), właściciel majątku włochowskiego. Materiał do produkcji cegieł pozyskiwano z różnych miejsc, które zmieniano po wyczerpaniu surowca. Tak powstały również inne włochowskie stawy jak: Staw Koziorożca, czy Stawy Cietrzewia.
Obecnie "Glinianki Załuskie" składają się z dwóch zbiorników wodnych, w przeszłości był jeszcze trzeci, lecz został zasypany. Większy z obecnie istniejących akwenów, położony na północ od ulicy Emaliowej został częściowo zasypany w wyniku budowy południowej obwodnicy Warszawy (lata: 2010–2013). Przed pracami miał powierzchnię 0,8698 lub 1,06 ha, a jego średnia głębokość wynosiła 3,45 m.
Przyroda.
W 2004 roku na terenie glinianek i w okolicach stwierdzono występowanie kaczki krzyżówki. Spotkać tu można także łyskę, perkoza dwuczubego, sikory, kosy i słowiki.
Glinianki są częścią zieleńca należącego do Skarbu Państwa o łącznej powierzchni 3,77 ha.

</doc>
<doc id="3552614" url="https://pl.wikipedia.org/wiki?curid=3552614" title="Stefan Arngrim">
Stefan Arngrim

Stefan Arngrim (czasem Stephan Arngrim, ur. 23 grudnia 1955 w Toronto) – kanadyjski aktor i były aktor dziecięcy, pochodzenia amerykańskiego; również muzyk i scenarzysta.
Syn pary aktorskiej; Normy MacMillan i Thora Arngrima. Brat aktorki Alison Arngrim.

</doc>
<doc id="3552616" url="https://pl.wikipedia.org/wiki?curid=3552616" title="Dom przedpogrzebowy">
Dom przedpogrzebowy

Dom przedpogrzebowy "(również dom pogrzebowy)" – budynek pełniący funkcje funeralne o charakterze świeckim.
Historia.
Istnienie domów przedpogrzebowych wywodzi się z kultury żydowskiej i judaizmu, które nakazywały aby ciało osoby zmarłej przed pochówkiem było przechowywane poza pomieszczeniami mieszkalnymi. W tym celu budowano specjalne obiekty, które lokalizowano na terenie nekropolii i które działały według ściśle ustalonego prawa wyznaniowego. Współcześnie rozumiane pojęcie domu przedpogrzebowego powstało w okresie, gdy rozpoczęto organizowanie nekropolii wielowyznaniowych lub zarządzanych przez organizacje społeczne lub jednostki samorządu terytorialnego. Ich podstawowa funkcja jest podobna do dawnej działalności kaplic cmentarnych, jednakże ma ona charakter świecki. Nie wyklucza to organizowania w domach przedpogrzebowych pożegnań przebiegających z określonym rytem religijnym.
Działalność.
Do podstawowych funkcji domu przedpogrzebowego należy przechowywanie zwłok lub szczątków ludzkich w czasie poprzedzającym ceremonię pogrzebową, jest świeckim odpowiednikiem kaplicy pogrzebowej i ze względu na swoje przeznaczenie często jest ulokowany w pobliżu cmentarza. Wyposażenie takiego obiektu musi umożliwiać przechowywanie zwłok w warunkach chłodniczych, przygotowanie ich do ceremonii pogrzebowych tj. specjalne stoły na których zmarli są ubierani i poddawani tanatokosmetyce. Znajduje się tam sala pożegnań umożliwiająca wystawienie trumny lub urny, ewentualnie ekspozycję pożegnalną zmarłego w stałej temperaturze otoczenia. Dom przedpogrzebowy powinien posiadać wszelkie udogodnienia architektoniczne, które pozwalają na wyprowadzenie ciała z poszanowaniem dla osoby zmarłej tj. pochylnie, rampy dla karawanów. 
Uregulowanie prawne.
W Polsce budynek taki musi spełniać wymagania, które zostały określone w obowiązujących przepisach prawnych, do których należą:
Regulują one wymagania sanitarne, które powinny być spełniane podczas działalności domu przedpogrzebowego, a także warunki, w których powinny być przechowywane ciała lub szczątki. Często władze lokalne w oparciu o obowiązujące prawo ustanawiają dodatkowe regulaminy korzystania z obiektów.

</doc>
<doc id="3552619" url="https://pl.wikipedia.org/wiki?curid=3552619" title="Lista odcinków serialu Pozostawieni">
Lista odcinków serialu Pozostawieni

Poniżej znajduje się lista odcinków serialu telewizyjnego Pozostawieni – emitowanego przez amerykańską stację telewizyjną HBO od 29 czerwca 2014 roku do 4 czerwca 2017 roku. Powstały trzy serię, które łącznie składają się z 28 odcinków. W Polsce serial jest nadawany od 30 czerwca 2014 roku do 5 czerwca 2017 roku przez HBO Polska.
Przegląd sezonów.
&lt;onlyinclude&gt;&lt;/onlyinclude&gt;

</doc>
<doc id="3552620" url="https://pl.wikipedia.org/wiki?curid=3552620" title="Myriad">
Myriad

Myriad – jednoelementowy bezszeryfowy krój pisma zaprojektowany w 1992 roku przez Carol Twombly i Roberta Slimbacha dla Adobe Systems. Nowa wersja kroju (wzbogacona m.in. o odmianę Extended) została przygotowana w 2000 roku przez Freda Brady’ego i Christophera Slye’a. Obecnie rodzina krojów zawiera wersje Condensed, Normal i Extended w pełnym zakresie grubości. Popularność kroju wzrosła wraz z wprowadzeniem fontu Myriad Pro w formacie OpenType, wzbogaconego m.in. o znaki greckie i cyrylicę. Myriad jest wykorzystywany m.in. w logotypach Gmail (trzy ostatnie litery), Linkedin, został też wybrany jako oficjalny krój firmy Visa, jednak największą popularność zyskał, zastępując Adobe Garamond w funkcji oficjalnego kroju Apple Inc.

</doc>
<doc id="3552621" url="https://pl.wikipedia.org/wiki?curid=3552621" title="Pete Sessions">
Pete Sessions

Peter Anderson "Pete" Sessions (ur. 22 marca 1955) – amerykański polityk, członek Partii Republikańskiej i kongresman ze stanu Teksas od 1997 roku.

</doc>
<doc id="3552622" url="https://pl.wikipedia.org/wiki?curid=3552622" title="Michał Działo">
Michał Działo

Michał Działo (ur. 8 lutego 1987) – polski hokeista.
Kariera.
Wychowanek Naprzodu Janów i do 2015 zawodnik tego klubu. Od 2015 zawodnik Polonii Bytom. Po sezonie 2017/2018 powrócił do zespołu Zagłębia Sosnowiec.
W barwach reprezentacji Polski do lat 20 uczestniczył w turnieju mistrzostw świata juniorów do lat 20 w 2007 (Dywizja I).

</doc>
<doc id="3552623" url="https://pl.wikipedia.org/wiki?curid=3552623" title="Louie Gohmert">
Louie Gohmert

Louis Buller "Louie" Gohmert, Jr. (ur. 18 sierpnia 1953) – amerykański polityk, członek Partii Republikańskiej i kongresman ze stanu Teksas (od roku 2005).

</doc>
<doc id="3552624" url="https://pl.wikipedia.org/wiki?curid=3552624" title="Jeb Hensarling">
Jeb Hensarling

Jeb Hensarling (ur. 29 maja 1957) – amerykański polityk, członek Partii Republikańskiej i kongresman ze stanu Teksas (w latach 2003-2019).

</doc>
<doc id="3552625" url="https://pl.wikipedia.org/wiki?curid=3552625" title="Dustin Watten">
Dustin Watten

Dustin Joseph Watten (ur. 27 października 1986 w Long Beach) – amerykański siatkarz, grający na pozycji libero, reprezentant Stanów Zjednoczonych. 
Jego rodzicami są Jeff i Kim, ma dwóch braci Cody’ego i Chrisa. Od 2012 roku został weganinem.
Sukcesy klubowe.
Mistrzostwo Niemiec:
Sukcesy reprezentacyjne.
Puchar Panamerykański:
Liga Światowa:
Puchar Świata:
Mistrzostwa Ameryki Północnej, Środkowej i Karaibów:
Liga Narodów:
Mistrzostwa Świata:

</doc>
<doc id="3552627" url="https://pl.wikipedia.org/wiki?curid=3552627" title="Łukasz Kulik (hokeista)">
Łukasz Kulik (hokeista)

Łukasz Kulik (ur. 11 stycznia 1986) – polski hokeista.
Kariera.
Absolwent NLO SMS PZHL Sosnowiec z 2005. Wychowanek Naprzodu Janów i do 2015 zawodnik tego klubu. Od 2015 zawodnik Polonii Bytom. Od 2017 ponownie zawodnik Naprzodu Janów Od początku listopada 2017 ponownie w Zagłębiu.

</doc>
<doc id="3552628" url="https://pl.wikipedia.org/wiki?curid=3552628" title="Mac Thornberry">
Mac Thornberry

Mac Thornberry, właśc. William McClellan Thornberry (ur. 15 lipca 1958) – amerykański polityk, członek Partii Republikańskiej i kongresman ze stanu Teksas (w latach 1995–2021).

</doc>
<doc id="3552629" url="https://pl.wikipedia.org/wiki?curid=3552629" title="Dżandar (Syria)">
Dżandar (Syria)

Dżandar (arab. جندر) – miejscowość w Syrii, w muhafazie Hims. W 2004 roku liczyła 3423 mieszkańców.

</doc>
<doc id="3552632" url="https://pl.wikipedia.org/wiki?curid=3552632" title="Dardaghan">
Dardaghan

Dardaghan (arab. دردغان) – miejscowość w Syrii, w muhafazie Hims. W 2004 roku liczyła 1497 mieszkańców.

</doc>
<doc id="3552634" url="https://pl.wikipedia.org/wiki?curid=3552634" title="Dewaszticz">
Dewaszticz

Dewaszticz (zm. 722) – władca Pandżakentu za czasów Sogdiany. Pochodził z rodu potomnych Bahrama V. Jako wyznawca zaratusztrianizmu stawiał opór Arabom przez kilka lat z zamku i po zajęciu miasta został przez nich ukrzyżowany. Teksty Dewaszticza, odszukane przez archeologów w Mugu, należą do najważniejszych źródeł dotyczących historii Sogdiany.

</doc>
<doc id="3552637" url="https://pl.wikipedia.org/wiki?curid=3552637" title="Interwencjonizm rolny">
Interwencjonizm rolny

Interwencjonizm rolny, znany również jako interwencjonizm państwowy w rolnictwie – rodzaj polityki protekcyjnej państwa. Celem interwencjonizmu rolnego jest wspieranie rolnictwa, oraz obszarów wiejskich, stabilizacja rynków wiejskich jak również wspieranie przekształceń strukturalnych. Polski rząd w swojej działalności interwencyjnej wykorzystuje środki pochodzące z budżetu państwa i funduszy pomocowych Unii Europejskiej, które przeznaczone są głównie na fundowanie restrukturyzacji i modernizacji rolnictwa i jego bliskiego otoczenia.
Historia.
Rozwój interwencjonizmy rolnego nastąpił w XX w. Jego rozwój zaobserwować można było szczególnie w USA, gdzie już na początku stulecia przyjęto ustawy o dochodach parytetowych farmerów w stosunku do ludności nierolniczej. Wystąpienie w latach 30 kryzysu spowodowało, iż polityki interwencyjne rozwinęły się. Zwłaszcza w Europie i USA. Rządy interwencjonistyczne poszczególnych krajów regulowały rynek i poszukiwały równowagi występującej pomiędzy podażą i popytem na produkty rolne. Starały się również chronić i dbać o dochody rolników. Interwencja państwa była ideą idącą bardzo daleko. Swoje zastosowanie znalazła również podczas II wojny światowej i w latach powojennych. Nawet w dzisiejszych czasach można zaobserwować stosowanie interwencjonizmu rolnego, lecz z różnym zastosowaniem. Największy zasięg ma on w Unii Europejskiej.
Regulacja mechanizmu rynkowego.
Regulacja mechanizmu rynkowego odbywa się poprzez korygowanie go, uzupełnianie, ograniczanie i wzmacnianie. Powstał on bowiem jako reakcja na niedoskonałości rynku. Kraje rozwijające się odnotowały, iż wolny rynek (mający uzasadnienie w liberalizmie ekonomicznym) nie jest w stanie rozwiązywać najtrudniejszych problemów rolnictwa.
Metody interwencjonizmu rolnego.
Metody interwencjonizmu rolnego zależne są od celów stawianych sobie poprzez poszczególne ugrupowania regionalne lub rządy. Dzielą się one na: cła i środki parcelne, rezerwy państwowe, opłaty wyrównawcze, kursy dewizowe, finansowanie przedsięwzięć inwestycyjnych w rejonach o mniej korzystnych warunkach naturalnych, kontyngenty preferencyjne, współfinansowanie ubezpieczeń społecznych itp.
Interwencje bezpośrednie i pośrednie.
Interwencjonizm rolny obejmuje bezpośrednie i pośrednie działanie państwa.
Interwencje bezpośrednie mają miejsce wówczas, gdy państwo występuje jako podmiot gospodarczy, podejmując przedsięwzięcia rozwojowe (inwestycyjne) w rolnictwie i jego otoczeniu.
Interwencje pośrednie polegają na kontrolowaniu i kształtowaniu przez państwo parametrów rynkowych (stóp procentowych, podatków ceł itp).

</doc>
<doc id="3552638" url="https://pl.wikipedia.org/wiki?curid=3552638" title="Brian Slagel">
Brian Slagel

Brian Slagel (ur. 14 lutego 1961) – założyciel i dyrektor generalny wytwórni muzycznej Metal Blade Records. Slagel znany jest z umożliwienia zespołowi Metallica zamieszczenia pierwszego jej utworu na składance "Metal Massacre" wydanej przez Metal Blade Records. Od tego czasu Slagel wydawał ważniejsze albumy takich zespołów, jak Slayer, Mercyful Fate, Cannibal Corpse, Fates Warning, Amon Amarth, czy The Black Dahlia Murder.
Życiorys.
Slagel dorastał w kalifornijskim mieście Woodland Hills, a w latach wzrastającej popularności muzyki heavy metalowej, będąc nastolatkiem, podjął pracę w sklepie z wydawnictwami rockowymi Oz Records. W czasie pojawienia się trendu New Wave of British Heavy Metal zespoły takie, jak Iron Maiden, Def Leppard, czy Diamond Head były – poza podziemną siecią wymiany kaset – praktycznie nieznane w Stanach Zjednoczonych. Slagel zaczął importować do USA nagrania nurtu NWOBHM. Zauważywszy zainteresowanie publiki europejską muzyką metalową, zapoczątkował działalność pierwszego fanzinu, „"The New Heavy Metal Revue"”. Fanzin zaczął zyskiwać grono czytelników, zaś sam Slagel podjął pracę jako współredaktor czasopism Kerrang!, Sounds i innych.
W roku 1982 Slagel zorganizował wydanie składanki zawierającej nagrania miejscowych kapel metalowych z okolic Los Angeles, pod tytułem „"The New Heavy Metal Revue Presents Metal Massacre"”. Na wydawnictwie znalazły się pierwsze utwory zespołów Ratt, Steeler, Black 'n Blue, Malice, Avatar, Cirith Ungol, Bitch i Metallica. Płyta szybko wyprzedała się w wytłoczonym nakładzie 5 tysięcy egzemplarzy, zaś w roku 1983 na jej wydanie podpisano kontrakt z Elektra Records. Slagel założył wytwórnię Metal Blade Records w rok 1982, wydając nagrania takich wykonawców, jak Warlord, Bitch i Armored Saint, jak też płytę Show No Mercy zespołu Slayer, który w skali światowej osiągnął nakład 40 tysięcy egzemplarzy.
Wytwórnia Metal Blade rozrosła się, współpracując z zespołami Trouble, Flotsam and Jetsam, GWAR, Sacred Reich i Corrosion of Conformity. Mimo rosnącego portfolio wykonawców, Slagel samodzielnie zarządzał firmą do roku 1988.
Pod koniec lat 80. XX wieku muzyka heavymetalowa przeżyła nagły rozkwit, zaś artyści nagrywający dla Metal Blade zaczęli przenosić się do ważniejszych wytwórni płytowych. Po wygaśnięciu umowy z Enigma Records, Metal Blade podpisało umowę z Warner Bros Records na dystrybucję i sprzedaż niektórych niezależnych wydawnictw wytwórni; niedługo później Warner został wykupiony przez Time, Inc. i włączony do wytwórni Warner Music Group. Wydany w tym okresie przez WMG album Cop Killer zespołu Body Count budził w tym czasie kontrowersje, a po ostrych reakcjach społecznych kontrakt artysty z wytwórnią został rozwiązany. W wyniku tego zdarzenia, WMG wprowadziła zasady regulujące kontrowersyjne teksty wydawanych przez wytwórnię albumów, posuwając się do próby ocenzurowania płyty zespołu GWAR „America Must Be Destroyed”. Nie chcąc naruszać spójności przekazu artystów reprezentowanych przez Metal Blade, Slagel rozstał się z WMG w roku 1992, oddając Warnerowi prawo do wydawania materiału Goo Goo Dolls, ale zyskując umowę na wydawanie muzyki RED Distribution.
Do roku 2010 Metal Blade była jedną z największych niezależnych wytwórni wydających muzykę heavymetalową, mając w swoim portfolio ponad 30 zespołów. Sam Slagel wystąpił w filmie dokumentalnym , w wątku poświęconym blokowaniu sprzedaży wydawnictw zespołu Cannibal Corpse w wielu krajach, jak też w odcinku serialu Metal Evolution, poświęconym thrash metalowi.

</doc>
<doc id="3552639" url="https://pl.wikipedia.org/wiki?curid=3552639" title="Arsienij Dzianskiewicz">
Arsienij Dzianskiewicz

Arsienij Andrejewicz Dzianskiewicz (błr. Арсеній Андрэевіч Дзянскевіч, ros. Арсений Андреевич Денскевич – Arsienij Andriejewicz Dienskiewicz; ur. 28 stycznia 1990 w Grodnie) – białoruski hokeista.
Kariera.
Wychowanek Niomana Grodno. Początkowo grał w rezerwach klubu w II lidze białoruskiej. Następnie występował w białoruskich drużynach w juniorskich rozgrywkach rosyjskich MHL oraz w klubach seniorskich w ekstralidze białoruskiej. Od sierpnia 2015 zawodnik Polonii Bytom w rozgrywkach Polskiej Hokej Ligi.

</doc>
<doc id="3552640" url="https://pl.wikipedia.org/wiki?curid=3552640" title="Metsakalmistu">
Metsakalmistu

Metsakalmistu – cmentarz leśny, znajdujący się w Tallinnie, w sosnowym lesie w dzielnicy Piritia. Jest miejscem pochówku wybitnych postaci narodu estońskiego. Jego powierzchnia obejmuje 48,3 ha.
Cmentarz ustanowiono w 1933 roku, choć jego oficjalne otwarcie odbyło się 6 lat później. Pierwszą osobą pochowaną na tym cmentarzu był pisarz Eduard Vilde. Jego pogrzeb odbył się 30 grudnia 1933. Aby zachować naturalny, leśny wygląd cmentarza od początku wprowadzano ścisłe reguły estetyczne – grobów nie można odgradzać metalowymi płotami, można jedynie otaczać je trawą, kwiatami czy mchem. Dozwolona wysokość nagrobka to maksymalnie 1,5 m.
Na terenie cmentarza znajduje się murowana kaplica według projektu Herberta Johansona (w 1966 roku budynek został odrestaurowany po tym jak uległ zniszczeniu, spalony przez wandali).
Na cmentarzu spoczywają m.in. pierwszy estoński prezydent Konstantin Päts, późniejszy prezydent Lennart Meri, pisarze Lydia Koidula, Anton Hansen Tammsaare, sportowiec Johannes Kotkas, szachista Paul Keres, dyrygent Georg Ots oraz kompozytor Raimond Valgre.

</doc>
<doc id="3552641" url="https://pl.wikipedia.org/wiki?curid=3552641" title="Chanasir">
Chanasir

Chanasir (arab. خناصر) – miejscowość w Syrii, w muhafazie Aleppo. W 2004 roku liczyła 2397 mieszkańców.

</doc>
<doc id="3552646" url="https://pl.wikipedia.org/wiki?curid=3552646" title="Edgars Cgojevs">
Edgars Cgojevs

Edgars Cgojevs, przed 2014 jako Edgars Kļaviņš (ur. 10 marca 1993 w Talsi) – łotewski hokeista, reprezentant Łotwy.
Kariera.
Wychowanek klubu w rodzinnym mieście Talsi. Karierę rozwijał w Szwecji, gdzie od 2009 do 2014 grał kolejno w rozgrywkach seniorskich, a następnie w seniorskich ligach Elitserien, Allsvenskan i Division 1. Od stycznia 2015 zawodnik Bejbarysu Atyrau w lidze kazachskiej. Od sierpnia do listopada 2015 zawodnik Polonii Bytom w rozgrywkach Polskiej Hokej Ligi. Od listopada 2015 zawodnik Orlika Opole. 
W barwach juniorskich reprezentacji Łotwy uczestniczył w turniejach mistrzostw świata do lat 18 w 2010 (Elita), 2011 (Dywizja I), mistrzostw świata do lat 20 w 2012 (Elita). W sezonie 2013/2014 zadebiutował w seniorskiej kadrze kraju.

</doc>
<doc id="3552647" url="https://pl.wikipedia.org/wiki?curid=3552647" title="Caleb Ewan">
Caleb Ewan

Caleb Ewan (ur. 11 lipca 1994 w Sydney) – australijski kolarz szosowy, zawodnik profesjonalnej grupy Lotto Soudal.

</doc>
<doc id="3552648" url="https://pl.wikipedia.org/wiki?curid=3552648" title="Śląskie Smaki">
Śląskie Smaki

Śląskie Smaki – turystyczny szlak kulinarny przebiegający przez teren województwa śląskiego.
Produkt turystyczny został stworzony w 2012 celem promocji kuchni śląskiej, a także jurajskiej, zagłębiowskiej i beskidzkiej. W programie biorą udział restauracje i browary, których oferta, przynajmniej w części, oparta jest na daniach regionalnych, tradycyjnych recepturach i naturalnych składnikach. Duża część z nich znajduje się na Liście Produktów Tradycyjnych Ministerstwa Rolnictwa i Rozwoju Wsi. W 2016 na trasie szlaku znajdowało się 31 obiektów serwujących 170 potraw opartych na lokalnych składnikach (w 2015 lokali było 32).

</doc>
<doc id="3552649" url="https://pl.wikipedia.org/wiki?curid=3552649" title="Jacopo Massari">
Jacopo Massari

Jacopo Massari (ur. 2 czerwca 1988 w Parmie) – włoski siatkarz, grający na pozycji przyjmującego, reprezentant Włoch. 
Sukcesy klubowe.
Liga Mistrzów:
Mistrzostwo Włoch:
Superpuchar Włoch:
Mistrzostwo Francji:
Klubowe Mistrzostwa Świata:
Puchar Włoch:
Superpuchar Bułgarii:
Puchar Bułgarii:
Mistrzostwo Bułgarii:
Sukcesy reprezentacyjne.
Puchar Świata:
Mistrzostwa Europy:

</doc>
<doc id="3552650" url="https://pl.wikipedia.org/wiki?curid=3552650" title="Trawy">
Trawy



</doc>
<doc id="3552651" url="https://pl.wikipedia.org/wiki?curid=3552651" title="Szlak Podkarpackiego Jadła i Wina">
Szlak Podkarpackiego Jadła i Wina

Szlak Podkarpackiego Jadła i Wina – turystyczny szlak kulinarny przebiegający przez teren województwa podkarpackiego.
Charakterystyka.
Produkt turystyczny został stworzony w 2012 celem promocji tradycyjnych, podkarpackich dań regionalnych (zwłaszcza z dziczyzny), a także specjałów wywodzących się z kuchni bojkowskiej i łemkowskiej. Pomysłodawcą była Podkarpacka Regionalna Organizacja Turystyczna przy wsparciu finansowym Zarządu Województwa Podkarpackiego. Na szlaku znajdują się restauracje, hotele, winnice i gospodarstwa agroturystyczne, oferujące produkty miejscowej kuchni. Oprócz tego szlak promuje festiwale i jarmarki oraz lokalne zabytki i walory przyrodnicze Podkarpacia, Roztocza i Beskidu Niskiego.
Zasięg.
Szlak prowadzi przez następujące miejscowości: 

</doc>
<doc id="3552654" url="https://pl.wikipedia.org/wiki?curid=3552654" title="Wigiliusz z Trydentu">
Wigiliusz z Trydentu

Wigiliusz z Trydentu, również Wirgiliusz z Trydentu (ur. ok. 360 w Rzymie, zm. 405 w dolinie Val Rendena) – trzeci biskup Trydentu, święty katolicki, według tradycji męczennik chrześcijański.
Jego matką była Maksencja z Trydentu. Około roku 385 został powołany na urząd biskupi w Trydencie przez biskupa Akwileji lub św. Ambrożego z Mediolanu.
Według żywota napisanego w VI w., Wigiliusz ukończył studia w Atenach. Podczas sprawowania urzędu wiele zdziałał dla nawracania pogan, i to nie tylko na terenie swej diecezji, ale także w okręgach Werony i Brescii. Miał też wybudować trzydzieści kościołów. Był autorem żywotów świętych Syzyniusza, Martyriusza i Aleksandra ("De Martyrio SS. Sisinnii, Martyrii et Alexandri"), którzy ponieśli śmierć męczeńską podczas ewangelizacji podległych jego biskupstwu terenów, a których relikwie przekazał biskupowi Symplicjanowi do Mediolanu oraz Janowi Złotoustemu do Konstantynopola.
Św. Wigiliusz jest patronem kopalń oraz diecezji Bolzano-Bressanone (Region kościelny Triveneto) a także Trydentu i Tyrolu.
Jego wspomnienie liturgiczne w Kościele katolickim i ewangelickim obchodzone jest 26 marca, w diecezji Bolzano-Bressanone 13 dni po Wielkanocy, natomiast w Mediolanie i ambrozjańskiej części diecezji Lugano 29 maja. W Trydencie uroczyście świętuje się przeniesienie relikwii w dniu 31 stycznia. Miejscem szczególnego kultu jest Katedra św. Wigiliusza w Trydencie.

</doc>
<doc id="3552656" url="https://pl.wikipedia.org/wiki?curid=3552656" title="Damian Jeszke">
Damian Jeszke

Damian Jeszke (ur. 6 lutego 1995 w Chełmnie) – polski koszykarz, grający na pozycji niskiego skrzydłowego, reprezentant Polski w kategoriach juniorskich (do lat 16, 18 i 20), uczestnik mistrzostw Europy w tych kategoriach wiekowych, obecnie zawodnik Polskiego Cukru Pszczółki Startu Lublin.
MVP Meczu Gwiazd U-18 organizowanego przez FIBA Europa (2013). Laureat nagrody Najlepszy Młody Zawodnik PLK w sezonie 2014/2015.
Życiorys.
Kariera klubowa.
Początki kariery.
Jeszke jest wychowankiem klubu MChKK Chełmno. Później występował w klubach POLAPAK Świecie, Novum Bydgoszcz i GTK Gdynia. Odnosił liczne sukcesy na szczeblu juniorskim, indywidualnie był wybierany do „pierwszej piątki” mistrzostw Polski w każdej juniorskiej kategorii wiekowej, w jakiej te są rozgrywane (do lat 14, 16, 18 i 20).
SMS PZKosz Władysławowo (2011–2013).
W rozgrywkach ligowych na szczeblu centralnym zadebiutował w sezonie 2011/2012, gdy z drużyną SMS PZKosz Władysławowo występował w II lidze. W pierwszym sezonie zagrał w 23 meczach ligowych, w których zdobywał przeciętnie po 5,3 punktu i 3,6 zbiórki. W zespole z Władysławowa pozostał także na sezon 2012/2013, który ten ponownie spędził w II lidze. Jeszke wystąpił w 26 spotkaniach, w których zdobywał średnio po 11,9 punktu i 4,3 zbiórki.
Rosa Radom (2013–2018).
We wrześniu 2013 roku, jeszcze przed rozpoczęciem sezonu 2013/2014, Jeszke wziął udział w organizowanym przez FIBA Europa Meczu Gwiazd U-18 dla najlepszych europejskich koszykarzy do lat 18, w którym zdobył 13 punktów oraz 4 zbiórki i został wyróżniony tytułem MVP tego spotkania.
Pod koniec sierpnia 2013 Jeszke podpisał kontrakt z Rosą Radom. W barwach tego klubu w sezonie 2013/2014 zadebiutował w najwyższej klasie rozgrywkowej. W pierwszym sezonie w PLK wystąpił w 31 meczach, w których, przebywając na parkiecie średnio niespełna 10 minut na mecz, zdobywał przeciętnie po 2,9 punktu i 1,4 zbiórki. Jednocześnie reprezentował także barwy drugoligowych wówczas rezerw Rosy, z którymi wziął udział w 16 spotkaniach ligowych, w których zdobywał przeciętnie po 12,3 punktu i 5,8 zbiórki.
W sezonie 2014/2015 rola Damiana Jeszke w drużynie Rosy wzrosła – w sumie wystąpił w 34 spotkaniach PLK, w których grał średnio po ponad 15 minut na mecz, zdobywając przeciętnie po 4,9 punktu i 2,4 zbiórki. W półfinale Pucharu Polski trafił rzut za 3 punkty, dzięki któremu rozegrano dogrywkę, po której Rosa awansowała do finału tych rozgrywek (w którym przegrała ze Stelmetem Zielona Góra). Po zakończeniu sezonu został nagrodzony tytułem Najlepszy Młody Zawodnik PLK. Jeszke w sezonie 2014/2015 oprócz gry w Rosie ponownie występował także w jej rezerwach, tym razem grających w I lidze. W rozgrywkach wystąpił w 15 meczach, zdobywając przeciętnie po 11,1 punktu i 4,2 zbiórki.
AZS Koszalin (2017–2018).
7 czerwca 2017 został zawodnikiem AZS Koszalin.
Polski Cukier Toruń (2018).
16 marca 2018 opuścił klub, aby dołączyć do Polskiego Cukru Toruń.
Trefl Sopot (2018–2019).
27 czerwca 2018 podpisał umowę z Treflem Sopot.
Start Lublin (od 2019).
20 sierpnia 2019 został zawodnikiem Startu Lublin. 11 czerwca 2021 zawarł kolejna umowę z klubem.
Kariera reprezentacyjna.
Reprezentacje juniorskie.
Jeszke sześciokrotnie (dwukrotnie z każdą z reprezentacji) wystąpił w mistrzostwach Europy w juniorskich kategoriach wiekowych (do lat 16, 18 i 20). Pięciokrotnie była to rywalizacja w ramach dywizji A (2010 rok – 11. pozycja w U-16, 2011 – 14. w U-16, 2012 – 16. w U-18, 2014 – 9. w U-20 i 2015 – 14. w U-20), a raz (w 2013 roku w U-18) w dywizji B. Za każdym razem Jeszke należał do podstawowych zawodników polskiej kadry. Indywidualnie w 2013 roku został wybrany do „pierwszej piątki” dywizji B mistrzostw Europy do lat 18.
Życie prywatne.
Koszykówkę uprawiali również ojciec i brat Damiana Jeszke.

</doc>
<doc id="3552660" url="https://pl.wikipedia.org/wiki?curid=3552660" title="Martijn Colson">
Martijn Colson

Martijn Colson (ur. 8 kwietnia 1994 w Lommel) – belgijski siatkarz, grający na pozycji środkowego, reprezentant Belgii.
Sukcesy klubowe.
Puchar Belgii:
Mistrzostwo Belgii:
Superpuchar Belgii:
Sukcesy reprezentacyjne.
Mistrzostwa Europy Juniorów:

</doc>
<doc id="3552663" url="https://pl.wikipedia.org/wiki?curid=3552663" title="Paul Gilbert (aktor)">
Paul Gilbert (aktor)

Paul Gilbert, pierw. Ed MacMahon (ur. 27 grudnia 1918 w Nowym Jorku, zm. 13 lutego 1976 w Hollywood) – amerykański aktor, konferansjer, muzyk i akrobata.
Życiorys.
Wystąpił w licznych serialach telewizyjnych, filmach oraz programach z gatunku talk-show. Samodzielnie wykonywał w nich piosenki, a w serialu "The Duke" (pol. "Hrabia") tańczył i grał na instrumentach muzycznych.
W 1960 otrzymał gwiazdę w hollywoodzkiej Alei Gwiazd.
W latach 1964 i 1968 wraz z żoną adoptował późniejszych aktorów Melissę i Jonathana Gilbertów. Zięć scenarzysty Harry'ego Crane'a. Aktorka Sara Gilbert, córka z drugiego małżeństwa jego żony, rozpoczynając w 1984 karierę, przyjęła jego nazwisko.
Popełnił samobójstwo w 1976. Przez wiele lat oficjalna wersja mówiła o udarze mózgu. Prawdę ujawniła w 2009 jego córka w swojej autobiografii "Prairie Tale: A Memoir". Został pochowany na Forest Lawn Memorial Park w Hollywood.

</doc>
<doc id="3552665" url="https://pl.wikipedia.org/wiki?curid=3552665" title="Wojna z lwem północy">
Wojna z lwem północy



</doc>
<doc id="3552668" url="https://pl.wikipedia.org/wiki?curid=3552668" title="Litieraturnaja gazieta">
Litieraturnaja gazieta

„Litieraturnaja gazieta”, w skrócie „Litgazieta” ( ‘gazeta literacka’) – radziecki i rosyjski tygodnik o tematyce literackiej i społeczno-politycznej.
Historia.
Logo czasopisma zawiera wizerunek profilu Aleksandra Puszkina i Maksyma Gorkiego. Oficjalnie rodowód czasopismo wywodzi z „Litieraturnoj Gaziety” Puszkina, choć ani faktycznie, ani prawnie takiego związku nie ma.
W okresie ZSRR „Litgazieta” utrzymywała biura korespondentów zagranicą - w Londynie, Nowym Jorku, Paryżu i Tokio, w których pod przykrywką personelu dziennikarskiego pracowali funkcjonariusze radzieckiego wywiadu zagranicznego KGB.
Siedziba.
mieści się w domu z 1820 przy ul. Bolszaja Nikitinskaja 50-А/5/1 (ул. Большая Никитская).

</doc>
<doc id="3552683" url="https://pl.wikipedia.org/wiki?curid=3552683" title="Lubow Salnikowa">
Lubow Salnikowa

Lubow Władimirowna Salnikowa (ros. Любовь Владимировна Сальникова; ur. 20 maja 1989) – rosyjska zapaśniczka walcząca w stylu wolnym. Dwunasta na mistrzostwach świata w 2012. Dziesiąta na mistrzostwach Europy w 2016. Akademicka wicemistrzyni świata w 2010.
Czwarta w Pucharze Świata w 2011 i 2012; dziewiąta w 2010. Mistrzyni Europy juniorów i wicemistrzyni świata w 2009. Wicemistrzyni Rosji w 2012, trzecia w 2010, 2014, 2015, 2016 i 2017 roku.

</doc>
<doc id="3552684" url="https://pl.wikipedia.org/wiki?curid=3552684" title="Alona Adaszynska">
Alona Adaszynska

Alona Nikołajewna Adaszynska (ros. Алёна Николаевна Адашинская; ur. 28 kwietnia 1986) – rosyjska zapaśniczka walcząca w stylu wolnym. Brązowa medalistka mistrzostw świata w 2006. Czwarta w Pucharze Świata w 2012 i siódma w 2007. Mistrzyni Rosji w 2012 i trzecia w 2013 roku.

</doc>
<doc id="3552685" url="https://pl.wikipedia.org/wiki?curid=3552685" title="Maria Wiłun">
Maria Wiłun

Maria Wiłun (ur. 15 września 1943 w Grójcu) – polska kostiumograf.
Absolwentka Akademii Sztuk Pięknych w Warszawie. Nominowana do Polskiej Nagrody Filmowej, Orzeł w 2001 za kostiumy do filmu "Syzyfowe prace".
Filmografia.
filmy fabularne:
seriale fabularne:

</doc>
<doc id="3552686" url="https://pl.wikipedia.org/wiki?curid=3552686" title="Jekatierina Mielnikowa">
Jekatierina Mielnikowa

Jekatierina Jewgienjewna Mielnikowa (ros. Екатерина Евгеньевна Мельникова; ur. 2 sierpnia 1989) – rosyjska zapaśniczka walcząca w stylu wolnym. Ósma w mistrzostwach świata w 2012.
Czwarta w Pucharze Świata w 2012 i piąta w 2010. Mistrzyni świata juniorów w 2008 i 2009, wicemistrzyni Europy juniorów w 2008. Mistrzyni Rosji w 2012, druga w 2011 i trzecia w 2009 roku.

</doc>
<doc id="3552687" url="https://pl.wikipedia.org/wiki?curid=3552687" title="Franciszek Firlik">
Franciszek Firlik

Franciszek Firlik "Orliński" (ur. 17 stycznia 1909 w Bronowie, zm. w czerwcu 1941) – polski biolog, instruktor Związku Harcerstwa Polskiego, komendant wielkopolskich Szarych Szeregów.
Życiorys.
Syn listonosza Jana Firlika i jego żony Marii z domu Hołysz. Po ukończeniu w 1924 roku szkoły wydziałowej w Poznaniu kontynuował naukę w czteroletnim seminarium nauczycielskim, a następnie przez rok pracował w szkole w Zbąszyniu. W 1929 roku powrócił do Poznania, gdzie uczył w szkole powszechniej, w 1931 roku został powołany do trwającej dwa lata służby wojskowej. Po przejściu do rezerwy uzupełniał wykształcenie, w 1933 roku zdał egzamin dojrzałości i rozpoczął studia biologiczne na Wydziale Filozoficznym Uniwersytetu Poznańskiego. W 1937 roku obronił pracę magisterską i po uzyskaniu stopnia magistra filozofii w dziedzinie biologii ogólnej został powołany przez Kuratorium Okręgu Szkolnego Poznańskiego na stanowisko okręgowego instruktora przyrody, geografii i ogródków szkolnych.
Działalność harcerska.
W 1921 roku został przyjęty do XVI Poznańskiej Drużyny Harcerskiej im. gen. Józefa Bema, gdzie początkowo był przybocznym i drużynowym, a w 1929 roku został podharcmistrzem. Jego zaangażowanie i zdolności personalne sprawiły, że został zaangażowany w działalność Komendy Chorągwi Wielkopolskiej Związku Harcerstwa Polskiego (harcerzy). W 1930 roku został przybocznym Komendanta Chorągwi oraz wszedł w skład komisji prób instruktorskich, rok później awansował do stopnia harcmistrza i przydzielono mu funkcję wizytatora Komendy Chorągwi. Podczas kampanii wrześniowej będąc w stopniu podporucznika rezerwy przedostał się do Warszawy, a następnie powrócił do Poznania. Podczas akcji wysiedlania Polaków w styczniu 1940 roku został skierowany do Jędrzejowa, skąd przedostał się do stolicy, gdzie po nawiązaniu kontaktu z dowódcą Szarych Szeregów, harcmistrzem Florianem Marciniakiem przyjął pseudonim "Orliński". Harcmistrz Marciniak mianował go na pierwszego komendanta zakonspirowanej Chorągwi Wielkopolskiej Związku Harcerstwa Polskiego, które nosiło kryptonim „Przemysław”. Został przez Związek Walki Zbrojnej skierowany do Poznania, gdzie rozpoczął budowę tajnych struktur harcerstwa. W pierwszych dniach czerwca 1941 roku został aresztowany i uwięziony w poznańskiej siedzibie Gestapo, znajdującej się w przedwojennym Domu Żołnierza. Nie został zdekonspirowany, a sam podczas niezwykle brutalnych tortur nikogo nie wydał. Prawdopodobnie wkrótce został zamęczony lub rozstrzelany w nieznanym miejscu. Data śmierci i miejsce pochówku nie są znane. W dowód odwagi i męstwa pośmiertnie w dniu 11 listopada 1941 roku odznaczono Franciszka Firlika Srebrnym Krzyżem Zasługi z Mieczami i Krzyżem Walecznych.

</doc>
<doc id="3552688" url="https://pl.wikipedia.org/wiki?curid=3552688" title="Julija Proncewicz">
Julija Proncewicz

Julija Olegowna Proncewicz (ros. Юлия Олеговна Пронцевич; ur. 4 czerwca 1992) – rosyjska zapaśniczka walcząca w stylu wolnym. Brązowa medalistka mistrzostw Europy w 2016. Piąta w Pucharze Świata w 2017 i szósta w 2012. Akademicka mistrzyni świata w 2012. Mistrzyni Rosji w 2016, druga w 2013, 2015 i 2017, a trzecia w 2014 roku.

</doc>
<doc id="3552689" url="https://pl.wikipedia.org/wiki?curid=3552689" title="Anastasija Bratczikowa">
Anastasija Bratczikowa

Anastasija Wiktorowna Bratczikowa (ros. Анастасия Викторовна Братчикова; ur. 21 lutego 1989) – rosyjska zapaśniczka walcząca w stylu wolnym. Mistrzyni Europy w 2017 i 2018. Piąta w mistrzostwach świata w 2013. Wicemistrzyni igrzysk europejskich w 2019. Piąta w Pucharze Świata w 2017; szósta w 2019 i dziewiąta w 2012. Mistrzyni świata juniorów w 2008 i Europy w 2009. Mistrzyni Rosji w 2010, 2012 i 2018, druga w 2011, 2014, 2016 i 2019, a trzecia w 2013 i 2017 roku.

</doc>
<doc id="3552690" url="https://pl.wikipedia.org/wiki?curid=3552690" title="Jelena Wostrikowa">
Jelena Wostrikowa

Jelena Pietrowna Wostrikowa (ros. Елена Петровна Вострикова; ur. 2 grudnia 1989) – rosyjska zapaśniczka walcząca w stylu wolnym. Zajęła dziesiąte miejsce w mistrzostwach świata w 2013. Druga w Pucharze Świata w 2014. Mistrzyni Rosji w 2013 i 2015, druga w 2011 i 2014, a trzecia w 2012 i 2014 roku.

</doc>
<doc id="3552691" url="https://pl.wikipedia.org/wiki?curid=3552691" title="Natalja Małyszewa">
Natalja Małyszewa

Natalja Jurjewna Małyszewa (ros. Наталья Юрьевна Малышева; ur. 2 stycznia 1994) – rosyjska zapaśniczka walcząca w stylu wolnym. Srebrna medalistka mistrzostw Europy w 2017 roku. Zajęła piąte miejsce w mistrzostwach świata w 2014. Siódma na igrzyskach europejskich w 2015. Druga w Pucharze Świata w 2014 i piąta w 2017. Mistrzyni świata i Europy juniorów w 2014. Mistrzyni Rosji w 2015 i 2016, druga w 2014 i 2017, a trzecia w 2013 roku.

</doc>
<doc id="3552692" url="https://pl.wikipedia.org/wiki?curid=3552692" title="Żargałma Cyrienowa">
Żargałma Cyrienowa

Żargałma Oczirowna Cyrienowa (ros. Жаргалма Очировна Цыренова; ur. 9 czerwca 1989) – rosyjska zapaśniczka buriackiego pochodzenia, walcząca w stylu wolnym. Wicemistrzyni Europy w 2013. Piąta na Uniwersjadzie w 2013. Akademicka mistrzyni świata w 2008. Druga w Pucharze Świata w 2014 i 2015. Mistrzyni Rosji w 2014, druga w 2015, a trzecia w 2012 roku.

</doc>
<doc id="3552693" url="https://pl.wikipedia.org/wiki?curid=3552693" title="Inna Trażukowa">
Inna Trażukowa

Inna Wiaczesławowna Trażukowa (ros. Инна Вячеславовна Тражукова; ur. 11 września 1990) – rosyjska zapaśniczka walcząca w stylu wolnym. Olimpijka z Rio de Janeiro 2016, gdzie zajęła piąte miejsce w kategorii 63 kg.
Mistrzyni świata w 2019. Srebrna medalistka mistrzostw Europy w 2018 i 2020; brązowa w 2013 i 2016. Akademicka wicemistrzyni świata w 2010 i 2012. Druga w Pucharze Świata w 2014 i 2015 i dziewiąta w 2010 i 2011. Trzecia na ME juniorów w 2010. Mistrzyni Rosji w 2014, 2015, 2016 i 2018; srebro w 2013 i 2017, a brąz w 2011 roku.

</doc>
<doc id="3552694" url="https://pl.wikipedia.org/wiki?curid=3552694" title="Alona Starodubcewa">
Alona Starodubcewa

Alona Wasiljewna Starodubcewa (ros. Алёна Васильевна Стародубцева; ur. 14 marca 1985) – rosyjska zapaśniczka walcząca w stylu wolnym. Piąta na mistrzostwach świata w 2008. Wicemistrzyni Europy w 2009 i 2016. Druga w Pucharze Świata w 2014 i 2015; czwarta w 2004; piąta w 2006 i siódma w 2002. Mistrzyni Europy juniorów w 2004 i świata w 2005. Mistrzyni Rosji w 2015, druga w 2008 i 2010, a trzecia w 2007, 2009, 2011, 2014, 2016 i 2017 roku.

</doc>
<doc id="3552695" url="https://pl.wikipedia.org/wiki?curid=3552695" title="D-generation X (wrestling)">
D-generation X (wrestling)



</doc>
<doc id="3552696" url="https://pl.wikipedia.org/wiki?curid=3552696" title="Nanami Irie">
Nanami Irie

 – japońska zapaśniczka walcząca w stylu wolnym. Wicemistrzyni świata w 2019. Brązowa medalistka mistrzostw Azji w 2015. Pierwsza w Pucharze Świata w 2014. Mistrzyni świata juniorów w 2015 i trzecia w 2014 roku.

</doc>
<doc id="3552699" url="https://pl.wikipedia.org/wiki?curid=3552699" title="Katsuki Sakagami">
Katsuki Sakagami

 – japońska zapaśniczka walcząca w stylu wolnym. Dziewiąta na mistrzostwach świata w 2014. Brązowa medalistka igrzysk azjatyckich w 2018 i mistrzostw Azji w 2017. Pierwsza w Pucharze Świata w 2014 i 2018 roku.
Absolwentka Shigakkan University w Ōbu.

</doc>
<doc id="3552700" url="https://pl.wikipedia.org/wiki?curid=3552700" title="Kayoko Kudō">
Kayoko Kudō

 – japońska zapaśniczka walcząca w stylu wolnym. Piąta na mistrzostwach świata w 2012. Brązowa medalistka mistrzostw Azji w 2015. Pierwsza w Pucharze Świata w 2014 i 2015 roku.

</doc>
<doc id="3552701" url="https://pl.wikipedia.org/wiki?curid=3552701" title="Agudo">
Agudo



</doc>
<doc id="3552703" url="https://pl.wikipedia.org/wiki?curid=3552703" title="Zhou Zhangting">
Zhou Zhangting

Zhou Zhangting (; ur. 11 lutego 1990) – chińska zapaśniczka walcząca w stylu wolnym. Trzykrotna uczestniczka mistrzostw świata; piąta w 2013. Brązowa medalistka mistrzostw Azji w 2016 i 2017. Trzecia w Pucharze Świata w 2014 i czwarta w 2013 roku.

</doc>
<doc id="3552704" url="https://pl.wikipedia.org/wiki?curid=3552704" title="Han Yingyan">
Han Yingyan

Han Yingyan (; ur. 10 maja 1988) – chińska zapaśniczka walcząca w stylu wolnym. Złota medalistka na mistrzostwach Azji w 2016 i srebrna w 2014. Trzecia w Pucharze Świata w 2014 roku.

</doc>
<doc id="3552705" url="https://pl.wikipedia.org/wiki?curid=3552705" title="Abujazid Mancygow">
Abujazid Mancygow

Abujazid Rusłanowicz Mancygow (ros. Абуязид Русланович Манцигов; ur. 28 lipca 1993) – rosyjski zapaśnik startujący w stylu klasycznym. Mistrz świata w 2019; piąty w 2018. Złoty medalista mistrzostw Europy w 2019 i brązowy w 2017. Pierwszy w Pucharze Świata w 2017 i drugi w 2014 i 2016. Mistrz świata juniorów w 2013. Mistrz Rosji w 2016, 2018, 2019 i 2021; wicemistrz w 2015 i 2017; trzeci w 2020 roku.

</doc>
<doc id="3552706" url="https://pl.wikipedia.org/wiki?curid=3552706" title="Jewgienij Bogomołow">
Jewgienij Bogomołow

Jewgienij Aleksandrowicz Bogomołow (ros. Евгений Александрович Богомолов; ur. 25 lipca 1984) – rosyjski zapaśnik startujący w stylu klasycznym. Drugi w Pucharze Świata w 2014 i dwunasty w 2011. Akademicki mistrz świata w 2010. Mistrz Rosji w 2010, wicemistrz w 2007, 2008 i 2009 roku.

</doc>
<doc id="3552707" url="https://pl.wikipedia.org/wiki?curid=3552707" title="Witalij Ilnicki">
Witalij Ilnicki

Witalij Iwanowicz Ilnicki (ros. Виталий Иванович Ильницкий; ur. 30 grudnia 1991) – rosyjski zapaśnik startujący w stylu klasycznym. Drugi w Pucharze Świata w 2014. Wicemistrz Rosji w 2014 roku.

</doc>
<doc id="3552708" url="https://pl.wikipedia.org/wiki?curid=3552708" title="Brazylia na Mistrzostwach Świata w Lekkoatletyce 2015">
Brazylia na Mistrzostwach Świata w Lekkoatletyce 2015

Brazylia na Mistrzostwach Świata w Lekkoatletyce 2015 – reprezentacja Brazylii podczas Mistrzostw Świata w Pekinie liczyła 53 zawodników, z których jeden zdobył srebrny medal.

</doc>
<doc id="3552710" url="https://pl.wikipedia.org/wiki?curid=3552710" title="Azad Aliev">
Azad Aliev



</doc>
<doc id="3552712" url="https://pl.wikipedia.org/wiki?curid=3552712" title="Azad Əliyev">
Azad Əliyev

Azad Valeh oğlu Əliyev (ur. 17 stycznia 1990) – azerski zapaśnik walczący w stylu klasycznym. Trzeci w Pucharze Świata w 2014 i szósty w 2016. Mistrz Azerbejdżanu w 2012; drugi w 2013; trzeci w 2014 roku.

</doc>
<doc id="3552713" url="https://pl.wikipedia.org/wiki?curid=3552713" title="Taleh Məmmədov">
Taleh Məmmədov

Taleh Vəli oğlu Məmmədov (ur. 16 sierpnia 1989) – azerski zapaśnik walczący w stylu klasycznym. Brązowy medalista mistrzostw świata w 2022; piąty w 2021. Srebrny medalista mistrzostw Europy w 2021 i 2022; brązowy w 2019. Piąty w indywidualnym Pucharze Świata w 2020. Drugi w Pucharze Świata w 2017 i 2022; trzeci w 2013 i 2014 i szósty w 2016. Mistrz Azerbejdżanu w 2013, 2014, 2015, 2017, 2018, 2019 i drugi w 2012 roku.

</doc>
<doc id="3552715" url="https://pl.wikipedia.org/wiki?curid=3552715" title="Indie na Mistrzostwach Świata w Lekkoatletyce 2015">
Indie na Mistrzostwach Świata w Lekkoatletyce 2015

Indie na Mistrzostwach Świata w Lekkoatletyce 2015 – reprezentacja Indii podczas Mistrzostw Świata w Pekinie liczyła 16 zawodników, z których żaden nie zdobył medalu.

</doc>
<doc id="3552717" url="https://pl.wikipedia.org/wiki?curid=3552717" title="Şəhriyar Məmmədov">
Şəhriyar Məmmədov

Şəhriyar Əliağa oğlu Məmmədov (ur. 5 marca 1990) – azerski zapaśnik walczący w stylu klasycznym. Zajął dziesiąte miejsce na mistrzostwach świata w 2014. Siódmy na mistrzostwach Europy w 2016. Pierwszy w Pucharze Świata w 2015; trzeci w 2014. Wicemistrz Azerbejdżanu w 2013 i 2014; trzeci w 2010, 2011, 2012 i 2015 roku.

</doc>
<doc id="3552718" url="https://pl.wikipedia.org/wiki?curid=3552718" title="Orxan Əhmədov">
Orxan Əhmədov

Orxan Əli oğlu Əhmədov (ur. 19 lutego 1989) – azerski zapaśnik walczący w stylu klasycznym. Ósmy na mistrzostwach świata w 2013. Trzeci w Pucharze Świata w 2014 i siódmy w 2012. Brązowy medal na akademickich MŚ w 2010. Triumfator mistrzostw świata i Europy juniorów w 2009. Mistrz Azerbejdżanu w 2010, 2012 i 2013; trzeci w 2014 roku.

</doc>
<doc id="3552719" url="https://pl.wikipedia.org/wiki?curid=3552719" title="Araz Həsənov">
Araz Həsənov

Araz Ələddin oğlu Həsənov (ur. 29 marca 1990) – azerski zapaśnik walczący w stylu klasycznym. Zajął szesnaste miejsce na mistrzostwach Europy w 2017. Piąty na uniwersjadzie w 2013. Trzeci w Pucharze Świata w 2014. Mistrz Azerbejdżanu w 2013; trzeci w 2010, 2011 i 2012 roku.

</doc>
<doc id="3552720" url="https://pl.wikipedia.org/wiki?curid=3552720" title="Eldəniz Əzizli">
Eldəniz Əzizli

Eldəniz Yamən oğlu Əzizli (ur. 20 kwietnia 1992) – azerski zapaśnik walczący w stylu klasycznym. Mistrz świata w 2018 i 2022; trzeci w 2019 i 2021. Złoty medalista na mistrzostwach Europy w 2019 i 2022; brązowy w 2011, 2019, 2020 i 2021. Triumfator igrzysk solidarności islamskiej w 2021. Trzeci na uniwersjadzie w 2013. Trzeci w indywidualnym Pucharze Świata w 2020. Pierwszy w Pucharze Świata w 2013, drugi w 2022 i szósty w 2011. Trzeci na ME U-23 w 2015. Mistrz świata juniorów w 2010 i 2012, a Europy w 2010 i 2011. Mistrz Azerbejdżanu w 2011 i drugi w 2012 roku.

</doc>
<doc id="3552723" url="https://pl.wikipedia.org/wiki?curid=3552723" title="Jimmy Delaney">
Jimmy Delaney

James „Jimmy” Delaney (ur. 3 września 1914, zm. 26 września 1989) – szkocki piłkarz, który występował na pozycji napastnika.
Kariera klubowa.
Piłkarską karierę rozpoczynał w Celticu, z którym dwukrotnie zdobył mistrzostwo Szkocji i raz Puchar Szkocji. W barwach "The Bhoys" rozegrał łącznie 305 meczów i zdobył 160 bramek. W 1946 przeszedł do Manchesteru United za 4000 funtów, w którym zadebiutował 31 sierpnia 1948 w spotkaniu z Grimsby Town. W 1948 zdobył Puchar Anglii, po zwycięstwie na Wembley nad Blackpool. W 1950 odszedł do Aberdeen, w którym grał przez sezon. W 1954 wywalczył z Derry City Puchar Irlandii. W 2009 został uhonorowany członkostwem w Scottish Football Hall of Fame.
Kariera reprezentacyjna.
W kadrze narodowej zadebiutował 5 października 1935 w meczu przeciwko Walii w ramach British Home Championship. W sumie w kadrze narodowej wystąpił 15 razy i zdobył 6 bramek.
Sukcesy.
Celtic
Manchester United F.C.
Derry City

</doc>
<doc id="3552728" url="https://pl.wikipedia.org/wiki?curid=3552728" title="Beskid (826 m)">
Beskid (826 m)

Beskid (826 m) – szczyt w Paśmie Łamanej Skały w Beskidzie Małym, pomiędzy Przełęczą Zakocierską (801 m) a Przełęczą na Przykrej (757 m). Przebiega przez niego główny grzbiet Beskidu Małego. Północne stoki opadają do doliny Pracicy w miejscowości Rzyki, południowe do doliny Kocierki. W południowo-zachodnim kierunku z grzbietu między szczytem Beskidu a Przełęczą Zakocierską w widły dwóch dopływów Kocierzanki opada krótki grzbiecik ze szczytem Sołówka. 
Beskid to niewybitne tylko wzniesienie w grzbiecie. Szczyt i grzbietowe partie porasta las bukowy. W lesie na południowych stokach znajduje się bardzo charakterystyczna skała z otworem o nazwie Zbójeckie Okno. Na południowych stokach są też polany, na których znajdują się należące do miejscowości Ślemień przysiółki Zakocierz, Słonków, Suwor. Były to osady typu zarębek, obecnie jednak nie uprawia się już tutaj ziemi, domy zostały opuszczone lub zamienione na domki letniskowe. Na przysiółku Zakocierz dom i zabudowania gospodarcze zamienione zostały na schronisko turystyczne Chatka pod Potrójną. Na należących do miejscowości Rzyki stokach północnych znajduje się Ski Centrum Czarny Groń w Rzykach.

</doc>
<doc id="3552731" url="https://pl.wikipedia.org/wiki?curid=3552731" title="Domaszewicze">
Domaszewicze

Domaszewicze (; ) – wieś na Białorusi, w rejonie baranowickim obwodu brzeskiego, około 8 km na północ od Baranowicz.
Znajduje się tu stacja kolejowa Domaszewicze leżąca na linii Baranowicze – Lida.
Historia.
Pierwsza znana dziś wzmianka o Domaszewiczach pochodzi z XV wieku, były wymieniane również w spisie z 1597 roku. W I połowie XIX wieku należały do rodziny Korbutów herbu Korczak. W 1846 roku M. Korbut sprzedał majątek J. Neuhoff-Leyowi (w niektórych źródłach pisanemu Neuhoff von der Ley albo po prostu Lej), który kilka lat później kupił również pobliskie Siehniewicze (które pozostały własnością tej rodziny do 1939 roku). W 1888 roku właścicielką Domaszewicz była już Nadieżda Pawłowa, a w 1911 – Aleksander Fon-Miller. W latach 70. XIX wieku majątek liczył 1170 mórg, przed I wojną światową – 831 dziesięcin.
Po III rozbiorze Polski w 1795 roku Domaszewicze, wcześniej należące do województwa nowogródzkiego Rzeczypospolitej, znalazły się na terenie guberni słonimskiej (1795–1796), później litewskiej (1797–1801), grodzieńskiej (1801–1842) i mińskiej (1843–1917) Imperium Rosyjskiego. 
Po ustabilizowaniu się granicy polsko-radzieckiej w 1921 roku Domaszewicze wróciły do Polski, należały do gminy Stołowicze w powiecie baranowickim województwa nowogródzkiego, od 1945 roku – w ZSRR, od 1991 roku – na terenie Republiki Białorusi.
W latach 70. XIX wieku istniała tu kaplica katolicka należąca do parafii Stołowicze. Na terenie wsi znajduje się cmentarz.
W 1915 roku wieś została spalona przez Oddział Śląski 4 Dywizji Landwehry Cesarstwa Niemieckiego. Po I wojnie światowej majątek rozparcelowano pod osadnictwo wojskowe.
W 1986 roku w pobliżu wsi (3 km na południowy wschód od jej centrum) uruchomiono dużą fabrykę sprzętu elektrycznego. Obecnie fabryka działa pod nazwą "Baranowiczskij stankostroitelnyj zawod" i należy do spółki "Atlant". Produkuje sprężarki, oraz sprzęt AGD: przede wszystkim lodówki i zamrażarki.
Dawny dwór.
Na początku XIX wieku Korbutowie wybudowali nad wysokim brzegiem jeziora Domaszewickiego parterowy dwór na planie prostokąta, kryty wysokim, gładkim, gontowym czterospadowym dachem. Od strony podjazdu dom posiadał portyk, którego trójkątny szczyt z dwoma oknami był wsparty dwiema parami kolumn. Przed domem rozciągał się kolisty gazon o średnicy około 25 m, otoczony strzyżonym żywopłotem. 
Do domu prowadziła aleja lipowa. Park i ogród pochodzące też z początku XIX wieku leżały między dworem a brzegiem jeziora. Przez park prowadziło kilka alej. 
Dwór istniał prawdopodobnie do I wojny światowej. Drzewa rosnące na miejscu dworu miały na przełomie XX i XXI wieku co najmniej 50 lat. Obecnie pozostałości parku o powierzchni około 5 ha są uznawane za teren rekreacyjny.
Majątek w Domaszewiczach jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="3552733" url="https://pl.wikipedia.org/wiki?curid=3552733" title="Kamień runiczny ze Stora Ek">
Kamień runiczny ze Stora Ek

Kamień runiczny ze Stora Ek ("Vg 4") – kamień runiczny znajdujący się w Stora Ek w gminie Mariestad w szwedzkiej prowincji Västergötland.
Wykonany z szarego granitu kamień ma 1,65 m wysokości, 1,25 m szerokości i grubość 0,1-0,2 m. Datowany jest na ok. 970 rok. Pierwsza informacja na jego temat pochodzi z przełomu XVII i XVIII wieku, kiedy to naniesiono go na mapę parafii Ek. Głaz znajduje się niedaleko starej drogi do Mariestad, stanowiącej niegdyś część drogi królewskiej, tzw. „drogi Eryka” (Eriksgata). Od 1936 roku ustawiony jest na naturalnym wzniesieniu zwanym Kungsbacken.
Na frontowej stronie kamienia wyryta została inskrypcja runiczna o treści
co znaczy:
Tylną ścianę kamienia ozdabia natomiast wizerunek lwa o wymiarach 0,55×0,65 m. Zwierzę to stanowiło symbol władzy królewskiej i znajduje się jedynie na kilku kamieniach runicznych.

</doc>
<doc id="3552734" url="https://pl.wikipedia.org/wiki?curid=3552734" title="Grażyna Bałtruszajtys">
Grażyna Bałtruszajtys

Grażyna Maria Bałtruszajtys-Piotrowska – polska prawniczka, historyk prawa, doktor habilitowany nauk prawnych, profesor nadzwyczajny Wydziału Prawa i Administracji Uniwersytetu Warszawskiego.
Życiorys.
Jest profesorem w Instytucie Historii Prawa Wydziału Prawa i Administracji Uniwersytetu Warszawskiego. Specjalizuje się w historii powszechnej państwa i prawa.

</doc>
<doc id="3552737" url="https://pl.wikipedia.org/wiki?curid=3552737" title="Stapleton (Leicestershire)">
Stapleton (Leicestershire)

Stapleton – wieś w Anglii, w Leicestershire, w dystrykcie Hinckley and Bosworth, w civil parish Peckleton. W 1931 civil parish liczyła 252 mieszkańców.

</doc>
<doc id="3552738" url="https://pl.wikipedia.org/wiki?curid=3552738" title="Bundesliga niemiecka w piłce siatkowej mężczyzn (2015/2016)">
Bundesliga niemiecka w piłce siatkowej mężczyzn (2015/2016)

1. Bundesliga niemiecka siatkarzy 2015/2016 − 60. sezon rozgrywek o mistrzostwo Niemiec organizowany przez Deutsche Volleyball Liga (DVL) pod egidą Niemieckiego Związku Piłki Siatkowej (niem. "Deutscher Volleyball-Verband", DVV). Zainaugurowany został 23 października 2015 roku i trwał do kwietnia 2016 roku.
Drużyny uczestniczące.
 
 
 
 
 
 
 
Faza play-off.
Kwalifikacje do play-off.
 
 
Ćwierćfinały.
 
 
 
 
Półfinały.
 
 
Finał.
 
 

</doc>
<doc id="3552739" url="https://pl.wikipedia.org/wiki?curid=3552739" title="Johnny Berry">
Johnny Berry

John James „Johnny” Berry (ur. 1 czerwca 1926, zm. 16 września 1994) – angielski piłkarz, który występował na pozycji pomocnika.
Kariera klubowa.
Karierę piłkarską rozpoczął w Birmingham City, w którym rozegrał 104 mecze ligowe i zdobył 6 bramek. W sierpniu 1951 przeszedł do Manchesteru United za 25 000 funtów. Debiut w barwach "Czerwonych Diabłów" zanotował 1 września 1951 w meczu przeciwko Bolton Wanderers. Z United zdobył trzy tytuły mistrza kraju i wystąpił w finale Pucharu Anglii w 1957. W wyniku obrażeń odniesionych w katastrofie w Monachium zmuszony był przedwcześnie zakończyć karierę. Łącznie, biorąc pod uwagę mecze ligowe i pucharowe, rozegrał w United 276 meczów i zdobył 45 bramek.
Kariera reprezentacyjna.
Berry w kadrze narodowej zadebiutował 17 maja 1953 w meczu przeciwko Argentynie. W sumie w barwach narodowych wystąpił 4 razy.
Sukcesy.
Manchester United

</doc>
<doc id="3552741" url="https://pl.wikipedia.org/wiki?curid=3552741" title="Tashkent Open 2015">
Tashkent Open 2015

Tashkent Open 2015 – tenisowy turniej WTA kategorii WTA International Series w sezonie 2015 z cyklu Tashkent Open rozgrywany w dniach 28 września–3 października 2015 roku w Taszkencie na kortach twardych o puli nagród wynoszącej 250 000 dolarów amerykańskich.

</doc>
<doc id="3552744" url="https://pl.wikipedia.org/wiki?curid=3552744" title="Aram Shakhbazyan">
Aram Shakhbazyan

Aram Shakhbazyan (ur. 1944 w Ordżonikidze, zm. 23 sierpnia 2015 w Jaśle) – polsko-rosyjski rzeźbiarz i metaloplastyk ormiańskiego pochodzenia.
Życiorys.
Urodził się w 1944 roku w obecnym Władykaukazie - stolicy Osetii Północnej. Ukończył studia na Wydziale Rzeźby Instytutu Sztuki i Teatru w Erywaniu. Od 1998 roku mieszkał w Polsce, najpierw w Radomiu, Przysiekach, a od 2000 w Skołyszynie koło Jasła.
Dzieła.
Autor licznych prac z zakresu rzeźby i metaloplastyki. Tworzył sceny rodzajowe, batalistyczne, portrety oraz obrazy o tematyce sakralnej, w tym:
Wystawy.
Jego prace z zakresu metaloplastyki znajdują się w kilku muzeach w Polsce i Europie, w tym w Muzeum Narodowym im. Leonarda da Vinci w Mediolanie (od 1962 roku). W 2014 przekazał portret papieża Franciszka do Muzeum Watykańskiego.

</doc>
<doc id="3552746" url="https://pl.wikipedia.org/wiki?curid=3552746" title="Kafr Halab">
Kafr Halab

Kafr Halab (arab. كفر حلب) – miasto w Syrii, w muhafazie Aleppo. W 2004 roku liczyło 4136 mieszkańców.

</doc>
<doc id="3552747" url="https://pl.wikipedia.org/wiki?curid=3552747" title="Pracica">
Pracica

Pracica ("Wieprzówka") – potok, lewostronny dopływ Wieprzówki o długości 6,65 km i powierzchni zlewni 12,21 km².
Zlewnia potoku obejmuje północne stoki głównego grzbietu Beskidu Małego, na odcinku od Potrójnej po szczyt Na Beskidzie. W całości znajduje się w obrębie miejscowości Rzyki. Potok zasilany jest licznymi ciekami, ich najwyżej położone źródła znajdują się na wysokości około 800 m. Cieki te tworzą trzy główne potoki. Dwa z nich (orograficznie lewe) na wysokości około 535 m łączą się z sobą. Następuje to w osiedlu Pracica. Od tego miejsca potok Pracica jednym korytem spływa w północnym kierunku i wkrótce łączy się z trzecim swoim dopływem spływającym po zachodniej stronie zboczy Turonia. Następuje to na wysokości około 500 m, w miejscu o współrzędnych .

</doc>
<doc id="3552749" url="https://pl.wikipedia.org/wiki?curid=3552749" title="Alfonso Aguiló">
Alfonso Aguiló

Alfonso Aguiló Pastrana (ur. 1959 w Madrycie) – hiszpański inżynier, menedżer, pedagog i twórca szkół prywatnych. Prezes Konfederencji Hiszpańskich Ośrodków Edukacyjnych CECE oraz wiceprezes Europejskiego Instytutu Studiów nad Wychowaniem Instituto Europeo de Estudios de la Educación (IEEE).
Życiorys.
1977 – 1983 studiował na wydziale inżynierii lądowej Politechniki Madryckiej. Po studniach poświęcił się jednak różnym pracom o charakterze wychowawczym i edukacyjnym. W latach 2002 – 2013 był dyrektorem "Tajamar", zespołu szkół męskich (obejmujących różne poziomy kształcenia, od przedszkola do wyższego szkolnictwa zawodowego) w Madrycie. Jest absolwentem menedżerskiego Programu PADE – IESE Business School (2008).
Od 1991 r. jest wiceprezesem Europejskiego Instytutu Badań Edukacyjnych (IEEE). Od stycznia 2010 jest prezesem fundacji Arenales, a od maja 2015 r. jest również prezesem Konfederencji Hiszpańskich Ośrodków Edukacyjnych CECE.
Publikacje.
Jest autorem licznych artykułów oraz ponad 10 książek poświęconych wychowaniu i antropologii. W Polsce w serii "Budować rodzinę" ukazała się jego książka:

</doc>
<doc id="3552750" url="https://pl.wikipedia.org/wiki?curid=3552750" title="Atarib">
Atarib

Atarib (arab. أتارب) – miasto w Syrii, w muhafazie Aleppo. W 2004 roku liczyło 10 657 mieszkańców.

</doc>
<doc id="3552751" url="https://pl.wikipedia.org/wiki?curid=3552751" title="Chirbat al-Faras">
Chirbat al-Faras

Chirbat al-Faras (arab. خربة الفرس) – miasto w Syrii, w muhafazie Tartus. W 2004 roku liczyło 1113 mieszkańców.

</doc>
<doc id="3552752" url="https://pl.wikipedia.org/wiki?curid=3552752" title="City of Sheffield">
City of Sheffield

Sheffield – dystrykt metropolitalny (unitary authority) w hrabstwie ceremonialnym South Yorkshire w Anglii.

</doc>
<doc id="3552756" url="https://pl.wikipedia.org/wiki?curid=3552756" title="Bitwa pod Cremoną">
Bitwa pod Cremoną



</doc>
<doc id="3552760" url="https://pl.wikipedia.org/wiki?curid=3552760" title="JOW Bezpartyjni">
JOW Bezpartyjni

JOW Bezpartyjni – komitet wyborczy wyborców powołany na wybory parlamentarne w Polsce w 2015.
Komitet został powołany przez środowiska, które wcześniej, w wyborach prezydenckich w maju tego samego roku, uczestniczyły w kampanii wyborczej Pawła Kukiza, jednak ostatecznie nie porozumiały się z nim w sprawie partycypacji w ruchu Kukiz’15. Współpraca tych środowisk z Pawłem Kukizem zakończyła się w połowie lipca 2015, kiedy to zdecydowano o odrębnym starcie do parlamentu. Pierwotnie robocza nazwa nowego ruchu brzmiała „Bezpartyjni.org”. Inicjatywę współtworzyli bezpartyjni działacze samorządowi z różnych regionów (w znacznej mierze dolnośląscy Bezpartyjni Samorządowcy) i Ruch Obywatelski na rzecz Jednomandatowych Okręgów Wyborczych. Deklarację ruchu podpisało 29 działaczy, m.in. Robert Raczyński (prezydent Lubina i działacz BS), Piotr Roman (prezydent Bolesławca i działacz BS), Konrad Rytel (wiceburmistrz Piastowa i prezes Mazowieckiej Wspólnoty Samorządowej), Patryk Wild i Tymoteusz Myrda (radni sejmiku dolnośląskiego z listy BS), Patryk Hałaczkiewicz (czołowy działacz RO na rzecz JOW, były szef sztabu wyborczego Pawła Kukiza), Antoni Kamiński (profesor, ekspert RO na rzecz JOW), Elżbieta Hibner (była członkini zarządu województwa łódzkiego, działaczka Łodzian Bez Partii), Łukasz Mejza (radny sejmiku lubuskiego z ramienia Lepszego Lubuskiego), Piotr Guział (radny Warszawy, były burmistrz Ursynowa, lider Warszawskiej Wspólnoty Samorządowej) czy Marek Ciesielczyk (radny Tarnowa, wiceprzewodniczący stowarzyszenia Oburzeni).
W wyborach parlamentarnych komitet zarejestrował początkowo listy w 10 z 41 okręgów wyborczych do Sejmu i kandydatów w 6 ze 100 okręgów do Senatu. Liderami list kandydatów do Sejmu zostali m.in. Patryk Wild, Andrzej Aumiller (były poseł i minister budownictwa, działacz Partii Emerytów Rencistów RP – jedyna osoba na listach komitetu deklarująca przynależność partyjną) i Wojciech Penkalski (poseł niezrzeszony, a wcześniej Ruchu Palikota i Twojego Ruchu oraz koła BiG). Ponadto wśród kandydatów JOW Bezpartyjnych, oprócz założycieli, znaleźli się m.in. łyżwiarka szybka Natalia Czerwonka, piłkarka ręczna Kaja Załęczna, piłkarz Zbigniew Zakrzewski czy ekonomista Andrzej Hordyj. W związku z brakiem rejestracji komitetu ogólnopolskiego część kandydatów zrezygnowała jednak ze startu (m.in. Patryk Wild), w związku z czym m.in. wyrejestrowane zostały listy w okręgach legnickim (z udziałem Natalii Czerwonki i Kai Załęcznej) i białostockim, a na liście w okręgu elbląskim ostatecznie znalazła się minimalna dopuszczalna liczba 8 kandydatów (ze startu zrezygnował m.in. Wojciech Penkalski).
Programem JOW Bezpartyjnych został tzw. Nowy Kontrakt Społeczny. Główne postulaty ruchu to wprowadzenie 460 jednomandatowych okręgów w wyborach do Sejmu, odbiurokratyzowanie instytucji państwowych i systemu edukacyjnego, decentralizacja administracji państwowej i finansów publicznych, uproszczenie systemu podatkowego oraz zmniejszenie opodatkowania pracy.
W wyborach do Sejmu komitet otrzymał 0,1% głosów w skali kraju (zajmując 12. miejsce). Nie uzyskał też żadnego mandatu w wyborach do Senatu.
14 marca 2017 ogłoszono powstanie Ruchu Samorządowego „Bezpartyjni”, będącego w znacznej mierze kontynuacją ruchu JOW Bezpartyjni. Pod domeną „Bezpartyjni.org” uruchomiona została strona internetowa „Bezpartyjnych”. Ruch wystawił ogólnopolski komitet Bezpartyjni Samorządowcy w wyborach samorządowych w 2018.

</doc>
<doc id="3552761" url="https://pl.wikipedia.org/wiki?curid=3552761" title="Panteon – Mauzoleum Wyklętych-Niezłomnych">
Panteon – Mauzoleum Wyklętych-Niezłomnych

Panteon – Mauzoleum Wyklętych-Niezłomnych – pomnik znajdujący się na Cmentarzu Wojskowym na Powązkach w Warszawie, zaprojektowany przez artystę rzeźbiarza Jana Kukę i architekta Michała Dąbka, upamiętniający żołnierzy wyklętych – ofiary stalinowskich represji w Polsce po II wojnie światowej zamordowanych przez komunistyczne władze w więzieniu mokotowskim w Warszawie, odsłonięty 27 września 2015 roku.
Lokalizacja i forma pomnika.
Pomnik znajduje się w Kwaterze na Łączce, w miejscu, gdzie od połowy 1948 roku chowane były potajemnie ciała więźniów więzienia mokotowskiego na tzw. „łączce”. Znajdowało się ono na Cmentarzu Cywilnym – Powązki graniczącym wspólnym murem z dawnym Cmentarzem Wojskowym. Na miejscu tym urządzono kompostownię, potem śmietnik, a w 1964 roku włączono je do sąsiadującego Cmentarza Wojskowego, nadając obu częściom – cywilnej i wojskowej nazwę: "Cmentarz Komunalny – Powązki". Oprócz obecnej kwatery „Ł” dawniej E (plan z 1971 roku, naprzeciw C27) (F, FII, FIII) miejsca dawnych grobów znajdują się także w dawnej kwaterze, pod obecnymi kwaterami M, MII i ŁII.
Pomnik ma być budowany w dwóch etapach. W etapie I zabudowana została północno-zachodnia część kwatery „Ł” o powierzchni 451,8 m². W przyszłości, po usunięciu grobów z południowo-wschodniej części kwatery, łączna powierzchnia zagospodarowanego przez Panteon terenu wyniesie 1106 m². Panteon-Mauzoleum zbudowany został w I etapie. Teren zagospodarowany w II etapie będzie składał się z małej architektury (ławeczki i drzewa na kratownicy będącej przedłużeniem pomnika).
Pomnik składa się z 24 kamiennych (jasnoszary granit) prostopadłościennych bloków-filarów wydzielających z „Łączki” kwadratowy plac (20 bloków w obwodzie o boku 6 bloków i 4 bloki wewnątrz placu). Każdy element kolumnady ma 3,9 m wysokości i podstawę 1,5×1,5 m. Między niektórymi blokami wstawiono tej samej wysokości wypełnienia również pokryte jasnoszarym granitem (łącznie 7), tworzące z nimi od strony wewnętrznego placyku jednolitą elewację. W każdym bloku oraz wypełnieniu znajduje się 10 komór grobowych, każda zamknięta płytą grobową (od strony wewnętrznego placyku) o wymiarach 51,5×61,5 cm.
Powstałą w ten sposób przestrzeń przykrywa na wysokości 3,4 m ażurowa krata wypełniająca moduł układu między filarami. Wewnątrz placu znajdują się cztery niskie prostopadłościenne bloki, spełniające funkcję ławeczek.
W jednym z bloków elewacji południowo-zachodniej wycięty jest wklęsły krzyż z czarnej stali pełnej wysokości bloku. W tym bloku nie będzie urn.
Każdemu pochowanemu poświęcona jest granitowa płyta z inskrypcją i godłem Polski wykonanym ze stali. W sumie jest 300 miejsc na pochówki szczątków: 240 miejsc na groby osób zidentyfikowanych z miejscem (stalową niszą o wymiarach 10×61,5×10 cm) na znicz lub wiązankę kwiatów i 60 miejsc na niezidentyfikowane szczątki (te miejsca są na wysokości ponad 270 cm).
Na elewacji południowo-zachodniej znajduje się przestrzenny element rzeźbiarski z dużą płaskorzeźbą orła. Główna inskrypcja, poniżej płaskorzeźby orła, ma treść:
Na sąsiednich cokołach tej elewacji znajdują się:
Elewacja ta jest miejscem, które przewidziano na składanie kwiatów podczas głównych uroczystości.
Historia.
Pierwszy pomnik na Łączce został wzniesiony w 1991 roku. Miał formę symbolicznej ściany pamięci: fragmentu ceglanego muru z wyciętą literą „V” i tabliczkami z nazwiskami osób zamordowanych w więzieniu mokotowskim. Pomnik ten został rozebrany w 2013 roku w związku z realizacją prac ekshumacyjnych na terenie Łączki. W latach 2013–2015 w okresach, gdy nie były prowadzone tu prace, usypywano z kamieni zbiorową mogiłę, na i wokół której umieszczano krzyże, znicze i kwiaty.
Wybór projektu i budowa pomnika.
W grudniu 2014 roku Rada Ochrony Pamięci Walk i Męczeństwa (ROPWiM) przy współudziale Stowarzyszenia Architektów Polskich rozpisała konkurs na opracowanie koncepcji architektonicznej Panteonu-Mauzoleum ofiar zbrodni komunistycznych zlokalizowanego na kwaterze „Ł” Cmentarza Wojskowego na Powązkach w Warszawie.
Konkurs na projekt pomnika nie został rozstrzygnięty ("vide" sekcja „Kontrowersje”). 3 kwietnia 2015 roku ROPWiM opublikowała na swojej stronie internetowej komunikat o następującej treści: "Po przeanalizowaniu wybranych opracowań złożonych na nierozstrzygnięty Konkurs na koncepcję architektoniczną Panteonu-Mauzoleum ofiar zbrodni komunistycznych zlokalizowanego na kwaterze Ł Cmentarza Wojskowego na Powązkach w Warszawie, które otrzymały rekomendację Sądu Konkursowego, Rada Ochrony Pamięci Walk i Męczeństwa przeprowadziła negocjacje z zespołami autorskimi. W efekcie tych działań, po odniesieniu się przez zespoły autorskie do zgłoszonych korekt i warunków wykonania zadania, Rada Ochrony Pamięci Walk i Męczeństwa podjęła decyzję o wyborze koncepcji, będącej podstawą do realizacji inwestycji, autorstwa Jana Kuki i Michała Dąbka (praca o numerze konkursowym 013)".
Inwestor, zamawiająca pomnik ROPWiM opublikowała 29 maja 2015 roku Specyfikację Istotnych Warunków Zamówienia na „budowę Panteonu-Mauzoleum ofiar zbrodni komunistycznych zlokalizowanego na Kwaterze „Ł” Cmentarza Wojskowego na Powązkach w Warszawie I Etap)”. W ramach publicznego przetargu wpłynęła jedna oferta, która spełniała jego warunki. 17 czerwca 2015 roku dokonano wyboru wykonawcy, zostało nim konsorcjum w składzie Granity Skwara Group s.c. i ZKR Sp. z o.o..
Uroczystość odsłonięcia.
Pomnik został odsłonięty 27 września 2015 roku w ramach uroczystości związanych z obchodami Dnia Polskiego Państwa Podziemnego i Armii Krajowej – 76. rocznicy powołania Służby Zwycięstwu Polski (27 września 1939 roku). Obchody rozpoczęły się o godz. 10:00 na placu marszałka Józefa Piłsudskiego w Warszawie, w pobliżu Grobu Nieznanego Żołnierza, żałobną mszą świętą z pełnym ceremoniałem wojskowym i udziałem najwyższych władz RP celebrowaną przez biskupa polowego Wojska Polskiego gen. bryg. Józefa Guzdka. Biskup powiedział o żołnierzach wyklętych: "chociaż stracili życie, wygrali walkę z niepamięcią". W uroczystościach wzięli udział m.in.: premier Ewa Kopacz, wicepremier i minister obrony narodowej Tomasz Siemoniak, minister kultury Małgorzata Omilanowska, szef KPRM Jacek Cichocki, sekretarz stanu w Kancelarii Prezydenta RP Maciej Łopiński, wiceprezydent Warszawy Jarosław Jóźwiak, wojewoda mazowiecki Jacek Kozłowski, prezes IPN Łukasz Kamiński i sekretarz ROPWiM Andrzej Kunert. Trumny (pięć z nich udekorowanych wstęgami Orderu Wojennego Virtuti Militari) zostały następnie przewiezione w kondukcie żałobnym na „Łączkę”. O godz. 12:30 nastąpiło uroczyste odsłonięcie Panteonu. Podsekretarz stanu w Kancelarii Prezydenta RP Wojciech Kolarski odczytał list prezydenta Andrzeja Dudy, przemawiali Ewa Kopacz i Andrzej Kunert.
Prezydent Andrzej Duda napisał m.in.: "Miejsce, w którym dzisiaj się Państwo spotykają – powązkowska „Łączka” – to jeden z najbardziej wymownych symboli III Rzeczypospolitej. Tutaj przez blisko siedemdziesiąt lat spoczywały szczątki żołnierzy naszego ostatniego powstania: powstania antykomunistycznego".
Premier Ewa Kopacz mówiła m.in.: "Żołnierze Wyklęci zapłacili za służbę RP cenę życia". Jej wystąpieniu towarzyszyły gwizdy.
Następnie złożono szczątki pomordowanych w Panteonie. Uroczystości zostały zakończone apelem pamięci, salwą honorową i złożeniem kwiatów.
Pochowani w Panteonie.
Prace archeologiczno-ekshumacyjne w kwaterze „Ł” na cmentarzu Powązkowskim rozpoczęto latem 2012 roku. Do dnia odsłonięcia pomnika ekshumowano w tym miejscu 198 osób. We wrześniu 2012 roku IPN razem z Pomorskim Uniwersytetem Medycznym w Szczecinie utworzył Polską Bazę Genetyczną Ofiar Totalitaryzmów. Do dnia odsłonięcia pomnika udało się zidentyfikować 40 osób, których szczątki odnaleziono na Cmentarzu Wojskowym na Powązkach.
W dniu 22 września 2015 roku Rada Ochrony Pamięci Walk i Męczeństwa opublikowała komunikat, w którym m.in. napisano: "zgodnie z wcześniejszymi ustaleniami, które zostały potwierdzone w dniu 16 września br. podczas naszego spotkania na „Łączce” z Rodzinami Wyklętych Niezłomnych (ofiar reżimu komunistycznego, wyekshumowanych na „Łączce” i zidentyfikowanych) i następnie tego samego dnia podczas Ich spotkania z Prezydentem RP Andrzejem Dudą – 27 września na Cmentarzu Wojskowym na Powązkach w Warszawie odbył się uroczysty pogrzeb 35 spośród 40 zidentyfikowanych osób".
Osoby pochowane w Panteonie w dniu odsłonięcia pomnika to:
Kolejne ofiary będą chowane w Panteonie w miarę ich ekshumacji i identyfikacji.
Kontrowersje.
Panteon był przedmiotem kilku kontrowersji:

</doc>
<doc id="3552766" url="https://pl.wikipedia.org/wiki?curid=3552766" title="Mroczkokształtne">
Mroczkokształtne

Mroczkokształtne (Vespertilioniformes) – podrząd ssaków z rzędu nietoperzy (Chiroptera).
Systematyka.
Do podrzędu należą następujące nadrodziny:

</doc>
<doc id="3552768" url="https://pl.wikipedia.org/wiki?curid=3552768" title="Klawesyn DML 306">
Klawesyn DML 306

"Klawesyn" DML-306 − radioodbiornik monofoniczny, ostatni typ stołowego radioodbiornika lampowego produkowany przez Diorę w latach 1972−1975. Układowo zbliżony do odbiorników DML-301, DML-302, DML-351 i "Harfa".
Opis odbiornika.
Odbiornik Klawesyn zbudowany był na lampach elektronowych ECC85 (wzmacniacz w. cz. i mieszacz samowzbudny dla toru UKF), ECH81 (mieszacz i heterodyna dla AM, wzmacniacz p. cz. dla UKF), EBF89 (wzmacniacz p. cz. dla AM i UKF, detektor AM) i ECL86 (przedwzmacniacz i wzmacniacz mocy m.cz.). Ponadto wyposażony był w 2 diody "DOG 58" (w układzie detektora UKF) i dwupołówkowy prostownik selenowy "SPS-6B-250-C-85". Pozwalał on na odbiór na czterech zakresach fal radiowych (D, S, K, U). Głowica UKF strojona indukcyjnie. Oprócz odbioru sygnału radiowego odbiornik umożliwiał również podłączenie magnetofonu lub gramofonu z wkładką krystaliczną, a także zewnętrznego głośnika o impedancji 4 omów. Wyłącznik sieciowy, inaczej niż w większości odbiorników stołowych, zintegrowano z potencjometrem od barwy dźwięku, a nie potencjometrem głośności. Zakresy przełączane przełącznikami typu "isostat". Osobna regulacja dla toru FM i AM.
Obudowa odbiornika drewniana, pokryta okleiną mahoniową bądź orzechową, atrapy głośnika wykonane z tkaniny dźwiękoprzepuszczalnej, bądź z tworzyw sztucznych (ułożonych w formie pionowych listewek). Skalę podświetlały 2 żarówki zasilane napięciem 6,5 V o mocy 1,27 W. Część odbiorników była wyposażana w importowany z Czechosłowacji głośnik Tesla "ARO 567" (zamiast produkowanego przez Tonsil "GD 16/3/3") i węgierski kondensator elektrolityczny Elmmko (zamiast krajowych elektrolitów Elwa). Obudowa "Klawesyna" jest wymiarowo identyczna z równolegle produkowanym odbiornikiem tranzystorowym "Fagot".
"Klawesyn" był dłużej produkowany niż produkowane w tym samym czasie odbiorniki "Fagot", "Jubilat" (DMT-401), "Sobótka" i "Chronos".

</doc>
<doc id="3552771" url="https://pl.wikipedia.org/wiki?curid=3552771" title="Hiszpania na Mistrzostwach Świata w Lekkoatletyce 2015">
Hiszpania na Mistrzostwach Świata w Lekkoatletyce 2015

Hiszpania na Mistrzostwach Świata w Lekkoatletyce 2015 – reprezentacja Hiszpanii podczas Mistrzostw Świata w Pekinie liczyła 40 zawodników, z których jeden zdobył złoty medal.

</doc>
<doc id="3552774" url="https://pl.wikipedia.org/wiki?curid=3552774" title="Bronisław Sylwester Górski">
Bronisław Sylwester Górski

Bronisław Sylwester Górski (ur. 31 grudnia 1892 w Warlubiu, zm. ?) – podpułkownik artylerii Wojska Polskiego.
Życiorys.
Urodził się 31 grudnia 1892 w Warlubiu jako syn Kazimierza. W czasie I wojny światowej walczył w szeregach armii niemieckiej. Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej. 19 stycznia 1921 roku został zatwierdzony z dniem 1 kwietnia 1920 roku w stopniu porucznika, w artylerii, w grupie oficerów byłej armii niemieckiej.
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 75. lokatą w korpusie oficerów artylerii, a jego oddziałem macierzystym był 7 pułk artylerii ciężkiej w Poznaniu. W latach 1923–1924 w dalszym ciągu pełnił służbę w 7 pułku artylerii ciężkiej. 31 marca 1924 roku został awansowany na kapitana ze starszeństwem z dniem 1 lipca 1923 roku i 56. lokatą w korpusie oficerów artylerii. W 1928 był oficerem samodzielnego dywizjonu artylerii przeciwlotniczej nr 7 działającego w strukturze 7 pułku artylerii ciężkiej. W kwietniu 1929 roku został przeniesiony do 29 pułku artylerii polowej w Grodnie na stanowisko pełniącego obowiązki dowódcy 1 samodzielnego dywizjonu artylerii przeciwlotniczej. W następnym roku dowodzona przez niego jednostka została przemianowana na 2 dywizjonu artylerii przeciwlotniczej. 2 grudnia 1930 roku został awansowany na majora ze starszeństwem z dniem 1 stycznia 1931 i 31. lokatą w korpusie oficerów artylerii. W marcu 1931 został zatwierdzony na stanowisku dowódcy dywizjonu. Dywizjonem dowodził do 1939 roku.
W czasie II wojny światowej dowodził 7 pułkiem artylerii przeciwlotniczej lekkiej i awansował na podpułkownika.

</doc>
<doc id="3552776" url="https://pl.wikipedia.org/wiki?curid=3552776" title="Bronisław Górski">
Bronisław Górski



</doc>
<doc id="3552778" url="https://pl.wikipedia.org/wiki?curid=3552778" title="Du swipa höger">
Du swipa höger

„Du swipa höger” – singel szwedzkiego piosenkarza Emila Berga.
Teledysk.
Tekstowy teledysk został wydany 14 czerwca 2015 roku. Teledysk do utworu wyreżyserowany przez Gustava Anderssona i Martina Hultgrena został wydany 15 lipca 2015 roku.

</doc>
<doc id="3552782" url="https://pl.wikipedia.org/wiki?curid=3552782" title="Zbigniew Zieliński (duchowny)">
Zbigniew Zieliński (duchowny)

Zbigniew Jan Zieliński (ur. 14 stycznia 1965 w Gdańsku) – polski duchowny rzymskokatolicki, doktor socjologii, biskup pomocniczy gdański w latach 2015–2022, biskup koadiutor koszalińsko-kołobrzeski w latach 2022–2023, biskup diecezjalny koszalińsko-kołobrzeski od 2023.
Życiorys.
Urodził się 14 stycznia 1965 w Gdańsku. Kształcił się w miejscowym Technikum Budowy Okrętów. W 1985 złożył egzamin dojrzałości, po czym rozpoczął studia filozoficzno-teologiczne w Gdańskim Seminarium Duchownym. W ich trakcie praktykował w Areszcie Śledczym w Gdańsku i w pallotyńskim domu opieki społecznej dla osób upośledzonych w Gdańsku. 18 maja 1991 w bazylice Mariackiej w Gdańsku został wyświęcony na prezbitera przez biskupa diecezjalnego gdańskiego Tadeusza Gocłowskiego. Od 1995 kontynuował studia na Wydziale Kościelnych Nauk Historycznych i Społecznych Akademii Teologii Katolickiej. Uzyskał licencjat z katolickiej nauki społecznej, a także doktorat z socjologii na podstawie obronionej w 2004 dysertacji "Przekaz wartości religijnych w zreformowanej polskiej szkole publicznej po 1990 roku".
Pracował jako wikariusz w parafiach: Matki Boskiej Bolesnej w Gdańsku (1991–1999) i archikatedralnej Trójcy Świętej w Gdańsku (1999–2000) oraz jako proboszcz w parafiach: św. Michała Archanioła w Sopocie (2004–2007), archikatedralnej Trójcy Świętej w Gdańsku (2007–2014) i konkatedralnej Wniebowzięcia Najświętszej Maryi Panny w Gdańsku (2014–2015). Ponadto w 2007 pełnił funkcję dziekana dekanatu Sopot, a w latach 2007–2014 dziekana dekanatu Gdańsk Oliwa. W latach 2000–2008 był dyrektorem wydziału duszpasterskiego gdańskiej kurii. Wszedł w skład rady duszpasterskiej, rady kapłańskiej, kolegium konsultorów i rady ds. ekonomicznych. Był kapelanem Zakładu Karnego w Gdańsku-Przeróbce, duszpasterzem m.in. studentów, leśników i Kościelnej Służby Mężczyzn „Semper Fidelis”. Brał udział w przygotowaniach wizyty papieskiej w Trójmieście w 1999, a także w pracach III Synodu Gdańskiego. Był odpowiedzialny za trwającą sześć lat peregrynację obrazu Jezusa Miłosiernego po archidiecezji i renowację zabytkowych kościołów. W 2005 został kanonikiem honorowym kapituły katedralnej, w 2008 prałatem kapitulnym, a w latach 2013–2014 pełnił funkcję prepozyta kapituły katedralnej w Gdańsku. W 2007 otrzymał godność kapelana Jego Świątobliwości. W Gdańskim Seminarium Duchownym objął wykłady z teologii pastoralnej, a na Uniwersytecie Gdańskim wykłady z socjologii religii.
26 września 2015 papież Franciszek mianował go biskupem pomocniczym archidiecezji gdańskiej ze stolicą tytularną Medeli. Święcenia biskupie otrzymał 24 października 2015 w bazylice archikatedralnej Trójcy Świętej w Gdańsku-Oliwie. Udzielił mu ich Sławoj Leszek Głódź, arcybiskup metropolita gdański, w asyście arcybiskupa Celestina Migliorego, nuncjusza apostolskiego w Polsce, i Tadeusza Gocłowskiego, arcybiskupa seniora gdańskiego. Jako zawołanie biskupie przyjął słowa „"Ut unum sint"” ("Aby byli jedno").
10 marca 2022 papież Franciszek przeniósł go na urząd biskupa koadiutora diecezji koszalińsko-kołobrzeskiej, który objął 16 marca 2022. 2 lutego 2023, po przyjęciu przez papieża rezygnacji biskupa Edwarda Dajczaka, objął kanonicznie urząd biskupa diecezjalnego. Ingres do katedry Niepokalanego Poczęcia Najświętszej Maryi Panny w Koszalinie odbył 4 marca 2023, a dzień później do bazyliki konkatedralnej Wniebowzięcia Najświętszej Maryi Panny w Kołobrzegu.
W Konferencji Episkopatu Polski został członkiem Rady ds. Społecznych. W 2022 był współkonsekratorem podczas sakry biskupa pomocniczego gdańskiego Piotra Przyborka.

</doc>
<doc id="3552783" url="https://pl.wikipedia.org/wiki?curid=3552783" title="Lekkoatletyka na Letnich Igrzyskach Olimpijskich 1920 – pięciobój lekkoatletyczny mężczyzn">
Lekkoatletyka na Letnich Igrzyskach Olimpijskich 1920 – pięciobój lekkoatletyczny mężczyzn



</doc>
<doc id="3552784" url="https://pl.wikipedia.org/wiki?curid=3552784" title="Grobowniki">
Grobowniki

Grobowniki (Taphozoinae) – podrodzina ssaków z rodziny upiorowatych (Emballonuridae).
Zasięg występowania.
Podrodzina obejmuje gatunki występujące w Azji, Afryce, Australii i Oceanii.
Systematyka.
Do podrodziny należą dwa występujące współcześnie rodzaje:
Opisano również dwa rodzaje wymarłe:

</doc>
<doc id="3552787" url="https://pl.wikipedia.org/wiki?curid=3552787" title="Kropki (gra 1967)">
Kropki (gra 1967)

Kropki (ang. "Sprouts") – wymyślona w 1967 r. przez Johna Hortona Conwaya i Mike'a Patersona dwuosobowa gra z użyciem kartki, która polega na łączeniu kropek za pomocą linii.
Zasady.
Grę rozpoczyna się od ustalenia liczby kropek, które zostaną narysowane na kartce. Następnie gracze wykonują ruchy zgodnie z następującymi zasadami:
Zwycięzcą jest ten z graczy, który wykona ostatni możliwy ruch.

</doc>
<doc id="3552791" url="https://pl.wikipedia.org/wiki?curid=3552791" title="Lista odcinków serialu The Affair">
Lista odcinków serialu The Affair

Poniżej znajduje się lista odcinków serialu telewizyjnego The Affair – emitowanego przez amerykańską stację telewizyjną Showtime od 12 października 2014 roku do 27 października 2019 roku. Powstało 5 serii, które łącznie składają się z 53 odcinków. W Polsce serial jest dostępny w usłudze +Seriale od 1 listopada 2014 roku.
Sezon 3 (2016-2017).
10 grudnia 2014 roku, stacja Showtime zamówiła trzeci sezon serialu
Sezon 4 (2017/2018).
11 stycznia 2017 roku, stacja Showtime ogłosiła oficjalnie przedłużenie serialu o czwarty sezon.

</doc>
<doc id="3552794" url="https://pl.wikipedia.org/wiki?curid=3552794" title="Paweł Grzegorczyk (prawnik)">
Paweł Grzegorczyk (prawnik)

Paweł Jan Grzegorczyk (ur. 6 lutego 1977 w Poznaniu) – polski prawnik, profesor nauk prawnych, specjalista w zakresie postępowania cywilnego, profesor nadzwyczajny Uniwersytetu im. Adama Mickiewicza w Poznaniu.
Życiorys.
Stopień doktorski uzyskał w 2005 na podstawie pracy pt. "Jurysdykcja krajowa w procesie w sprawach z zakresu prawa własności przemysłowej" (promotorem był Feliks Zedler). Habilitował się w 2012 na podstawie oceny dorobku naukowego i rozprawy "Immunitet państwa w postępowaniu cywilnym". Jego praca doktorska i habilitacyjna zdobyły pierwsze miejsca w corocznym konkursie czasopisma „Państwa i Prawa”. W 2021 otrzymał tytuł profesora nauk prawnych.
Pracuje jako profesor nadzwyczajny w Zakładzie Postępowania Cywilnego Wydziału Prawa i Administracji UAM. Sędzia Sądu Najwyższego (od 2017) oraz członek zespołu prawa procesowego cywilnego Komisji Kodyfikacyjnej Prawa Cywilnego przy Ministrze Sprawiedliwości.

</doc>
<doc id="3552795" url="https://pl.wikipedia.org/wiki?curid=3552795" title="Konfiguracja sieci logistycznej">
Konfiguracja sieci logistycznej

Konfiguracja sieci logistycznej – struktura punktów i dróg, przez którą produkty logistyczne przepływają od źródeł wydobycia surowców do miejsc podaży tych produktów. Konfiguracja wymaga określenia, ile wystąpi tych punktów i dróg, gdzie będą zlokalizowane, jaki rodzaj transportu będzie użyty, jakie magazyny zostaną wykorzystane oraz które produkty będą przemieszczane. Oznacza to, iż ze względu na charakterystykę produktów logistycznych mogą wystąpić różne konfiguracje sieci, nawet w odniesieniu tylko do jednego producenta różnych produktów. Aspekt przestrzenny konfiguracji sieci dotyczy geograficznie wyznaczonych miejsc lokalizacji fabryk, magazynów, detalu, a aspekt czasowy oznacza czas dostawy produktu logistycznego do odbiorcy.
Celami konfiguracji sieci są:

</doc>
<doc id="3552799" url="https://pl.wikipedia.org/wiki?curid=3552799" title="Saccolaimus">
Saccolaimus



</doc>
<doc id="3552803" url="https://pl.wikipedia.org/wiki?curid=3552803" title="Tadeusz Kolasiński (oficer lekarz)">
Tadeusz Kolasiński (oficer lekarz)

Tadeusz Henryk Kolasiński (ur. 28 października 1874 w Bolechowie, zm. 6 grudnia 1939 w Sanoku) – doktor wszech nauk lekarskich, podpułkownik lekarz służby zdrowia Wojska Polskiego.
Życiorys.
Tadeusz Henryk Kolasiński urodził się 28 października 1874 w Bolechowie. Był synem Tomasza (adwokat, c. k. radca wyższego sądu krajowego, zm. w czerwcu 1910 w Bolechowie w wieku 69 lat) i Marii oraz bratem Anny (zm. 1920, żona sędziego w Samborze, Władysława Józefa Donichta).
Od końca lat 80. uczył się w C. K. Gimnazjum Arcyksiężniczki Elżbiety w Samborze, gdzie w 1893 ukończył ostatnią VIII klasę. Od 1893 do 1898 odbył studia medyczne na Uniwersytecie Jagiellońskim. Na tej uczelni w czerwcu 1904 uzyskał stopień doktora wszech nauk lekarskich. Był lekarzem internistą i specjalizował się w chorobach wewnętrznych. Około 1905/1906 figurował na liście lekarzy w Krakowie. Od 1 października 1905 do 30 listopada 1909 był asystentem w ogrodzie botanicznym w ramach Zakładu Chemicznego II na Wydziale Filozoficznym Uniwersytetu Jagiellońskiego.
Rozpoczął służbę wojskową w c. k. Obronie Krajowej. Został awansowany na stopień zastępcy asystenta lekarza w grupie nieaktywnych z dniem 16 grudnia 1909. W tym roku był oficerem przydzielonym do 16 pułku piechoty Obrony Krajowej w Krakowie. Jako oficer tej jednostki na początku czerwca 1910 został mianowany przez Franciszka Józefa na stopień nadlekarza ("Oberarzt") z dniem 1 czerwca 1910. Potem służył jako lekarz w 24 pułku piechoty Obrony Krajowej w Wiedniu w 1911, a później w 37 pułku piechoty Obrony Krajowej w Gravosa. Wiosną 1912 jako starszy lekarz został mianowany na stopień lekarza pułkowego ("Regimentsarzt") z dniem 1 maja 1912. Podczas I wojny światowej do 1918 nadal pozostawał oficerem 37 pułku piechoty (od 1917 jako "37 Schützen-Regimenter Gravosa"). Według stanu z czerwca 1916 był przydzielony z tej jednostki do batalionu piechoty 11/70. Na początku września 1917 informowano w prasie, że przybywa ranny w szpitalu obrony krajowej w Linzu.
Po odzyskaniu przez Polskę niepodległości wstąpił do Wojska Polskiego. W stopniu kapitana służył w szpitalu załogi w Cieszynie podczas wojny polsko-czechosłowackiej, trwającej na przełomie stycznia i lutego 1919. Po najeździe Czechów wraz z częścią załogi szpitala wycofał się do Skoczowa, gdzie mieściło się Dowództwo Frontu. Podczas walk nad Wisłą kierował rodzajem szpitala polowego, zorganizowanym w szkole w Skoczowie. Po zawieszeniu broni i wkroczeniu wojsk polskich do Cieszyna był następcą ppłk. dr. Oktawiana Leliwy-Pileckiego na stanowisku komendanta szpitala, a potem sam został zastąpiony przez kpt. dr. Kazimierza Woynarowskiego. Formalnie został przyjęty do Wojska Polskiego dekretem Naczelnego Wodza Józefa Piłsudskiego z 6 lutego 1919 i zatwierdzony w randze kapitana lekarza. Później został awansowany na stopień podpułkownika lekarza w korpusie oficerów sanitarnych ze starszeństwem z dniem 1 czerwca 1919. W pierwszej połowie lat 20. był oficerem nadetatowym 10 batalionu sanitarnego w Przemyślu, a w 1924 pełnił funkcję starszego lekarza 38 pułku piechoty w tym samym mieście. Później został przeniesiony w stan spoczynku. Do połowy lat 20. zamieszkiwał w Przemyślu, skąd przeniósł się wówczas do Sanoka i tam osiadł na kolejne lata jako emerytowany oficer. W 1934 jako podpułkownik lekarz korpusu oficerów sanitarnych w stanie spoczynku był w kadrze zapasowej oficerów administracji i sanitarnych 10 Szpitala Okręgowego i był wówczas przydzielony do Powiatowej Komendy Uzupełnień Sanok. Był lekarzem w Sanoku do końca istnienia II Rzeczypospolitej w 1939.
W 1924 ofiarował do działu przyrody Muzeum Towarzystwa Przyjaciół Nauk w Przemyślu zbiory śluzowców znalezione w lasach sanockich. W Sanoku zamieszkiwał przy ulicy Bartosza Głowackiego 8. Zmarł w tym mieście 6 grudnia 1939. Został pochowany na cmentarzu przy ulicy Jana Matejki w Sanoku.
Odznaczenia.
austro-węgierskie

</doc>
<doc id="3552804" url="https://pl.wikipedia.org/wiki?curid=3552804" title="Tadeusz Kolasiński">
Tadeusz Kolasiński



</doc>
<doc id="3552805" url="https://pl.wikipedia.org/wiki?curid=3552805" title="Al-Hajdżana">
Al-Hajdżana

Al-Hajdżana (arab. الهيجانة) – miejscowość w Syrii, w muhafazie Damaszek. W 2004 roku liczyła 8138 mieszkańców.

</doc>
<doc id="3552807" url="https://pl.wikipedia.org/wiki?curid=3552807" title="Stanton under Bardon">
Stanton under Bardon

Stanton under Bardon – wieś i civil parish w Anglii, w Leicestershire, w dystrykcie Hinckley and Bosworth. W 2011 civil parish liczyła 634 mieszkańców. Stanton under Bardon jest wspomniana w Domesday Book (1086) jako "Stantone".

</doc>
<doc id="3552809" url="https://pl.wikipedia.org/wiki?curid=3552809" title="Taphozous">
Taphozous



</doc>
<doc id="3552810" url="https://pl.wikipedia.org/wiki?curid=3552810" title="Ajn asz-Szara">
Ajn asz-Szara

Ajn asz-Szara – wieś w Syrii, w muhafazie Damaszek. W 2004 roku liczyła 659 mieszkańców.

</doc>
<doc id="3552811" url="https://pl.wikipedia.org/wiki?curid=3552811" title="Taphozous longimanus">
Taphozous longimanus



</doc>
<doc id="3552813" url="https://pl.wikipedia.org/wiki?curid=3552813" title="Henderson (Nebraska)">
Henderson (Nebraska)

Henderson – miasto w Stanach Zjednoczonych, w stanie Nebraska, w hrabstwie York.

</doc>
<doc id="3552815" url="https://pl.wikipedia.org/wiki?curid=3552815" title="Arna">
Arna

Arna (arab. عرنة) – miejscowość w Syrii, w muhafazie Damaszek. W 2004 roku liczyła 3146 mieszkańców.

</doc>
<doc id="3552819" url="https://pl.wikipedia.org/wiki?curid=3552819" title="Włodzimierz Głodowski">
Włodzimierz Głodowski

Włodzimierz Stanisław Głodowski (ur. 6 listopada 1962) – polski prawnik, doktor habilitowany nauk prawnych, specjalizuje się w postępowaniu cywilnym, nauczyciel akademicki Uniwersytetu im. Adama Mickiewicza w Poznaniu.
Życiorys.
Absolwent Wydziału Rolniczego Akademii Rolniczej im. Augusta Cieszkowskiego w Poznaniu (1986) oraz Wydziału Prawa i Administracji Uniwersytetu im. Adama Mickiewicza w Poznaniu (1990). W 1999 otrzymał stopień doktorski na podstawie pracy pt. "Pozycja prawna wierzyciela w postępowaniu upadłościowym," której promotorem był profesor Feliks Zedler. Habilitował się w 2015 roku na podstawie oceny dorobku naukowego i rozprawy "Skarga o uchylenie wyroku sądu polubownego". 
Pracownik Wydziału Prawa i Administracji UAM od 1990 roku, początkowo jako asystent w Katedrze Prawa Rolnego, obecnie jako adiunkt w Zakładzie Postępowania Cywilnego. W 1992 roku zdał egzamin sędziowski przy Sądzie Okręgowym w Poznaniu oraz egzamin radcowski w Okręgowej Izbie Radców Prawnych w Poznaniu.

</doc>
<doc id="3552820" url="https://pl.wikipedia.org/wiki?curid=3552820" title="Hina">
Hina

Hina (arab. حينة) – miejscowość w Syrii, w muhafazie Damaszek. W 2004 roku liczyła 1524 mieszkańców.

</doc>
<doc id="3552822" url="https://pl.wikipedia.org/wiki?curid=3552822" title="Upiory (podrodzina ssaków)">
Upiory (podrodzina ssaków)

Upiory (Emballonurinae) – podrodzina ssaków z rodziny upiorowatych (Emballonuridae).
Zasięg występowania.
Podrodzina obejmuje gatunki występujące w Afryce, Ameryce, Azji i Australii.
Systematyka.
Do podrodziny należą następujące plemiona:

</doc>
<doc id="3552823" url="https://pl.wikipedia.org/wiki?curid=3552823" title="Nazimek">
Nazimek



</doc>
<doc id="3552824" url="https://pl.wikipedia.org/wiki?curid=3552824" title="Mesquite (Nevada)">
Mesquite (Nevada)

Mesquite – miasto w Stanach Zjednoczonych, w stanie Nevada, w hrabstwie Clark
Miasto leży w dolinie Virgin River. Większość miasta leży w północno-wschodnim narożniku hrabstwa Clark, jednak zaczyna się ono rozprzestrzeniać na sąsiednie hrabstwo Lincoln. Od wschodu znajduje się granica stanowa z Arizoną. Przez miasto przechodzi Autostrada międzystanowa nr 15, wiodąca z Salt Lake City do Las Vegas i dalej do Los Angeles.

</doc>
<doc id="3552825" url="https://pl.wikipedia.org/wiki?curid=3552825" title="Nikoloz Ckitiszwili">
Nikoloz Ckitiszwili

Nikoloz Ckitiszwili (gruz. ნიკოლოზ ცქიტიშვილი; ur. 14 kwietnia 1983 w Tbilisi) – gruziński koszykarz, występujący na pozycjach skrzydłowego oraz środkowego, aktualnie zawodnik Bejrut Club.
25 września 2015 roku podpisał umowę z zespołem Los Angeles Clippers. Nieco ponad 2 tygodnie później, 11 października związał się z chińskim klubem Fujian Sturgeons.
29 grudnia 2017 został zawodnikiem libańskiego Byblos Sporting Club.
8 stycznia 2019 podpisał umowę z libańskim Bejrut Club.

</doc>
<doc id="3552826" url="https://pl.wikipedia.org/wiki?curid=3552826" title="Nikoloz Tskitishvili">
Nikoloz Tskitishvili



</doc>
<doc id="3552830" url="https://pl.wikipedia.org/wiki?curid=3552830" title="Andrzej Jarocha">
Andrzej Jarocha

Andrzej Medard Jarocha – polski prawnik, radca prawny, doktor habilitowany nauk prawnych, specjalizuje się w postępowaniu cywilnym, nauczyciel akademicki Uniwersytetu im. Adama Mickiewicza w Poznaniu.
Życiorys.
W 2000 otrzymał stopień doktorski na podstawie pracy pt. "Sytuacja prawna nadzorcy sądowego w postępowaniu układowym" (promotorem był Feliks Zedler). Habilitował się w 2012 na podstawie oceny dorobku naukowego i rozprawy "Powództwo o stwierdzenie nieważności uchwały wspólników spółki". Pracuje jako adiunkt w Zakładzie Postępowania Cywilnego na Wydziale Prawa i Administracji UAM. Jest arbitrem Sądu Izby Domów Maklerskich w Warszawie. W pracy badawczej zajmuje się m.in. takimi zagadnieniami jak: postępowanie egzekucyjne, postępowanie upadłościowe oraz powództwa cywilne oparte na przepisach kodeksu spółek handlowych. 

</doc>
<doc id="3552831" url="https://pl.wikipedia.org/wiki?curid=3552831" title="Renato Sobral">
Renato Sobral

Renato da Cunha Sobral (ur. 7 września 1975 w Rio de Janeiro) – brazylijski zawodnik brazylijskiego jiu-jitsu oraz mieszanych sztuk walki w latach 1997-2013. Były mistrz Strikeforce z 2008 roku. Posiadacz czarnego pasa w brazylijskim jiu-jitsu (II dan) oraz w luta livre. W czasie swojej kariery walczył w takich organizacjach jak RINGS, UFC, Cage Rage czy Bellator MMA.
Kariera MMA.
RINGS.
W MMA (ówcześnie nazywane w Brazylii vale tudo) zadebiutował 27 września 1997 na jednym z lokalnych turniejów który wygrał. W lipcu 1999 wygrał jeszcze jeden brazylijski turniej vale tudo po czym wyjechał do Japonii walcząc dla Fighting Network Rings, gdzie w październiku 1999 wygrał turniej eliminacyjny lecz w lutym 2000 na finałowym turnieju RINGS King of Kings uległ w ostatnim pojedynku Danowi Hendersonowi. W RINGS walczył do 2001 pokonując m.in. Kiyoshi Tamure, Michaiła Iluchina, Travisa Fultona oraz Tsuyoshi Kōsake, a przegrywał z Valentijnem Overeemem i ze wschodzącą gwiazdą MMA Fiodorem Jemieljanienko.
UFC.
Od 2000 do 2002 toczył pojedynki w amerykańskim Ultimate Fighting Championship. Przez dwa lata stoczył cztery pojedynki (bilans 2-2) – wygrane nad byłym mistrzem UFC Mauricem Smithem oraz Elvisem Sinosicem i dwie dotkliwe porażki z Kevinem Randlemanem i Chuckiem Liddellem.
IFC i Cage Rage.
Od porażki z Liddellem walczył na mniejszych galach. W tym czasie wygrał m.in. mocno obsadzony turniej IFC: Global Domination (6 września 2003) pokonując jednego wieczoru kolejno: Trevora Prangleya, Maurício Rue i w finale Jeremiego Horna. Od 2004 do 2005 walczył w Anglii na tamtejszych galach Cage Rage, gdzie poddał m.in. Francuza Cyrille'a Diabaté.
Ponowny angaż w UFC.
Po serii sześciu zwycięstw ponownie związał się z UFC. W latach 2005–2007 stoczył tamże sześć pojedynków (4-2). Po passie trzech zwycięstw z rzędu w organizacji (poddając m.in. Chaela Sonnena) otrzymał szansę walki o pas mistrzowski w wadze półciężkiej z Liddellem lecz ostatecznie uległ mu ponownie przez TKO. W sierpniu 2007 na UFC 74 poddał efektownym duszeniem rękoma tzw. "anakondą" Davida Heatha lecz mimo odklepania przez rywala duszenia oraz interwencji sędziego który chciał przerwać pojedynek, Babalu przeciągnął duszenie. Po tym niesportowym zachowaniu włodarze UFC postanowili ukarać Brazylijczyka natychmiastowym zwolnieniem z organizacji.
Affliction i Strikeforce.
Po wyrzuceniu z UFC walczył na galach Affliction notując dwa zwycięstwa m.in. nad Rameau Thierry Sokoudjou. Równocześnie toczył walki dla głównego konkurenta UFC - Strikeforce. 21 listopada 2008 poddał Bobba Southwortha i został nowym mistrzem Strikeforce w wadze półciężkiej, pas jednak stracił już w pierwszej obronie na rzecz Holendra Gegarda Mousasiego. W Strikeforce stoczył jeszcze dwie walki - wygraną z Robbiem Lawlerem i przegraną w rewanżu z Hendersonem po czym został wolnym agentem. W 2013 był związany z Bellator MMA, gdzie wziął udział w dwóch turniejach wagi półciężkiej lecz dwukrotnie jego rywalizacja kończyła się na pierwszym pojedynku. Po przegranej walce z Jacobem Noe postanowił zakończyć karierę.
Osiągnięcia.
Mieszane sztuki walki:
Amatorskie zapasy:
Brazylijskie jiu-jitsu:

</doc>
<doc id="3552833" url="https://pl.wikipedia.org/wiki?curid=3552833" title="Aszot Barseghian">
Aszot Barseghian

Aszot Barseghian, orm. Աշոտ Բարսեղյան, ros. Ашот Яковлевич Барсегян, "Aszot Jakowlewicz Barsiegian" (ur. 5 maja 1964 w Erywaniu, Armeńska SRR) – ormiański piłkarz, grający na pozycji napastnika, trener piłkarski.
Kariera piłkarska.
Kariera klubowa.
W 1982 rozpoczął karierę piłkarską w Olimpii Artaszat. Potem występował w klubach Iskra Erywań, Lori Wanadzor, Prometej Erywań, Ararat-2 Erywań, Spitak FA i Bananc Kotajk. W sezonach 1994/95 i 1995/96 bronił barw libańskiego Homenmenu Bejrut. Latem 1996 przeniósł się do Sagesse Bejrut, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w latach 2003-2005 pomagał trenować rodzimy klub Bananc Erywań, a latem 2005 stał na czele klubu. Po zakończeniu sezonu w końcu maja 2006 przeniósł się do Kilikii Erywań. W 2007 powrócił do Banancu, gdzie pracował jako asystent trenera. Po zwolnieniu Armena Giulbudaghianca jesienią 2009 tymczasowo prowadził Bananc do znalezienia nowego trenera. W styczniu 2010 po mianowaniu na głównego trenera Banancu Stewicy Kuzmanowskiego powrócił do obowiązków asystenta klubu. Ale już w lutym 2010 roku został głównym trenerem drugiej drużyny, którą prowadził do maja 2011, a potem pracował jako asystent. Od 2010 również pomagał trenować juniorską reprezentację Armenii. W lutym 2015 został mianowany na głównego trenera Gandzasara Kapan.

</doc>
<doc id="3552834" url="https://pl.wikipedia.org/wiki?curid=3552834" title="Hausz Arab">
Hausz Arab

Hausz Arab (arab. حوش عرب) – miejscowość w Syrii, w muhafazie Damaszek. W 2004 roku liczyła 2073 mieszkańców.

</doc>
<doc id="3552835" url="https://pl.wikipedia.org/wiki?curid=3552835" title="Carlin (miasto)">
Carlin (miasto)

Carlin – miasto w Stanach Zjednoczonych, w stanie Nevada, w hrabstwie Elko.

</doc>
<doc id="3552837" url="https://pl.wikipedia.org/wiki?curid=3552837" title="Wells (Nevada)">
Wells (Nevada)

Wells – miasto w Stanach Zjednoczonych, w stanie Nevada, w hrabstwie Elko.

</doc>
<doc id="3552838" url="https://pl.wikipedia.org/wiki?curid=3552838" title="Pingwin (ujednoznacznienie)">
Pingwin (ujednoznacznienie)



</doc>
<doc id="3552839" url="https://pl.wikipedia.org/wiki?curid=3552839" title="Bert-Jan Lindeman">
Bert-Jan Lindeman

Bert-Jan Lindeman (ur. 16 czerwca 1989 w Emmen) – holenderski kolarz szosowy.

</doc>
<doc id="3552840" url="https://pl.wikipedia.org/wiki?curid=3552840" title="Araz Hasanov">
Araz Hasanov



</doc>
<doc id="3552841" url="https://pl.wikipedia.org/wiki?curid=3552841" title="Pałac Królowej w Antananarywie">
Pałac Królowej w Antananarywie

Pałac Królowej, także: pałac Królowej Ranavalony I (fr. "Palais de la Reine", malg. "Rova Manjakamiadana") – królewski kompleks pałacowy (malg. "Rova") w Antananarywie, stolicy Madagaskaru, który służył jako siedziba władców z Królestwa Merina w XVII i XVIII wieku. Stanowił duchowe centrum ludu Merina. Pałac spłonął doszczętnie w 1995 roku, w 2005 pod egidą UNESCO rozpoczęta została odbudowa.
Historia.
Zbudowany na podstawie projektu szkockiego misjonarza Jamesa Camerona dla królowej Ranavalony I Okrutnej. Rozbudowany w 1867 roku podczas panowania Ranavalony II.

</doc>
<doc id="3552842" url="https://pl.wikipedia.org/wiki?curid=3552842" title="Orhan Ahmadov">
Orhan Ahmadov



</doc>
<doc id="3552843" url="https://pl.wikipedia.org/wiki?curid=3552843" title="Shahriar Mammadov">
Shahriar Mammadov



</doc>
<doc id="3552844" url="https://pl.wikipedia.org/wiki?curid=3552844" title="Taleh Mammadov">
Taleh Mammadov



</doc>
<doc id="3552845" url="https://pl.wikipedia.org/wiki?curid=3552845" title="Vitali Ilnitski">
Vitali Ilnitski



</doc>
<doc id="3552846" url="https://pl.wikipedia.org/wiki?curid=3552846" title="Evgeni Bogomolov">
Evgeni Bogomolov



</doc>
<doc id="3552849" url="https://pl.wikipedia.org/wiki?curid=3552849" title="Abuyazid Mantsigov">
Abuyazid Mantsigov



</doc>
<doc id="3552851" url="https://pl.wikipedia.org/wiki?curid=3552851" title="Branden Dawson">
Branden Dawson

Branden James Dawson (ur. 1 lutego 1993 w Gary) – amerykański koszykarz, występujący na pozycjach skrzydłowego, obecnie zawodnik Hsinchu JKO Lioneers.
21 lutego 2021 został zawodnikiem Hsinchu JKO Lioneers, występującym w lidze Tajwanu.

</doc>
<doc id="3552859" url="https://pl.wikipedia.org/wiki?curid=3552859" title="Holandia na Mistrzostwach Świata w Lekkoatletyce 2015">
Holandia na Mistrzostwach Świata w Lekkoatletyce 2015

Holandia na Mistrzostwach Świata w Lekkoatletyce 2015 – reprezentacja Holandii podczas Mistrzostw Świata w Pekinie liczyła 21 zawodników, którzy zdobyli trzy medale, w tym jeden złoty.

</doc>
<doc id="3552861" url="https://pl.wikipedia.org/wiki?curid=3552861" title="Milicja obywatelska">
Milicja obywatelska



</doc>
<doc id="3552862" url="https://pl.wikipedia.org/wiki?curid=3552862" title="Aszot Barseghjan">
Aszot Barseghjan



</doc>
<doc id="3552866" url="https://pl.wikipedia.org/wiki?curid=3552866" title="Osiedle Legionowe w Krakowie">
Osiedle Legionowe w Krakowie

Osiedle Legionowe – osiedle mieszkaniowe w Krakowie, w dzielnicy VIII Dębniki, w obrębie dzisiejszych ulic Biała Droga (w okresie budowy ul. Szwedzka Boczna), Szwedzkiej, Tynieckiej, Czechosłowackiej i Praskiej (w okresie budowy zwanej Czarodziejską).
Powstało w latach 30. i 40. XX wieku z inicjatywy spółdzielni mieszkaniowej legionistów założonej w 1930. Plan wzorcowego budynku na potrzeby osiedla wykonał w 1935 Edward Kreisler – architekci poszczególnych budynków musieli się do tego szablonu dostosować. Teren pod budowę osiedla na Dębnikach przyznano spółdzielni w 1937. W kolejnym roku powstały drogi i wodociągi na terenie osiedla. Do wybuchu wojny w 1939 powstało 17 domów, a kolejne 4 były w trakcie budowy. Większość z nich to jednopiętrowe domy w stylu funkcjonalistycznym. Charakter osiedla zmieniła zabudowa powojenna oraz przebudowa niektórych budynków.
Do najciekawszych budynków na osiedlu należą:
Zobacz też.
Pozostałe osiedla międzywojennego Krakowa:

</doc>
<doc id="3552868" url="https://pl.wikipedia.org/wiki?curid=3552868" title="Kayoko Kudo">
Kayoko Kudo



</doc>
<doc id="3552869" url="https://pl.wikipedia.org/wiki?curid=3552869" title="Alena Starodubtseva">
Alena Starodubtseva



</doc>
<doc id="3552870" url="https://pl.wikipedia.org/wiki?curid=3552870" title="Inna Trazhukova">
Inna Trazhukova



</doc>
<doc id="3552871" url="https://pl.wikipedia.org/wiki?curid=3552871" title="Kazimierz Bigo">
Kazimierz Bigo

Kazimierz Bigo (ur. 1870, zm. 1925) – po odzyskaniu przez Polskę niepodległości z 1918 pełnił funkcję dyrektora naczelnego Polskiej Krajowej Kasy Pożyczkowej.
2 maja 1922 został odznaczony Krzyżem Komandorskim Orderu Odrodzenia Polski.

</doc>
<doc id="3552872" url="https://pl.wikipedia.org/wiki?curid=3552872" title="Natalya Malysheva">
Natalya Malysheva



</doc>
<doc id="3552874" url="https://pl.wikipedia.org/wiki?curid=3552874" title="Elena Vostrikova">
Elena Vostrikova



</doc>
<doc id="3552875" url="https://pl.wikipedia.org/wiki?curid=3552875" title="Ulica Litewska w Tarnowskich Górach">
Ulica Litewska w Tarnowskich Górach

Ulica Litewska w Tarnowskich Górach – jedna z głównych ulic dzielnicy Tarnowskich Gór – Starych Tarnowic – przebiegająca przez wschodnią część osiedla „Przyjaźń”. Ma status drogi gminnej klasy Z o numerze 270 125 S.
Przebieg.
Ulica Litewska stanowi wschodnią oś komunikacyjną Osiedla Przyjaźń. Rozpoczyna się na rondzie Ks. Dr. Gustawa Klapucha i biegnie w kierunku północnym. Kończy swój bieg po 750 metrach, krzyżując się z ulicą Opatowicką, która tworzy granicę między dzielnicami Stare Tarnowice i Opatowice.
Historia.
Ulica została zbudowana w trakcie budowy Osiedla Przyjaźń w latach siedemdziesiątych i osiemdziesiątych XX wieku, przy czym polna droga łącząca Stare Tarnowice z Opatowicami pojawia się już na mapach tych okolic z końca XIX wieku, np. na mapie zalegania złóż kruczcowych w rejonie Tarnowskich Gór z 1884 roku.
Do 1990 roku ulica nosiła nazwę "ul. Jałtańska".
Obiekty i instytucje.
Przy ulicy Litewskiej znajdują się:
Ponadto przy skrzyżowaniu ul. Litewskiej i Opatowickiej znajduje się kościół Matki Boskiej Piekarskiej-Matki Sprawiedliwości i Miłości Społecznej.
Komunikacja.
Według stanu z grudnia 2022 roku ulicą Litewską kursują autobusy organizowane przez Zarząd Transportu Metropolitalnego, obsługujące następujące linie:
Przy ulicy zlokalizowana jest pętla z przystankiem autobusowym "Stare Tarnowice Litewska".
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Litewskiej zameldowanych na pobyt stały było 0 osób.

</doc>
<doc id="3552876" url="https://pl.wikipedia.org/wiki?curid=3552876" title="Anastasia Bratchikova">
Anastasia Bratchikova



</doc>
<doc id="3552877" url="https://pl.wikipedia.org/wiki?curid=3552877" title="Yulia Prontsevich">
Yulia Prontsevich



</doc>
<doc id="3552878" url="https://pl.wikipedia.org/wiki?curid=3552878" title="Iko Uwais">
Iko Uwais

Iko Uwais, urodzony jako Uwais Qorny (ur. 12 lutego 1983 w Dżakarcie) – indonezyjski aktor, kaskader i choreograf sztuk walki.
Najbardziej znany z ról w "Merantau" (2009), "Raid" (2012) i "" (2014).
Żonaty z piosenkarką Audy Item od 2012. Mają córkę Atreya Syahla Putri Uwais.
Kariera.
Został zauważony przez reżysera Garetha Evansa w 2007 roku podczas kręcenia filmu dokumentalnego o tradycyjnych sztukach walki (pencak silat) w sali treningowej Uwaisa. Naturalna charyzma oraz dobra prezencja przed kamerą zaowocowały główną rolą w filmie "Merantau". Następnie aktor podpisał pięcioletni kontrakt z Evansem i jego firmą produkującą filmy.

</doc>
<doc id="3552879" url="https://pl.wikipedia.org/wiki?curid=3552879" title="Ekaterina Melnikova">
Ekaterina Melnikova



</doc>
<doc id="3552880" url="https://pl.wikipedia.org/wiki?curid=3552880" title="Alena Adashinskaya">
Alena Adashinskaya



</doc>
<doc id="3552881" url="https://pl.wikipedia.org/wiki?curid=3552881" title="Lubov Salnikova">
Lubov Salnikova



</doc>
<doc id="3552882" url="https://pl.wikipedia.org/wiki?curid=3552882" title="Oświata (ujednoznacznienie)">
Oświata (ujednoznacznienie)



</doc>
<doc id="3552884" url="https://pl.wikipedia.org/wiki?curid=3552884" title="Cristiano Biraghi">
Cristiano Biraghi

Cristiano Biraghi (ur. 1 września 1992 w Cernusco sul Naviglio) – włoski piłkarz występujący na pozycji obrońcy we włoskim klubie ACF Fiorentina i reprezentacji Włoch.

</doc>
<doc id="3552886" url="https://pl.wikipedia.org/wiki?curid=3552886" title="Uładzymir Maciuszenko">
Uładzymir Maciuszenko



</doc>
<doc id="3552887" url="https://pl.wikipedia.org/wiki?curid=3552887" title="Ulica Biała Droga w Krakowie">
Ulica Biała Droga w Krakowie

Ulica Biała Droga – ulica w Krakowie, w historycznej dzielnicy Dębniki pomiędzy ulicami Szwedzką i Jaworową.
Ulica została wytyczona po wojnie w związku z powstałym w latach 30. i 40. XX wieku Osiedlem Legionowym. Początkowo nosiła nazwę ul. Szwedzka Boczna. Obecna nazwa została nadana w 1951.
Nazwa pochodzi prawdopodobnie od białego koloru tłucznia wapiennego pokrywającego drogę, a wydobywanego w pobliskim kamieniołomie Skałki Twardowskiego.

</doc>
<doc id="3552891" url="https://pl.wikipedia.org/wiki?curid=3552891" title="Bajtima">
Bajtima

Bajtima (arab. بيتيما) – miejscowość w Syrii, w muhafazie Damaszek. W 2004 roku liczyła 3366 mieszkańców.

</doc>
<doc id="3552893" url="https://pl.wikipedia.org/wiki?curid=3552893" title="Ross Halfin">
Ross Halfin

Ross W Halfin (ur. 11 sierpnia 1957) – brytyjski fotograf wykonawców rockowych. Karierę rozpoczął w czasopiśmie Sounds w latach 70. XX wieku, fotografując wykonawców sceny punkowej, w tym The Clash, The Jam, The Sex Pistols, 999 i The Adverts. Po nawiązaniu współpracy z Geoffem Bartonem i Peterem Makowskim, Halfin przeniósł się do Stanów Zjednoczonych, gdzie głównie pracował z wykonawcami takimi, jak AC/DC, UFO, Rush, Journey, Aerosmith, czy Black Sabbath.
Halfin, wraz z Bartonem, założył w roku 1980 czasopismo Kerrang!, publikując w nim fotografie wykonawców muzycznych z tego okresu. Jeździł w trasy koncertowe z takimi wykonawcami, jak Metallica, Iron Maiden, Def Leppard, Mötley Crüe, Van Halen, Aerosmith, The Black Crowes, Ozzy Osbourne, Kiss, Soundgarden, Queens of the Stone Age, czy The Mars Volta.

</doc>
<doc id="3552895" url="https://pl.wikipedia.org/wiki?curid=3552895" title="Kevin McCarthy">
Kevin McCarthy

Kevin Owen McCarthy (ur. 26 stycznia 1965 w Bakersfield) – amerykański polityk, działacz Partii Republikańskiej, od 2007 roku członek Izby Reprezentantów, spiker tego organu od 2023 roku, członek kierownictwa Partii Republikańskiej w izbie niższej Kongresu: whip większości (2011–2014), lider większości (2014–2019) i mniejszości (2019–2023).
Życiorys.
Urodził się 26 stycznia 1965 w Bakersfield. Ukończył Uniwersytet Stanu Kalifornia w Bakersfield, uzyskując stopień Bachelor of Science w 1989 roku i Master of Business Administration w 1994 roku.
W 1995 roku był przewodniczącym Młodych Republikanów w Kalifornii, a w latach 2000–2001 pełnił funkcję ogólnokrajowego przewodniczącego tej organizacji. W latach 1987–2002 pracował w biurze kongresmena Billa Thomasa. W latach 2002–2006 był członkiem Zgromadzenia Stanowego Kalifornii. Od 2004 roku do 2006 roku pełnił funkcję lidera republikańskiej mniejszości w izbie niższej Legislatury Stanowej Kalifornii.
W 2006 roku został wybrany do Izby Reprezentantów Stanów Zjednoczonych, zdobywając 70,7% głosów w 22. okręgu wyborczym Kalifornii. W 2008, 2010, 2012, 2014, 2016, 2018, 2020, 2022 uzyskiwał reelekcję. W wyniku ponownego wytyczenia granic okręgów wyborczych w latach 2013–2022 reprezentował 23. okręg wyborczy, a od 2022 roku 20. okręg wyborczy. W 2008 roku został mianowany na stanowisko głównego zastępcy whipa mniejszości. W listopadzie 2010 roku Republikanie wybrali go whipem większości, objął funkcję z początkiem kolejnej kadencji Kongresu, w styczniu 2011 roku. 
W 2014 roku McCarthy został nowym liderem większości. W 2015 roku, po rezygnacji spikera Izby Reprezentantów Johna Boehnera, McCarthy był faworytem do zajęcia jego miejsca, lecz wycofał się z wyścigu o fotel spikera. W 2018 roku, po rezygnacji dotychczasowego spikera Paula Ryana z ubiegania się o reelekcję McCarthy objął funkcję lidera mniejszości (obejmując 1. miejsce w hierarchii republikanów w Izbie Reprezentantów). Po zwycięstwie republikanów w wyborach do Izby Reprezentantów w listopadzie 2022 roku, przedstawiciele tejże partii w izbie niższej Kongresu wyznaczyli go jako swojego kandydata na spikera większością głosów 188–31. 7 stycznia 2023, w 15. rundzie głosowania został wybrany spikerem Izby Reprezentantów, uzyskując poparcie 216 republikanów.

</doc>
<doc id="3552896" url="https://pl.wikipedia.org/wiki?curid=3552896" title="Europa 2020">
Europa 2020

Europa 2020 – strategia przyjęta 3 marca 2010 roku przez Komisję Europejską w celu stymulowania rozwoju gospodarki Unii Europejskiej. 
"Europa 2020" została przedstawiona jako komunikat Komisji w dokumencie COM(2010) 2020. Stanowi kontynuację strategii lizbońskiej z lat 2000–2010 i jest ukierunkowana na inteligentny, zrównoważony, sprzyjający włączeniu społecznemu rozwój przy zwiększonej koordynacji na szczeblu unijnym i krajowym.
Nadrzędne cele.
Strategia identyfikuje pięć nadrzędnych celów, do jakich Unia Europejska powinna dążyć w celu pobudzenia wzrostu gospodarczego i zatrudnienia:
Przyjęte wartości docelowe mierników zostały określone dla całej Unii Europejskiej. Są one inne dla poszczególnych państw członkowskich w związku z różnicami w ich rozwoju gospodarczym i społecznym.
Inicjatywy przewodnie.
W ramach realizacji celów strategii Europa 2020 wyodrębnionych zostało poniższe siedem inicjatyw przewodnich:
Jednym z narzędzi realizacji strategii Europa 2020 jest program ramowy Horyzont 2020 o budżecie 80 mld euro na lata 2014–2020.
Semestr europejski.
Ważnym elementem strategii jest monitorowanie postępów oraz zapewnienie aktywnego udziału państw UE. Od 2011 narzędziem koordynacji i oceny polityki gospodarczej państw członkowskich jest tzw. semestr europejski, będący rocznym cyklem koordynacji polityki makroekonomicznej, budżetowej i strukturalnej. Jest on także wykorzystywany do monitorowania postępów państw członkowskich w realizacji strategii Europea 2020.

</doc>
<doc id="3552897" url="https://pl.wikipedia.org/wiki?curid=3552897" title="Pembroke Athleta">
Pembroke Athleta



</doc>
<doc id="3552900" url="https://pl.wikipedia.org/wiki?curid=3552900" title="The Deep Purple Singles A's and B's">
The Deep Purple Singles A's and B's



</doc>
<doc id="3552902" url="https://pl.wikipedia.org/wiki?curid=3552902" title="Degasz">
Degasz



</doc>
<doc id="3552903" url="https://pl.wikipedia.org/wiki?curid=3552903" title="Alfabetyzm informacyjny">
Alfabetyzm informacyjny



</doc>
<doc id="3552904" url="https://pl.wikipedia.org/wiki?curid=3552904" title="Hazua">
Hazua



</doc>
<doc id="3552905" url="https://pl.wikipedia.org/wiki?curid=3552905" title="Fran Rico">
Fran Rico

Fran Rico, właśc. Francisco Manuel Rico Castro (ur. 3 sierpnia 1987 w Portonovo) – hiszpański piłkarz występujący na pozycji pomocnika.

</doc>
<doc id="3552906" url="https://pl.wikipedia.org/wiki?curid=3552906" title="Józefat Andrzejowski">
Józefat Andrzejowski

Józefat Andrzejowski (ur. 1849 w Kielcach, zm. 3 października 1939 w Warszawie) – polski przemysłowiec, działacz społeczny i oświatowy.
Życiorys.
Urodził się w 1849 w Kielcach jako syn Antoniego (lekarz i powstaniec listopadowy 1831) i Aleksandry z domu Wysockiej. W 1868 ukończył gimnazjum w Kielcach, po czym wyjechał na studia ceramiczne do Szwajcarii, gdzie trafił pod wpływy Andrzeja Towiańskiego. Po powrocie na ziemie polskie podjął pracę w cegielniach i zakładach ceramiki, po czym sam założył własną fabrykę. Po jej likwidacji w 1878 przeniósł się do Kijowa i tam założył nowy zakład ceramiczny. Zaangażował się w działalność tajnego Towarzystwa Oświaty Ludowej. W zakładzie założył szkołę w 1881, w której prowadzono tajne nauczanie polskich dzieci i młodzieży. Andrzejowski przeznaczał środki na ten cel. W 1904 został wybrany prezesem Towarzystwa Oświaty Narodowej, a od 1906 przewodniczącym Towarzystwa „Oświata”, zlikwidowanego przez władze rosyjskie w 1908. W 1913 Andrzejowski był aresztowany na dwa miesiące i osadzony w więzieniu Łukjanowskim. W 1914 został zesłany na okres trzech lat do Astrachania. Tam działał na rzecz polskich zesłańców w ramach Towarzystwa Pomocy Ofiarom Wojny. Podczas I wojny światowej powrócił do Kijowa w 1917 i w czerwcu tego roku został wybrany prezesem Macierzy Polskiej w Kijowie i kierownikiem wydziału oświaty Polskiego Komitetu Wykonawczego na Rusi. Podczas wojny polsko-bolszewickiej był poszukiwany przez władze sowieckie. W październiku 1921 powrócił do niepodległej Polski, a dzięki niemu i innym działaczom polskim uratowano z Kijowa ponad 100 dzieci.
W II Rzeczypospolitej zaangażował się w działalność społeczną. Sprawował stanowisko sekretarza Macierzy Ziemi Cieszyńskiej, był skarbnikiem i członkiem zarządu Polskiego Czerwonego Krzyża w Warszawie oraz otrzymał tytuł członka honorowego PCK, był wiceprezesem Kuratorium Ognisk Akademickim z Kresów, członkiem zarządu Towarzystwa Pomocy Dzieciom i Młodzieży z Kresów.
2 maja 1923 został odznaczony Krzyżem Komandorskim Orderu Odrodzenia Polski. W maju 1931 został wyróżniony godnością członka honorowego Towarzystwo Szkoły Ludowej.
Zmarł 3 października 1939 w Warszawie.

</doc>
<doc id="3552907" url="https://pl.wikipedia.org/wiki?curid=3552907" title="Gajus">
Gajus



</doc>
<doc id="3552910" url="https://pl.wikipedia.org/wiki?curid=3552910" title="Osiedle Ruczaj (Kraków)">
Osiedle Ruczaj (Kraków)



</doc>
<doc id="3552923" url="https://pl.wikipedia.org/wiki?curid=3552923" title="Co czytać?">
Co czytać?

Co czytać? Poradnik dla czytających książki – poradnik napisany przez redemptorystę Mariana Pirożyńskiego wydany w 1932.
Treść.
W poradniku przeznaczonym przede wszystkim dla młodzieży "niewyrobionej duchowo" redemptorysta zamieścił krytykę dzieł i twórców światowej i polskiej literatury, wśród których znaleźli się m.in. Honoré de Balzac, Johann Wolfgang von Goethe, Voltaire i Émile Zola. Negatywnych ocen nie oszczędził też polskim autorom, krytykując m.in. "Dzieje grzechu" Stefana Żeromskiego, "Romans Teresy Hennert" Zofii Nałkowskiej i "Faraona" Bolesława Prusa.
Do czytania z literatury polecał "Z życia wiejskiego proboszcza" i "Nos notariusza", jako wolne od niestosowności.
Krytyka.
Z powodu treści książki ks. Pirożyński został uznany przez część mass mediów i środowisk za symbol katolickiego obskurantyzmu. Ostro atakował go Tadeusz Boy-Żeleński oraz wiele czasopism, w tym „Wiadomości Literackie”, „Robotnik”, „Kultura”, „Dwutygodnik Literacki”, „Zwiastun Ewangeliczny”. W artykule "Po bezdrożach krytyki. Odpowiedź na zarzuty przeciwko „Co czytać?”" przyznał, że popełnił w książce pewne błędy „techniczne” i usiłował odeprzeć zarzuty stawiane mu przez pisarzy katolickich. Otrzymał od władz zakonnych zakaz wszczynania polemiki ze swoimi adwersarzami, zwłaszcza z Boyem. Usiłował obejść ten zakaz, publikując pod pseudonimami, których używał wiele, np. Michał Bilewski, Bolesław Czerwiński, Piotr Giżewski, Aleksander Grzeszczak, Kazimierz Hryniewicz, Gerard Kamiński, Aleksander Korewa, Edmund Kowalski, Jan Nowicki, Eugeniusz Pieniążek, Marian Pilarski, Jan Proński, Jan Truchim, Jakób Zdrój, kryp. „M.P.”, m.p., c.s.

</doc>
<doc id="3552925" url="https://pl.wikipedia.org/wiki?curid=3552925" title="Goniothalamus macranthus">
Goniothalamus macranthus

Goniothalamus macranthus (Kurz) Boerl. – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach (w Bengalu Zachodnim oraz na wyspach Andamanach i Nikobarach) oraz Indonezji (na Sumatrze). 
Biologia i ekologia.
Kwitnie od maja do sierpnia, natomiast owoce dojrzewają w listopadzie.

</doc>
<doc id="3552931" url="https://pl.wikipedia.org/wiki?curid=3552931" title="Władysław Augustynowicz">
Władysław Augustynowicz

Władysław Augustynowicz herbu Odrowąż (ur. 21 stycznia 1874, zm. 23 października 1949) – polski sędzia, urzędnik ministerialny II RP.
Życiorys.
Podczas I wojny światowej pełnił funkcję sędziego powiatowego w Miechowie. Sprawował urząd sędziego okręgowego w Kielcach, a w 1918 został mianowany przez Radę Regencyjną wiceprezesem sądu okręgowego w Kielcach. 
Po odzyskaniu przez Polskę niepodległości został urzędnikiem Ministerstwa Sprawiedliwości. W pierwszej połowie lat 20. był dyrektorem Departamentu Więziennictwa MS, później dyrektorem Departamentu Administracyjnego MS, z tej funkcji został mianowany notariuszem w Mińsku Mazowieckim w okręgu Sądu Okręgowego w Warszawie od 1 września 1925. W okresie między 1925 a 1927 był szefem Departamentu Karnego MS.
Jego żoną została Maria Moskwa-Iwicka (1870-1905), z którą miał syna Stanisława (1903-1978).

</doc>
<doc id="3552936" url="https://pl.wikipedia.org/wiki?curid=3552936" title="Alnwick (dystrykt)">
Alnwick (dystrykt)

Alnwick – były dystrykt w hrabstwie Northumberland w Anglii. W 2001 roku dystrykt liczył 31 029 mieszkańców.

</doc>
<doc id="3552937" url="https://pl.wikipedia.org/wiki?curid=3552937" title="Amble By the Sea">
Amble By the Sea



</doc>
<doc id="3552950" url="https://pl.wikipedia.org/wiki?curid=3552950" title="Hachiro Tako">
Hachiro Tako



</doc>
<doc id="3552956" url="https://pl.wikipedia.org/wiki?curid=3552956" title="Armen Giulbudaghianc">
Armen Giulbudaghianc

Armen Giulbudaghianc, orm. Արմեն Գյուլբուդաղյանց, ros. Армен Ишханович Гюльбудагянц, "Armen Iszchanowicz Giulbudagianc" (ur. 19 grudnia 1966 w Kirowakanie, Armeńska SRR) – ormiański piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 1983 rozpoczął karierę piłkarską w Spartaku Hoktemberjan. Po 3 letniej przerwie powrócił w 1988 do Spartaka. Potem występował w klubach Lori Kirowakan, Ararat-2 Erywań i Bananc Kotajk. W sezonie 1994/95 bronił barw libańskiego Homenmenu Bejrut, w którym zakończył karierę piłkarza.
Kariera reprezentacyjna.
16 lipca 1994 debiutował w narodowej reprezentacji Armenii w meczu towarzyskim z Maltą, ale był to jego jedyny występ.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w 1999 pomagał trenować Cement Ararat, a w 2000 roku Dinamo Erywań. W 2001 stał na czele Banancu Erywań, w którym pracował do 30 kwietnia 2003. Również pracował z młodzieżową i juniorską reprezentację Armenii. W połowie 2007 objął prowadzenie Pjunika Erywań, którym kierował do czerwca 2008. Jesienią 2008 powrócił do Banancu, z którym pracował do jesieni 2009. Podczas przerwy letniej sezonu 2010 po zwolnieniu Warużana Sukiasjana został głównym trenerem Impulsu Diliżan. W czerwcu 2013 opuścił Impuls. W październiku 2013 został mianowany na głównego trenera debiutanta ekstraklasy Alaszkert Erywań, a w sierpniu 2014 został zwolniony z zajmowanego stanowiska.

</doc>
<doc id="3552957" url="https://pl.wikipedia.org/wiki?curid=3552957" title="Armen Giulbudaghjanc">
Armen Giulbudaghjanc



</doc>
<doc id="3552958" url="https://pl.wikipedia.org/wiki?curid=3552958" title="Jarosław Trojan">
Jarosław Trojan

Jarosław Trojan (ur. 20 sierpnia 1993 w Krakowie) – polski koszykarz grający na pozycji środkowego.
Reprezentant Polski do lat 20 i uczestnik mistrzostw Europy dywizji B w tej kategorii wiekowej (2013).
Życiorys.
Kariera klubowa.
Początki kariery.
Trojan jest wychowankiem klubu UKS Regis Wieliczka. W wieku juniorskim osiągał sukcesy w mistrzostwach Polski w różnych kategoriach wiekowych, m.in. zdobywając brązowy medal mistrzostw Polski do lat 20 w 2012 roku i złoty medal rok później, gdy został także wybrany do „pierwszej piątki” tych rozgrywek.
SMS PZKosz Władysławowo (2010–2012).
Na szczeblu centralnym rozgrywek ligowych zadebiutował w sezonie 2010/2011, gdy z drużyną SMS PZKosz Władysławowo występował w II lidze. Wystąpił wówczas w 22 meczach ligowych, spędzając na parkiecie przeciętnie blisko 10 minut, w czasie których zdobywał po 1,9 punktu i 2 zbiórki. W drużynie z Władysławowa pozostał także na kolejne rozgrywki (2011/2012), ponownie występując w 22 spotkaniach II ligi, w czasie których, przy blisko dwukrotnie dłuższym czasie gry (prawie 19 minut na mecz), zdobywał średnio po 6,5 punktu, 4,5 zbiórki i 1 blok na mecz.
WKK Wrocław (2012–2014).
Przed sezonem 2012/2013 Trojan został zawodnikiem klubu WKK Wrocław, występującego wówczas w II lidze. W rozgrywkach ligowych wystąpił w 25 spotkaniach, grając po niespełna 13 minut na mecz. W tym czasie zdobywał przeciętnie po 6,2 punktu i 4,3 zbiórki. W WKK pozostał także na sezon 2013/2014, w którym klub grał w I lidze. Na tym szczeblu Trojan rozegrał 36 gier, w których, przy średnio niespełna 13 rozgrywanych na mecz minutach, notował przeciętnie po 4,1 punktu i 3,8 zbiórki.
Start Lublin (2014–2017).
We wrześniu 2014 roku został graczem Startu Lublin. W sezonie 2014/2015 z drużyną tą zadebiutował na najwyższym szczeblu rozgrywek ligowych. W sumie w PLK wystąpił w 29 spotkaniach, spędzając na parkiecie średnio po niespełna 15 minut na mecz. W tym okresie zdobywał przeciętnie po 5,9 punktu i 4,4 zbiórki. W lipcu 2015 roku podpisał ze Startem nową, dwuletnią umowę.
Rosa Radom (2017–2018).
31 lipca 2017 został zawodnikiem Rosy Radom.
MKS Dąbrowa Górnicza (od 2018).
27 lutego 2018 dołączył do MKS-u Dąbrowy Górniczej.
Kariera reprezentacyjna.
W 2012 roku został powołany na zgrupowanie reprezentacji Polski do lat 20, jednak ostatecznie nie zakwalifikował się do jej składu na mistrzostwa Europy. Rok później wziął udział w rozgrywkach dywizji B mistrzostw Europy w tej kategorii wiekowej, zdobywając przeciętnie po 3,4 punktu i 2,9 zbiórki na mecz.
Życie prywatne.
Ojciec Jarosława Trojana, Tomasz Trojan, również był koszykarzem – w swojej karierze rozegrał ponad 80 meczów w najwyższej klasie rozgrywkowej i reprezentował barwy krakowskich klubów (Hutnika, Wisły, Korony i Basketu), a także Resovii.

</doc>
<doc id="3552959" url="https://pl.wikipedia.org/wiki?curid=3552959" title="Piotr Guziorski">
Piotr Guziorski

Piotr Guziorski vel Piotr Guzior (ur. 13 października 1894 w Zapolu, zm. 1959) – major żandarmerii Wojska Polskiego.
Życiorys.
Piotr Guziorski urodził się 13 października 1894 roku w Zapolu, w ówczesnym powiecie kolbuszowskim Królestwa Galicji i Lodomerii, w rodzinie Michała Guziora i Marii z domu Sitko.
W latach 1906–1908 uczył się w II Gimnazjum w Rzeszowie, a od 1908 do 1914 w gimnazjum mieleckim, w którym 15 czerwca 1914 roku złożył maturę. Należał do „Sokoła” i działał w Związku Strzeleckim. W sierpniu 1914 roku wstąpił do Legionu Wschodniego, a po jego rozwiązaniu w Mszanie Dolnej do 3 pułku piechoty. Na początku służył w 14., a następnie do 4. kompanii. W maju 1915 roku został przydzielony do Żandarmerii Polowej przy c. i k. komendzie II Brygady Legionów Polskich. Od 14 marca 1917 roku był dowódcą posterunku żandarmerii przy Domu Ozdrowieńców w Kamieńsku. W tym samym roku, po kryzysie przysięgowym, pozostał w Żandarmerii Polowej Polskiego Korpusu Posiłkowego. 15 lutego 1918 roku, w trakcie bitwy pod Rarańczą, został internowany w Huszt na Węgrzech. W kwietniu 1918 roku został zwolniony z internowania i przeniesiony do c. i k. 45 pułku piechoty, który przebywał na froncie włoskim. 8 sierpnia 1918 roku zdezerterował i przybył do Warszawy. W stolicy ówczesnego Królestwa Polskiego, dzięki pomocy Polskiej Organizacji Wojskowej, zalegalizował się jako uchodźca z Moskwy, urodzony w Kaliszu, oraz podjął studia na Uniwersytecie Warszawskim i podjął pracę w Departamencie Spraw Wewnętrznych Rady Regencyjnej. W listopadzie 1918 roku wziął udział w rozbrajaniu Niemców w Warszawie.
W grudniu 1918 roku został przyjęty do Wojska Polskiego i przydzielony do Żandarmerii. 16 grudnia 1918 roku razem z porucznikiem Marcelim Łączkowskim przybył do Łodzi w celu organizacji Żandarmerii Okręgu Generalnego „Łódź”. Następnie pełnił służbę w Żandarmerii w Łowiczu, Aleksandrowie i Radomsku, a od października 1919 roku do lipca 1927 roku w 1 dywizjonie żandarmerii w Warszawie. 25 września 1919 roku został mianowany z dniem 1 października 1919 roku podporucznikiem w żandarmerii.
Awansował na rotmistrza żandarmerii. W 1921 roku uzyskał zezwolenie na zmianę nazwiska rodowego „Guzior” na nazwisko „Guziorski”. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 45. lokatą w korpusie oficerów żandarmerii. W 1923 roku był dowódcą plutonu żandarmerii Warszawa IV. 17 marca 1927 roku został przeniesiony do kadry oficerów żandarmerii z równoczesnym przydziałem do Wydziału Żandarmerii Departamentu Piechoty Ministerstwa Spraw Wojskowych w Warszawie. W lipcu tego roku został przeniesiony do nowo powstałego Dowództwa Żandarmerii Ministerstwa Spraw Wojskowych w Warszawie. We wrześniu 1928 roku został odkomenderowany na studia w Międzynarodowym Instytucie Kryminalistycznym w Wiedniu. Z dniem 1 lipca 1929 roku został przeniesiony do dywizjonu szkolnego żandarmerii w Grudziądzu na stanowisko wykładowcy. 1 stycznia 1930 roku, po przeformowaniu dywizjonu szkolnego żandarmerii w Centrum Wyszkolenia Żandarmerii, objął dowództwo batalionu szkolnego. Na majora został awansowany ze starszeństwem z dniem 1 stycznia 1931 roku i 3. lokatą w korpusie oficerów żandarmerii. 23 marca 1932 roku otrzymał przeniesienie do dywizjonu żandarmerii KOP w Warszawie na stanowisko zastępcy dowódcy dywizjonu. W październiku 1934 roku został przeniesiony z KOP do 10 dywizjonu żandarmerii w Przemyślu na stanowisko dowódcy dywizjonu. Na tym stanowisku pozostawał do września 1939 roku.
W czasie kampanii wrześniowej 1939 roku pełnił funkcję szefa żandarmerii Okręgu Korpusu Nr VI we Lwowie. Następnie pełnił funkcję kierownika „zielonej granicy” w Biurze Ewakuacyjnym, na którego czele stał podpułkownik dyplomowany Jan Keller. Ksiądz dziekan Antoni Miodoński tak podsumował efekty jego służby: „bardzo sprytny i ruchliwy – dowodem jego pracy są cyfry przejścia zielonej granicy za okres od 1 stycznia do 1 kwietnia 1940 roku to jest 5606 żołnierzy. Jest to odcinek pracy bardzo ciężki i niewdzięczny”. Od sierpnia 1940 roku był redaktorem „Ku Wolnej Polsce” Codziennego Pisma Brygady Strzelców Karpackich. Na dzień 1 stycznia 1943 roku był dowódcą Żandarmerii Etapów i dowódcą 2 szwadronu żandarmerii Armii Polskiej na Wschodzie.
Piotr Guziorski był żonaty z Heleną Orbaczewską (ur. 13 grudnia 1894, zm. 27 października 1968), z którą miał syna Jerzego Zbigniewa.

</doc>
<doc id="3552960" url="https://pl.wikipedia.org/wiki?curid=3552960" title="Alfabetyzacja cyfrowa">
Alfabetyzacja cyfrowa



</doc>
<doc id="3552963" url="https://pl.wikipedia.org/wiki?curid=3552963" title="Sportivo Carapeguá">
Sportivo Carapeguá

Club Sportivo Carapeguá jest paragwajskim klubem piłkarskim z siedzibą w mieście Carapeguá.
Osiągnięcia.
Wicemistrz II ligi: 2011

</doc>
<doc id="3552964" url="https://pl.wikipedia.org/wiki?curid=3552964" title="Piśmienność cyfrowa">
Piśmienność cyfrowa



</doc>
<doc id="3552965" url="https://pl.wikipedia.org/wiki?curid=3552965" title="MK 2500">
MK 2500

MK 2500 Automatic (nazywany również Grundig) – polski monofoniczny radiomagnetofon przenośny, produkowany w latach 80. XX wieku przez Zakłady Radiowe Kasprzaka na licencji niemieckiego Grundiga. Był to jeden z najpopularniejszych radiomagnetofonów produkowanych w Polsce. Po zakończeniu produkcji przez ZRK produkowany przez bydgoską Eltrę jako MK 2500A.
Opis urządzenia.
Radiomagnetofon ten był zbudowany na bazie magnetofonu kasetowego "MK 235", produkowanego w II połowie lat 70. XX wieku przez ZRK na licencji Grundiga. Słowo Automatic w nazwie oznacza automatyczny poziom zapisu. Wizualnie i układowo wyróżnia się od pierwowzoru jedynie sekcją radioodbiornika trójzakresowego (D, S, U). Wyposażony w antenę ferrytową (dla fal długich i średnich) oraz teleskopową (dla zakresu UKF). Zasilany jest zarówno bateryjnie, jak i z sieci. Magnetofon pracuje z prędkością przesuwu taśmy równą 4,75 cm/s. Nierównomierność przesuwu taśmy jest mniejsza lub równa 0,4%. Dynamika wynosi ok. 45 dB.
Na bazie "MK 2500" został skonstruowany sprawniejszy pod względem technicznym radiomagnetofon "RB3200."

</doc>
<doc id="3552968" url="https://pl.wikipedia.org/wiki?curid=3552968" title="Tarnowszczyzna">
Tarnowszczyzna

Tarnowszczyzna (, "Tarnowa"; , "Tarnowo") – agromiasteczko na Białorusi, w obwodzie grodzieńskim, w rejonie lidzkim. Od 1974 roku siedziba sielsowietu.
Historia.
Od XV wieku dobra Białohruda, w skład których wchodziło kilka folwarków, należały do Kieżgajło Zawiszów h. Łabędź. Pod koniec XVII w. właścicielką Białohrudy była córka rotmistrza królewskiego i starosty brasławskiego Jana Jerzego Kieżgajło Zawiszy, a wnuczka marszałka wielkiego litewskiego Krzysztofa Kieżgajło Zawiszy - Anna z Kieżgajło-Zawiszów (zm. 1736) I v. za Czerniewskim II v. za Piotrem Stanisławem hr. Tarnowskim, starostą krzepickim, III v. za Krzysztofem Benedyktem Niemirowiczem-Szczyttem, kasztelanem smoleńskim. 
Anna Zawiszanka na cześć swojego drugiego męża - Piotra Stanisława hr. Tarnowskiego, nazwała jeden z folwarków białohrudzkiego majątku Tarnowszczyzną, a po powtórnym wyjściu za mąż kolejnemu folwarkowi nadała nazwę Szczytniki na cześć Krzysztofa Benedykta Niemirowicza Szczytta, kasztelana smoleńskiego. 
Kiedy w 1690 Anna z Zawiszów właścicielka dóbr Białohruda (Białogród) poślubiła Piotra Stanisława Tarnowskiego, wkrótce na przeciwległym brzegu rzeki Dzitwy powstała osada nazwana Tarnowszczyzną. W połowie XVIII wieś Tarnowszczyzna stanowiła część wiana Barbary Franciszki Zawiszy-Kieżgajłło, która poślubiła Mikołaja Faustyna Radziwiłła, miecznika wielkiego litewskiego, wojewody nowogródzkiego. Po jego śmierci w 1746 dobra przeszły na jego syna Stanisława, a następnie na wnuka Mikołaja.
Pod koniec XVIII nad Dzitwą wybudowano młyn, ale ze względu na niski stan wody pracował on tylko wiosną i na jesieni. Wieś magnacka położona była w końcu XVIII wieku w powiecie lidzkim województwa wileńskiego. 
W 1808 wieś została dana w zastaw Tadeuszowi Andrzejkiewiczowi za kwotę 10 tysięcy dukatów złotych i 130 tysięcy złotych. W 1824 ostatecznie podpisano umowę na mocy której Andrzejkiewicz został właścicielem Tarnowszczyzny, jego syn Juliusz sprzedał wieś Konstantemu Kaszczycowi. Kaszczyc walczył w powstaniu styczniowym za co został zmuszony w 1866 do sprzedaży majątku i zesłany na Syberię. Nabywcą był pułkownik Dymitr Mauros, a po jego śmierci w 1896 jego syn Mikołaj. Mikołaj Mauros zmarł w 1919, w 1921 pozostały po nim majątek przeszedł na własność polskiego Skarbu Państwa. W tym czasie Tarnowszczyzna liczyła 8 domów i 57 mieszkańców. Od 1864 we wsi istniała szkoła powszechna, w 1880 działał młyn i gorzelnia. 
Za II Rzeczypospolitej w woj. nowogródzkim, w powiecie lidzkim. Do 1931 siedziba gminy Tarnowo, następnie w gminie Białohruda. 
Po wojnie wieś weszła w struktury administracyjne Związku Radzieckiego.

</doc>
<doc id="3552972" url="https://pl.wikipedia.org/wiki?curid=3552972" title="Stefan Benzef">
Stefan Benzef

Stefan Benzef, Samuel Benzef, Samuel Stefan Benzef (ur. 31 stycznia 1876 w Warszawie, zm. 8 czerwca 1951) – polski działacz bankowy.
Życiorys.
Syn Leopolda i Doroty Nadziei. Przyjął chrzest w 1906 w kościele św. Jana w Warszawie. Pełnił funkcję prokurenta oddziału Azowsko-Dońskiego Banku Handlowego w Warszawie ("Азовско-Донской коммерческий банк") (1900–1909), prezesa Warszawskiego Towarzystwa Wzajemnego Kredytu dla Handlu, Przemysłu i Rolnictwa (1909), dyrektora Banku dla Handlu i Przemysłu w Warszawie SA (1910–1925) (ponownie został prezesem i dyrektorem naczelnym w 1922). W ramach banku powstała Komisja Zapomogowa im. Stefana Benzefa. Został też wiceprezesem i zasiadł w radzie zarządzającej Polskiego Banku Reasekuracyjnego „Lechia” (1919).
Zasiadał w wielu radach nadzorczych i komisjach rewizyjnych – Bank von Danzig, Banku Polskiego, Zakładów Chemicznych „Kutno”, Polskich Zakładów „Markoni”, Polskiego Towarzystwa Elektrycznego S.A. (1926).
Pełnił cały szereg funkcji w organizacjach – gospodarczych, politycznych i charytatywnych, m.in. w Związku Banków Polski Zachodniej, Związku Banków w Polsce (do 1925). Pełnił funkcję skarbnika Komitetu Głównego Działu Polskiego na Międzynarodowej Wystawie Sztuki Dekoracyjnej 1925 w Paryżu.
Sprawował stanowiska w bilateralnych samorządach współpracy gospodarczej z zagranicą – był prezesem Izby Handlowej Polsko-Kolumbijskiej, wiceprezesem Izby Handlowej Polsko-Rumuńskiej i Polsko-Ameryki Łacińskiej, członkiem zarządu Izby Handlowej Polsko-Belgijskiej i Polsko-Sowieckiej, prezydentem komisji rewizyjnej Izby Handlowej Polsko-Francuskiej, II wiceprezesem Izby Handlowej Polsko-Łacińsko-Amerykańskiej.
Zmarł 8 czerwca 1951 i został pochowany na Cmentarzu Powązkowskim w Warszawie (kwatera 284a wprost-4-20). W tym samym miejscu spoczęła jego żona (od 26 kwietnia 1906), pianistka Róża z Rozenbaumów (1885–1935), z którą miał dwie córki.

</doc>
<doc id="3552974" url="https://pl.wikipedia.org/wiki?curid=3552974" title="Carapeguá">
Carapeguá

Carapeguá – miasto w Paragwaju, położone w departamencie Paraguarí i oddalone o 84 km od Asunción. Miasto Carapeguá założone zostało w 1725 roku przez Martína de Barúa. Obecnie na obszarze 435 km kwadratowych mieszka 32 939 ludzi.

</doc>
<doc id="3552975" url="https://pl.wikipedia.org/wiki?curid=3552975" title="Tarnowa (Białoruś)">
Tarnowa (Białoruś)



</doc>
<doc id="3552977" url="https://pl.wikipedia.org/wiki?curid=3552977" title="Life Science Park">
Life Science Park

Life Science Park – park technologiczny zarządzany przez Jagiellońskie Centrum Innowacji, spółkę Uniwersytetu Jagiellońskiego, którego celem jest wspieranie rozwoju firm z sektora life science, czyli prowadzących prace badawczo-rozwojowe z zakresu biotechnologii, biomedycyny, biologii, chemii, farmakologii, fizyki, nanotechnologii i ochrony środowiska.
Opis.
Budynki parku położone są w Krakowie przy ul. Bobrzyńskiego 14 na Ruczaju, w dzielnicy VIII Dębniki. Zlokalizowane są w bezpośrednim sąsiedztwie specjalnej strefy ekonomicznej Krakowskiego Parku Technologicznego. Położone są około 1 km od nowego kampusu Uniwersytetu Jagiellońskiego, gdzie mieszczą się budynki Wydziału Biochemii, Biofizyki i Biotechnologii oraz Małopolskiego Centrum Biotechnologii.
Park technologiczny składa się z trzech budynków, z których dwa przeznaczone są pod komercyjny wynajem powierzchni laboratoryjnej dla firm z sektora life science. W trzecim budynku mieści się inkubator wspierający rozwój startupów z tego sektora oraz przestrzenie laboratoryjne na potrzeby projektów naukowych.

</doc>
<doc id="3552979" url="https://pl.wikipedia.org/wiki?curid=3552979" title="Złoty pociąg (legenda)">
Złoty pociąg (legenda)

Złoty pociąg – domniemany pociąg III Rzeszy, który między listopadem 1944 a końcem stycznia 1945 roku miał wyruszyć z Wrocławia w kierunku Wałbrzycha, jednak na dworzec w Wałbrzychu nigdy nie dotarł. Miał on jakoby zawierać złoto, kosztowności i dzieła sztuki zrabowane przez nazistów w Polsce i Związku Radzieckim czy też tajne archiwa III Rzeszy. Przedmioty te ponoć miały zostać wywiezione z Wrocławia do nieznanej kryjówki, prawdopodobnie w okolicach Gór Sowich lub Karkonoszy. Choć samo jego istnienie nigdy nie zostało potwierdzone, legenda „złotego pociągu” stała się inspiracją dla licznych poszukiwań.
Legenda.
Historia legendy „złotego pociągu” sięga końcowego okresu II wojny światowej. Gdy losy wojny wydawały się być przesądzone, wycofujący się naziści rozpoczęli akcję ukrywania zrabowanych cennych przedmiotów w obawie przed nadciągającą Armią Czerwoną. Domniemany „złoty pociąg” miał być jednym ze składów, którym naziści wywozili najcenniejsze rzeczy z Wrocławia. Miał on składać się z 12 (w innych relacjach: z dwóch lub trzech) wagonów załadowanych skrzyniami wypełnionymi złotem i kosztownościami. Zawartość skrzyń miały stanowić m.in. depozyty wrocławskich banków, w których zgodnie z zarządzeniem ministerstwa finansów III Rzeszy z 1944 roku cała ludność Dolnego Śląska miała „zabezpieczyć” swoje oszczędności. Kosztowności były następnie zwożone na komendę główną policji ("Polizeipräsidium") znajdującą się przy ul. Podwale. Według sporządzonej listy depozyty miały stanowić zawartość 56 metalowych skrzyń z wiekami uszczelnionymi gumą o masie od 50 do 200 kg, a także wiele mniejszych skrzyń drewnianych. Znajdujące się w nich złoto i kosztowności, zrabowane i wywożone z Wrocławia przez nazistów, były w pośpiechu ukrywane w obawie przed nadciągającą Armią Czerwoną.
Według legendy pociąg miał dotrzeć do Świebodzic i odjechać w kierunku Wałbrzycha, jednak skład nigdy do tego miasta nie dotarł. W trakcie podróży w kierunku Wałbrzycha „złoty pociąg” miał zostać zatrzymany, a jego niemiecka obsługa wymordowana i zastąpiona esesmanami. Okolice Wałbrzycha położonego w pobliżu Gór Sowich miały być idealnym miejscem ukrycia dóbr zgromadzonych przez hitlerowców, którzy ostatkiem sił próbowali się bronić przed Armią Czerwoną. Według różnych wersji legendy pociąg mógł zostać ukryty w niedokończonym kompleksie Riese (niem. „olbrzym”) składającym się z sieci podziemnych tuneli pośpiesznie budowanych przez nazistów pod koniec II wojny światowej. Prawdopodobnie naziści planowali w nim utworzenie nowej kwatery głównej Adolfa Hitlera na zamku Książ. Jako miejsce ukrycia wskazywano górę Sobiesz pod Piechowicami lub też podziemia zamku Książ. Tadeusz Słowikowski uważa, że wjazd do tunelu znajdował się za wiaduktem, który po ukryciu pociągu we wnętrzu wzgórza został wysadzony, a Bogusław Wołoszański jako miejsce ukrycia pociągu wskazuje na podwałbrzyskie najdłuższe w Polsce tunele kolejowe, z których jeden był przeznaczony dla pociągu-kwatery Adolfa Hitlera.
Pod koniec wojny kopalnia „Herman” została przekształcona w schron przeciwlotniczy, a podziemia zamku Książ zostały zamienione w sieć tuneli o nieznanym przeznaczeniu. Cel budowy tak złożonego podziemnego kompleksu nie został do końca poznany, mógł on jednak spełniać również rolę miejsca ukrycia pociągu. 5 maja 1945 roku mieszkańcy dzisiejszego Wałbrzycha otrzymali zakaz opuszczania domów oraz nakaz zasłonięcia okien. Według legendy prawdopodobnie wtedy naziści postanowili przy najwyższych środkach ostrożności przetransportować wagony w wyznaczone na ten cel miejsce.
Wałbrzyski „złoty pociąg” przypominał „węgierski złoty pociąg”, który pod koniec kwietnia 1945 roku wyjechał z Budapesztu, a został odnaleziony 11 maja 1945 roku przez jednostki amerykańskie w Tunelu Tauryjskim w pobliżu Böckstein w Austrii. Odnaleziony węgierski skład liczył 24 wagony załadowane kosztownościami zrabowanymi przez nazistów zamożnym Węgrom pochodzenia żydowskiego głównie zamordowanym w KL Auschwitz. Znajdowały się w nim skrzynie wypełnione złotymi obrączkami i świecznikami, diamentami, biżuterią, a także ponad 1200 cennych obrazów. W trakcie podróży część wagonów tego pociągu zaginęła. Historia tego – prawdziwego – pociągu została szczegółowo opisana w 2003 roku.
Powstanie legendy wyjaśniał w 2020 roku Tomasz Bonek w książce "Zaginione złoto Hitlera. Bezpieka PRL na tropie skarbu Festung Breslau", który w niemieckich archiwach odkrył dokumenty dokładnie opisujące funkcjonowanie banków we Wrocławiu w czasie oblężenia miasta – działały aż do kapitulacji. Natomiast według dokumentów bezpieki PRL, które również prezentuje Bonek w swojej książce historia skrzyń ze złotem zdeponowanych w prezydium policji została wymyślona przez Herberta Klosego, Niemca, który chciał odsunąć od siebie podejrzenia o prowadzenie działalności dywersyjnej.
Poszukiwania.
Pierwsze informacje.
Sugestie, że w rejonie Wałbrzycha istniały podziemne tunele, którymi poruszać się miały pociągi, pojawiały się od razu po wojnie, już w 1946 roku. Jedną z pierwszych i najważniejszych osób, które przyczyniły się do poszukiwań pociągu, był mieszkaniec Wałbrzycha, Tadeusz Słowikowski. Według jego opisu tuż po wojnie kilku Niemców pozostałych na terenie Wałbrzycha pracowało na kolei. Jeden z nich odnalazł wejście do ukrytego we wzgórzu zablokowanego tunelu. W obawie przed utratą życia znalazca nikomu nie powiedział o odkryciu. Dopiero na łożu śmierci miał przekazać informacje o tunelu człowiekowi o nazwisku Schulz. Tenże Schulz przekazał tę informację Tadeuszowi Słowikowskiemu w dowód wdzięczności za uratowanie go przed atakiem ze strony dwóch ludzi. Od tamtego czasu Słowikowski rozpoczął własne śledztwo w sprawie ukrytego pociągu.
W latach 70. Służba Bezpieczeństwa PRL zainteresowała się tematem domniemanego pociągu. Dowódca Wydziału II Wojewódzkiego Urzędu Spraw Wewnętrznych major Stanisław Siorek koordynował akcję poszukiwania pociągu. Według relacji Słowikowskiego, w latach 70. odwiedził go funkcjonariusz Służby Bezpieczeństwa i nakazał oddać niemiecką mapę, która miała wskazywać miejsce ukrycia wagonów. Niedługo potem mapa miała znaleźć się na biurku przełożonego Siorka. Według relacji Słowikowskiego majorowi Siorkowi nie udało się jednak odnaleźć ukrytego pociągu. Funkcjonariusz zmarł po przejściu na emeryturę w roku 1998. W 1977 r. Tadeusz Słowikowski i Piotr Kruszyński mieli złożyć wniosek do lokalnej prokuratury o przeprowadzenie badań w rejonie stacji Wałbrzych-Szczawienko. W 2003 roku badacz amator zgłosił wyniki swojego dochodzenia władzom państwowym i otrzymał pozwolenie na rozpoczęcie badań terenowych. Niedługo potem Słowikowski miał otrzymywać pogróżki, w których próbowano zniechęcić go do prowadzenia dalszych działań.
W czasie swoich badań Słowikowski lokalizował istnienie tunelu w różnych miejscach: początkowo w okolicy 65. km, następnie na 61. km, na początku lat 90. twierdził także, że istnieje „drugi tunel” w okolicy 64. km.
W ramach poszukiwań „złotego pociągu” grupa eksploratorów 26 listopada 1982 roku odnalazła w okolicach Lubiąża 1354 złote monety o łącznej masie ponad 6 kilogramów. Odkrycie zostało utajnione, a część monet później nielegalnie sprzedano za granicą. Transakcję tę przeprowadzili oficerowie polskiego wywiadu.
W maju 1995 roku Władysław Podsibirski podpisał umowę z ministerstwem finansów dotyczącą znaleźnego w wypadku znalezienia pociągu, jednak pociągu nie odnalazł.
Poszukiwania w roku 2015.
18 sierpnia 2015 roku członkowie "Dolnośląskiej Grupy Badawczej" – Piotr Koper i Andreas Richter – wskazali władzom miasta Wałbrzych przypuszczalne miejsce ukrycia „złotego pociągu” oraz przekazali informacje o jego możliwej zawartości, którą miałyby stanowić kosztowności, materiały wojskowe czy archiwa. Zastrzegli sobie prawo do 10% znaleźnego. Według nich pociąg został ukryty w okolicach 65. kilometra trasy kolejowej Wrocław – Wałbrzych. W znalezieniu pociągu miała pomóc informacja rzekomo przekazana na łożu śmierci przez osobę biorącą udział w jego ukryciu. Władze miasta dokonały formalnej procedury przyjęcia zgłoszenia znaleziska.
Informację o przyjęciu zgłoszenia władze miasta Wałbrzych przekazały do ministerstw: obrony narodowej, skarbu oraz kultury i dziedzictwa narodowego. Dyskusję na temat domniemanego pociągu nagłośniło wystąpienie generalnego konserwatora zabytków Piotra Żuchowskiego 28 sierpnia 2015 roku, który ocenił, że pociąg prawdopodobnie istnieje i jest to skład pancerny, co może wskazywać na szczególną zawartość. Prawnie ewentualne znalezisko stałoby się własnością skarbu państwa.
Informacja ta wzbudziła ogromne zainteresowanie mediów z całego świata, co przyczyniło się do nagłego wzrostu liczby turystów oraz dziennikarzy w Wałbrzychu, zamku Książ i okolicach rzekomego znaleziska. Generalny Konserwator Zabytków zalecił jednak, aby w pierwszej kolejności zabezpieczyć miejsce odkrycia i przy pomocy odpowiednich służb zbadać teren pod kątem ewentualnych niewybuchów, min czy szkodliwych substancji chemicznych. We wrześniu 2015 roku służby wojskowe rozpoczęły badanie terenu oraz prace przygotowawcze przed przeprowadzeniem badań geologicznych.
Miejsce poszukiwań w latach 2015–2016.
Prace poszukiwawcze i badawcze prowadzono w Wałbrzychu przy ul. Uczniowskiej, w dzielnicy Szczawienko, która graniczy z dzielnicą Książ oraz Lubiechowem. Prace przebiegały tuż przy linii kolejowej nr 274, na jej 65. kilometrze.
Pierwszym etapem były badania georadarem. 16 sierpnia 2016 rozpoczęto wykopy mające dotrzeć do domniemanego tunelu, w którym miałby znajdować się pociąg. Nie natrafiono na żaden ślad „złotego pociągu” na 65. kilometrze linii kolejowej Wrocław – Wałbrzych.
Upadek legendy „złotego pociągu”.
Ciosem dla legendy „Złotego pociągu” okazała się konferencja prasowa z udziałem odkrywców Piotra Kopry i Andreasa Richtera oraz specjalistów z Akademii Górniczo-Hutniczej z Krakowa. Podczas konferencji Koper nie przedstawił jednoznacznych dowodów na istnienie składu oraz podziemnego tunelu, natomiast przedstawiciele AGH, opierając się na swoich własnych badaniach naukowych, stanowczo zaprzeczyli, by taki pociąg ukryty był w tym miejscu. Prasa lokalna orzekła, że to koniec legendy. W 2016 r., w programie telewizyjnym, Koper wyraził wątpliwość, czy stosowane przez niego urządzenie („georadar” KS-700) działa poprawnie. W lutym 2016 r. ze wspierania poszukiwań Piotra Kopra i Andreasa Richtera wycofała się większość sponsorów. W sierpniu 2016 na 65. km ekipa poszukiwaczy rozpoczęła prace ziemne, które zakończyły się fiaskiem. Po zakończeniu badań Koper postawił całkowicie nową hipotezę, że „tor mógł schodzić pod ziemię” i należy dokonać odwiertów. Plan ten, zakładający dokonanie odwiertów w ciągu jednego roku, nie doszedł do skutku. W maju 2017 r. z grupy poszukiwaczy odszedł Andreas Richter. Piotr Koper zapowiedział dalsze badania na połowę 2018 r., pod warunkiem zebrania odpowiednich funduszy.
Złoty pociąg w literaturze.
Legenda „Złotego pociągu” została wykorzystana lub była tematem kilku książek, m.in.:

</doc>
<doc id="3552983" url="https://pl.wikipedia.org/wiki?curid=3552983" title="Tuddenham">
Tuddenham



</doc>
<doc id="3552988" url="https://pl.wikipedia.org/wiki?curid=3552988" title="Feliks Bocheński">
Feliks Bocheński

Feliks Władysław Bocheński (ur. 13 lipca 1872 w Szczawnicy, zm. 13 października 1925 w Katowicach) – polski sędzia, doktor praw, działacz społeczny.
Życiorys.
W 1891 ukończył Gimnazjum I w Tarnowie, następnie w 1894 Wydział Prawa UJ w Krakowie. W 1895 uzyskał tytuł doktora praw. Pracę w sądownictwie rozpoczął 13 listopada 1895, początkowo jako auskultant, a następnie adiunkt sądowy i sędzia śledczy przy sądach w Krakowie, Jaśle i Podgórzu. W latach 1900-1913 urzędował w Sądzie Najwyższym w Wiedniu jako adiunkt sądowy, sekretarz Rady i sekretarz Dworu. Od 26 sierpnia 1913 był wiceprezesem Sądu Obwodowego w Tarnowie, a od 25 czerwca 1917 wiceprezesem Sądu Krajowego w Krakowie. Po odzyskaniu przez Polskę niepodległości od 3 stycznia 1919 pełnił funkcję prezesa Sądu Obwodowego (a następnie Okręgowego) w Cieszynie. 14 lipca 1920 Minister Spraw Zagranicznych mianował go przedstawicielem Państwa Polskiego przy Międzynarodowej Komisji w Cieszynie. Od 21 sierpnia do 4 października 1920 pełnił funkcję Komisarza Rządu Polskiego przy Komisji Delimitacyjnej dla Śląska Cieszyńskiego, Spisza i Orawy. Od 26 listopada 1920 urzędował jako zastępca Komisarza Rządowego dla Śląska Cieszyńskiego, a w lutym 1921 został Delegatem Ministerstwa Sprawiedliwości przy Komitecie Plebiscytowym w Bytomiu z zadaniem organizowania sądownictwa polskiego w części Górnego Śląska, mającej przypaść Polsce. W tym charakterze pracował w okresie plebiscytu i III powstania śląskiego aż do chwili objęcia Śląska przez władze polskie. 14 czerwca 1922 Naczelnik Państwa Józef Piłsudski mianował F. Bocheńskiego prezesem Sądu Apelacyjnego w Katowicach i na tym stanowisku pozostał aż do śmierci.
Brał także aktywny udział w życiu społecznym. Był członkiem honorowym korporacji akademickiej „Silesia”. Od 15 lipca 1922 był prezesem Towarzystwa Przyjaciół Teatru Polskiego w Katowicach.
2 maja 1922 za zasługi na polu zawodowym i społecznym został odznaczony Krzyżem Komandorskim Orderu Odrodzenia Polski.
Feliks Bocheński był żonaty, miał syna. Zmarł 13 października 1925. Został pochowany na Cmentarzu przy ul. Francuskiej w Katowicach.
Upamiętnienie.
25 czerwca 1927 w gmachu Sądu Apelacyjnego w Katowicach została ustanowiona tablica upamiętniająca Feliksa Bocheńskiego. W Katowicach została nazwana ulica imieniem Feliksa Bocheńskiego. Feliksowi Bocheńskiemu w 2018 została poświęcona filmowa miniatura w cyklu „Pierwsi Niepodlegli”.

</doc>
<doc id="3552989" url="https://pl.wikipedia.org/wiki?curid=3552989" title="Alicia Appleman-Jurman">
Alicia Appleman-Jurman

Alicia Appleman-Jurman (ur. 9 maja 1930 we wsi Rosulna, obecnie rejon bohorodczański, obwód iwanofrankiwski, zm. 8 kwietnia 2017) – autorka pamiętników pochodzenia żydowskiego, zamieszkała w Stanach Zjednoczonych.
Życiorys.
Była córką Zygmunta i Frydy Jurmanów, drugą z pięciorga rodzeństwa. Od piątego roku życia mieszkała wraz z rodziną w Buczaczu.
Jej rodzice i czterej bracia (Mosze, Bunio, Herzl i Zachary) zginęli podczas Holocaustu. Alicja uratowała się wyskakując z pociągu, wiozącego Żydów z Buczacza do obozu zagłady.
Po zakończeniu drugiej wojny światowej wstąpiła do organizacji Bricha, pomagającej Żydom ocalonym z Holocaustu, którzy chcieli przedostać się do Brytyjskiego Mandatu Palestyny. Na początku roku 1947 wypłynęła na pokładzie statku „Theodor Herzl”, który został zatrzymany przez marynarkę brytyjską i skierowany na Cypr, gdzie Alicja przebywała w obozie internowanych w ciągu ośmiu miesięcy. Dopiero w grudniu 1947 Alicja Jurman dotarła do Palestyny. Służyła w marynarce Palyam, później w Chayl HaYam. Tam poznała amerykańskiego ochotnika Gabriela Applemana, którego poślubiła w roku 1950.
W roku 1952 zamieszkali w Stanach Zjednoczonych, w roku 1969 wrócili do Izraela, przebywali tam podczas wojny Jom Kipur 1973, w roku 1975 powrócili na stałe do USA. Alicja Appleman-Jurman jest matką córki Roan i syna Dana.
Jest autorką trzech książek wspomnieniowych. Pierwsza z nich ukazała się także w językach francuskim ("Alicia: l'histoire de ma vie"), niemieckim ("Alicia: Überleben, um Zeugnis zu geben"), duńskim ("Alicia: min historie"), szwedzkim ("Alicia: min historia"), holenderskim ("Vergeten kan ik niet") oraz hiszpańskim ("Alicia, la historia de mi vida"). Spotykała się z czytelnikami, wygłaszała pogadanki w szkołach.

</doc>
<doc id="3552993" url="https://pl.wikipedia.org/wiki?curid=3552993" title="Tuddenham St Mary">
Tuddenham St Mary



</doc>
<doc id="3552994" url="https://pl.wikipedia.org/wiki?curid=3552994" title="Bolesław Kudewicz">
Bolesław Kudewicz

Bolesław Kudewicz (ur. 31 maja 1887 we Lwowie, zm. 31 marca 1957 w Kłodzku) – polski malarz, scenograf.
Życiorys.
Jego rodzicami byli Jan i Marianna Józefa Wiktoria z Gerasińskich Kudewiczowie. Początkowo uczył się we Lwowie w szkole malarstwa Stanisława Kaczora Batowskiego. Następnie studiował w krakowskiej Akademii Sztuk Pięknych u Stanisława Dębickiego i Jacka Malczewskiego. Po I wojnie światowej uczył rysunku w Krzemieńcu. Pracował jako scenograf w teatrach we Lwowie, Lublinie i Krakowie. Współpracował w wykonywaniu scenografii ze swoim kuzynem Józefem Wodyńskim (matki obu artystów były siostrami).
W 1925 i 1931 roku wyjechał do Francji, a w latach 1928 i 1935 do Włoch. W latach 1923-26 był scenografem i kierownikiem działu dekoracyjnego w Teatrze Miejskim w Łodzi, w 1926 pracował w Teatrze im. Słowackiego w Krakowie, natomiast w okresie 1926-1929 w Teatrze Miejskich we Lwowie, w sezonie 1935/36 ponownie w Teatrze Miejskim w Łodzi. Opracował scenografię m.in. do przedstawień takich jak: "Akropolis" (Kraków 1926), "Cyd" (Łódź 1924) oraz "Moralność pani Dulskiej" (Łódź 1936).
Projektował również tkaniny i plakaty. Wspólnie z Władysławem Strzemińskim i Karolem Hillerem uczył w 1932 roku na kursach malarskich dla rzemieślników rysunku, perspektywy, estetyki wnętrz, kostiumologii malarstwa teatralnego i kompozycji mebli. W czasie II wojny światowej przebywał we Lwowie i Kamieńcu Podolskim i malował portrety. W 1946 roku mieszkał krótko w Krakowie, a następnie osiadł w Kłodzku. Brał udział w wystawach w krakowskim Towarzystwie Przyjaciół Sztuk Pięknych w latach 1912 i 1928, we Lwowie w 1913 i 1917 roku oraz w Łodzi w roku 1924 w Miejskiej Galerii Sztuki i 1926 w wystawie Grupy Łodzian. Malował pejzaże, martwe natury i portrety.

</doc>
<doc id="3552995" url="https://pl.wikipedia.org/wiki?curid=3552995" title="Thomatal">
Thomatal

Thomatal – gmina w Austrii, w kraju związkowym Salzburg, w powiecie Tamsweg. Liczy 336 mieszkańców (1 stycznia 2015).

</doc>
<doc id="3552997" url="https://pl.wikipedia.org/wiki?curid=3552997" title="Apple Music">
Apple Music

Apple Music – serwis oferujący dostęp do muzyki poprzez media strumieniowe, powstały w 2015 roku. Oferuje ponad 60 milionów utworów, składanek oraz playlist i wideoklipów, dostępnych bez żadnych reklam.
Wprowadzanie na rynek.
Apple Music zostało wprowadzone na rynek 30 czerwca 2015 r. wraz z nowym systemem iOS 8.4 oraz na komputerach Mac – OS X 10.9.5. Znajduje się ono w systemowej aplikacji "Muzyka". Można ją wyłączyć bezpośrednio z Ustawień.
Subskrypcja.
Przez pierwsze trzy miesiące serwis jest darmowy. Po upływie tego czasu w celu kontynuowania subskrypcji należy uiścić opłatę. Niektórzy użytkownicy mogą otrzymać dodatkowy okres próbny lub rabat (łącznie do sześciu miesięcy) – w ramach zachęty do rozpoczęcia subskrypcji lub kontynuowania jej w przypadku anulowania jej w przeszłości.
Dostępność.
Używanie Apple Music możliwe jest na systemach:

</doc>
<doc id="3553000" url="https://pl.wikipedia.org/wiki?curid=3553000" title="Lg Flex">
Lg Flex



</doc>
<doc id="3553002" url="https://pl.wikipedia.org/wiki?curid=3553002" title="Sufar">
Sufar

Sufar (łac. "Diocesis Sufaritanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="3553003" url="https://pl.wikipedia.org/wiki?curid=3553003" title="Kevin McCarthy (ujednoznacznienie)">
Kevin McCarthy (ujednoznacznienie)



</doc>
<doc id="3553005" url="https://pl.wikipedia.org/wiki?curid=3553005" title="Europejska agenda cyfrowa">
Europejska agenda cyfrowa



</doc>
<doc id="3553006" url="https://pl.wikipedia.org/wiki?curid=3553006" title="Tadeusz Borzęcki">
Tadeusz Borzęcki

Tadeusz Marian Borzęcki (ur. 3 lutego 1877 w Warszawie, zm. 10 października 1964) – polski doktor medycyny, ftyzjatra, urzędnik ministerialny w II RP.
Życiorys.
Syn Zygmunta (1833–1915), prawnika, urzędnika, i Ludwiki z Mireckich (zm. 1932). Absolwent V Gimnazjum w Warszawie. Ukończył studia medycyny na Uniwersytecie Warszawskim i Uniwersytecie Jagiellońskim. Uzyskał tytuł doktora medycyny. Został specjalistą ftyzjatrą. Był uczniem dr. Alfreda Sokołowskiego. W 1908 przeprowadził pionierski na terenach polskich zabieg odmy płucnej. Pełnił funkcję ordynatora Szpitala św. Ducha w Warszawie.
W latach 1914–1918 był redaktorem tomów CX-CXIV „Pamiętnika Towarzystwa Lekarskiego Warszawskiego”. Po odzyskaniu przez Polskę niepodległości został urzędnikiem Ministerstwa Zdrowia. Pełnił funkcję p.o. szefa Sekcji I, członka Komisji Kwalifikacyjnej MZP, dyrektora departamentu. W 1924 pełnił funkcję zastępcy Generalnego Dyrektora Służby Zdrowia. Został dyrektorem Biura Sanitariatu Kolejowego Ministerstwa Komunikacji. Był członkiem Państwowej Naczelnej Rady Zdrowia, członkiem zarządu głównego Rodzin Kolejowych, Koła Rodzin Urzędników przy Ministerstwie Komunikacji.

</doc>
<doc id="3553008" url="https://pl.wikipedia.org/wiki?curid=3553008" title="Agenda cyfrowa dla Europy">
Agenda cyfrowa dla Europy



</doc>
<doc id="3553011" url="https://pl.wikipedia.org/wiki?curid=3553011" title="Tadeusz Bresiewicz">
Tadeusz Bresiewicz

Tadeusz Bresiewicz (ur. 25 grudnia 1862 w Krakowie, zm. 28 marca 1938) – polski prawnik, sędzia Sądu Najwyższego w II Rzeczypospolitej.
Życiorys.
Urodził się w 1862. Egzamin dojrzałości zdał w 1880 z odznaczeniem w Gimnazjum św. Jacka w Krakowie. Ukończył studia prawnicze na Uniwersytecie Jagiellońskim uzyskując stopień doktora praw. Początkowo pracował w sądzie, następnie prowadził kancelarię adwokacką w Kalwarii. W 1895 założył w Kalwarii Towarzystwo Oszczędności i Pożyczek ( obecnie Bank Spółdzielczy w Kalwarii Zebrzydowskiej). Od 1897 pracował w Krakowie w charakterze c. k. radcy. Przez trzy lata był przewodniczącym Sądu Przemysłowego. Zasiadał w senacie apelacyjnym Sądu Krajowego cywilnego. W 1900 wszedł w skład komitetu redakcyjnego "Czasopisma Prawniczego i Ekonomicznego". W 1906 został mianowany kierownikiem Referatu Spraw Administracyjnych i Osobowych dla Zachodniej Galicji w Ministerstwie Sprawiedliwości w Wiedniu.
W okresie II Rzeczypospolitej był sędzią Sądu Najwyższego. 21 sierpnia 1922 mianowany został Generalnym Komisarzem Wyborczym. 
Zmarł 28 marca 1938. Został pochowany na cmentarzu Powązkowskim w Warszawie (kwatera 144-3-9). Jego żoną była Bronisława z Pawełków (1868–1936), a synem Juliusz (1903–1933), także sędzia.

</doc>
<doc id="3553013" url="https://pl.wikipedia.org/wiki?curid=3553013" title="Betti Alver">
Betti Alver

Betti Alver (ur. 23 listopada 1906 w Jõgeva, zm. 19 czerwca 1989 w Tartu), właśc. Elisabet Alver (od 1937 Elisabet Talvik, a od 1956 Elisabet Lepik) – estońska poetka, prozatorka, tłumaczka.
Życiorys.
Betti Alver urodziła się 23 listopada 1906 r. w Jõgeva. Jej ojciec był z zawodu kolejarzem, Alver była jego szóstym dzieckiem. Należała do pierwszego pokolenia, które wykształciło się w niepodległej Estonii. Ukończyła szkołę średnią w Tartu, przez jakiś czas studiowała też filologię estońską na uniwersytecie w tym mieście.
Zadebiutowała w 1927, jeszcze podczas nauki w szkole średniej, opowiadaniem "Vaene väike" oraz powieścią "Tuulearmuke". W 1936 wydała pierwszy tomik poetycki – "Tolm ja tuli." Należała do grupy literackiej "Arbujad" (oprócz niej członkami grupy byli także Bernard Kangro, Uku Masing, Kersti Merilaas, Mart Raud, August Sang, Heiti Talvik i Paul Viiding). Jej mąż, poeta Heiti Talvik został po wojnie aresztowany przez władzę sowiecką i zginął podczas zesłania na Syberii.
W proteście przeciwko nowej władzy Alver nie publikowała własnej twórczości aż do lat 60. XX wieku. Po zakończeniu poetyckiego milczenia wydała m.in. zbiór "Tähetund" (1966), którego nakład rozszedł się w kilka godzin po publikacji. W 1965 wyszła za mąż za historyka Marta Lepika.
Alver zajmowała się także tłumaczeniem literatury (m.in. Aleksandra Puszkina, Heinricha Heinego i Maksima Gorkiego).

</doc>
<doc id="3553014" url="https://pl.wikipedia.org/wiki?curid=3553014" title="Czerwone Maki">
Czerwone Maki

Miejsca w Krakowie:
Zobacz też:

</doc>
<doc id="3553016" url="https://pl.wikipedia.org/wiki?curid=3553016" title="Jean-Sylvain Babin">
Jean-Sylvain Babin

Jean-Sylvain Claude Babin (ur. 14 października 1986 w Corbeil-Essonnes) – francuski piłkarz występujący na pozycji obrońcy w Sportingu Gijón.

</doc>
<doc id="3553017" url="https://pl.wikipedia.org/wiki?curid=3553017" title="Macriana in Mauretania">
Macriana in Mauretania

Macriana in Mauretania (łac. "Diocesis Macrianensis in Mauretania") – stolica historycznej diecezji w Cesarstwie rzymskim, w prowincji Mauretania Sitifense. Ruiny tego starożytnego miasta znajdują się w pobliżu współczesnego miasta "Beni Fouda" w Algierii. Obecnie katolickie biskupstwo tytularne. 

</doc>
<doc id="3553018" url="https://pl.wikipedia.org/wiki?curid=3553018" title="Bohdan Chełmicki">
Bohdan Chełmicki

Bohdan Stanisław Chełmicki herbu Nałęcz (ur. 24 stycznia 1880 w Warszawie, zm. 11 października 1962 w Sopocie) – polski prawnik, notariusz, dyplomata.
Życiorys.
Po zdaniu egzaminu dojrzałości w 1899 w warszawskim gimnazjum rządowym zapisał się na Wydział Prawa Uniwersytetu Warszawskiego, który ukończył w 1904 roku. W 1906 uzyskał aplikację w Sądzie Okręgowym w Warszawie. Od 1909 do 1917 był pisarzem hipotecznym warszawskiego sądu, pozostał na stanowisku w czasie I wojny światowej z zadaniem pilnowania mienia sądowego. W 1917 był członkiem Komisji Archiwalnej Tymczasowej Rady Stanu jako delegat Departamentu Sprawiedliwości. W lutym 1918 został naczelnikiem sekcji osobowej Ministerstwa Sprawiedliwości organizując kursy dla średniego i niższego szczebla urzędników i sędziów tworzącego się polskiego wymiaru sprawiedliwości. 
W imieniu Leona Supińskiego jako Naczelnik Wydziału Personalnego organizował sądownictwo w Poznaniu zostając zastępcą ministra ds. byłej Dzielnicy Pruskiej. Za tę działalność 31 grudnia 1923 został odznaczony Krzyżem Komandorskim Orderu Odrodzenia Polski. W okresie II Rzeczypospolitej do czerwca 1923 pełnił funkcję konsula generalnego RP w Paryżu. Z dniem 1 stycznia 1924 miał objąć stanowisko radcy legislacyjnego w ambasadzie w Kopenhadze, nominacji jednak nie przyjął. W latach 1926–1933 pracował jako notariusz w Skierniewicach. 1 stycznia 1934 został notariuszem przy Wydziale Hipotecznym Sądu Grodzkiego w Łodzi. W 1937 wybrany został do Rady Notarialnej w Warszawie. 
Po wybuchu II wojny światowej znalazł się w Warszawie, gdzie objął posadę notariusza Sądu Grodzkiego. W czasie powstania warszawskiego mieszkanie i kancelaria Bohdana Chełmickiego spłonęły, a on sam z żoną Jadwigą Krajewską znalazł się w obozie w Pruszkowie, a następnie w Łowiczu. Wobec braku możliwości uzyskania lokalu na biuro i mieszkania w Łodzi Chełmicki złożył prośbę o posadę w Płocku. W latach 1946–1951 pracował jako notariusz w Płocku, w latach 1946–48 będąc sędzią. W departamencie kadr Ministerstwa Sprawiedliwości zachowała się notatka z 1948 "sądzi dobrze sprawy karne". 
W grudniu 1951 został zatrudniony w Państwowym Biurze Notarialnym w Płocku, pracował tam do przejścia na emeryturę we wrześniu 1959, następnie wraz z żoną wyjechał do Sopotu do szwagierki, gdzie zmarł. Został pochowany na cmentarzu katolickim w Sopocie (kwatera D2-20-8).

</doc>
<doc id="3553022" url="https://pl.wikipedia.org/wiki?curid=3553022" title="Dzitryki (sielsowiet Tarnowszczyzna)">
Dzitryki (sielsowiet Tarnowszczyzna)

Dzitryki (, "Dzitryki"; , "Ditriki") – wieś na Białorusi, w obwodzie grodzieńskim, w rejonie lidzkim, w sielsowiecie Tarnowszczyzna.
Historia.
Nazwa wsi pochodzi od przepływającej przez wieś rzeki Dzitwy. Historia osadnictwa na tych terenach sięga czasów średniowiecznych, w pobliskich Jeremiczach znaleziono kamienne topory i narzędzia rolnicze pochodzące z epoki brązu. W pobliżu położonego po drugiej stronie Dzitwy Olżewa znajduje się pochodzące z drugiej połowy pierwszego tysiąclecia naszej ery grodzisko, nazywane Szwedzką Górą. Natomiast w Luborze znajduje się kurhan.
Wieś szlachecka położona była w końcu XVIII wieku w powiecie lidzkim województwa wileńskiego.
W pierwszej połowie XIX wieku majątek należał do Edwarda Mokrzeckiego, a następnie przeszedł na jego syna Aleksandra. W 1834 we wsi mieszkało 61 dorosłych mężczyzn. W pierwszych latach XX wieku wieś należała do parafii w Lidzie i liczyła 243 mieszkańców posiadających 231 hektarów ziemi. We dworze Mokrzyckich mieszkało 28 osób, do folwarku należało 300 hektarów. W dwudziestoleciu międzywojennym Dzitryki znajdowały się w granicach Rzeczypospolitej Polskiej, w województwie nowogródzkim, w powiecie lidzkim, w gminie Tarnowo/Białohruda. W 1921 miejscowość liczyła 211 mieszkańców, zamieszkałych w 36 budynkach, w tym 206 Polaków i 5 Białorusinów. 205 mieszkańców było wyznania rzymskokatolickiego i 6 prawosławnego.
Po wkroczeniu do Dzitryków Armii Czerwonej dwór został splądrowany, a następnie umieszczono w nim szkołę podstawową. Po II wojnie światowej w granicach Związku Sowieckiego. Od 1991 w niepodległej Białorusi.
Ludzie związani z miejscowością.
W Dzitrykach urodzili się:

</doc>
<doc id="3553024" url="https://pl.wikipedia.org/wiki?curid=3553024" title="Robert Ibáñez">
Robert Ibáñez

Roberto Ibáñez Castro (ur. 22 marca 1993 w Walencji) – hiszpański piłkarz występujący na pozycji pomocnika w klubie CA Osasuna.

</doc>
<doc id="3553025" url="https://pl.wikipedia.org/wiki?curid=3553025" title="Lestrona">
Lestrona

Lestrona (łac. "Diocesis Lestronensis") – stolica historycznej diecezji istniejącej w czasach rzymskich w rejonie Epiro Nuovo, sufragania archidiecezji Durrës, współcześnie w środkowej Albanii. Obecnie katolickie biskupstwo tytularne. 

</doc>
<doc id="3553031" url="https://pl.wikipedia.org/wiki?curid=3553031" title="Dariusz Grech">
Dariusz Grech

Dariusz Krystian Grech (ur. 1958 w Jeleniej Górze) – polski fizyk teoretyk i matematyk, doktor habilitowany, od 2015 profesor nadzwyczajny Uniwersytetu Wrocławskiego.
Życiorys.
Studia wyższe ukończył w 1982 roku na Wydziale Matematyki, Fizyki i Chemii Uniwersytetu Wrocławskiego. Doktorat z matematyki stosowanej uzyskał w 1988 roku w Department of Applied Mathematics na Uniwersytecie w Sydney (Australia). Od 1982 roku związany zawodowo z Uniwersytetem Wrocławskim, gdzie uzyskał stopień doktora habilitowanego w dyscyplinie nauk fizycznych w 2013 roku na Wydziale Fizyki i Astronomii. W lipcu 2020 uzyskał tytuł profesora nauk ścisłych i przyrodniczych. Jest międzynarodowym ekspertem w dziedzinie fizyki finansowej (ekonofizyki), zajmującej się stosowaniem metod fizyki układów złożonych w zastosowaniach interdyscyplinarnych – głównie w ekonomii. Wielokrotny wykładowca na międzynarodowych konferencjach naukowych z tej dziedziny. Organizator konferencji krajowych i międzynarodowych w dziedzinie ekonofizyki i analizy szeregów czasowych.
W latach 1985-88 studiował na studiach doktoranckich w Australii, w okresie 1989-90 przebywał na stażu w Uniwersytecie w Sydney a w latach 1992-94 na krótszych miesięcznych stażach na Uniwersytecie Bielefeld w Niemczech. Od 2003 roku jest członkiem Komitetu Naukowego sekcji FENS (fizyka w ekonomii i naukach społecznych) przy Polskim Towarzystwie Fizycznym, a przez kilka kadencji w latach 2003-2014 sprawował funkcję członka Zarządu tej sekcji. W 2004 roku stworzył nową unikalną w skali światowej specjalizację studiów na Uniwersytecie Wrocławskim pn. ekonofizyka (fizyka finansowa). W 2015 roku otrzymał tytuł wyróżniającego się recenzenta czasopisma naukowego Physica A wydawanego przez wydawnictwo Elseviera (Holandia). Jest autorem ponad 60 publikacji naukowych w renomowanych czasopismach światowych i promotorem dwóch rozpraw doktorskich (2013, 2015) oraz recenzentem wielu rozpraw naukowych.
Działalność społeczna i organizacyjna.
W latach 1992-93 pracował równolegle jako nauczyciel w I prywatnym LO we Wrocławiu z maturą międzynarodową. Aktywny działacz społeczny. Od 1994 roku pełni funkcję przewodniczącego Komitetu Okręgowego Olimpiady Fizycznej dla uczniów szkół średnich Dolnego Śląska. W latach 1995-1996 był doradcą kwestora Uniwersytetu Wrocławskiego do spraw algorytmu dotacji podstawowej. Od 2000 roku jest Prezesem Zarządu i Przewodniczącym Stowarzyszenia „NADOLICE” we Wrocławiu, reprezentującego właścicieli nieruchomości, którzy zostali poszkodowani przestępczymi działaniami spółek handlujących terenami budowlanymi. W 2004 roku współzałożył Stowarzyszenie Członków Spółdzielni Kozanów walcząc o demokratyzację spółdzielni mieszkaniowych. W latach 2007-2010 był członkiem Rady Osiedla Kozanów-Pilczyce-Popowice we Wrocławiu a w latach 2014-2019 członkiem Rady Nadzorczej Spółdzielni Mieszkaniowej Kozanów IV we Wrocławiu. Od 2014 roku jest członkiem Zarządu i Prezydium Zarządu Głównego Polskiego Towarzystwa Fizycznego w Warszawie. Od 2014 pełni też funkcję Przewodniczącego Komisji Legislacji i Organizacji Nauki w Polskim Towarzystwie Fizycznym.
Zainteresowania naukowe.
Jego zainteresowania naukowe obejmują m.in.: ekonofizykę, fizykę układów złożonych wraz z interdyscyplinarnymi zastosowaniami, analizę szeregów czasowych, analizę fraktalną i multifraktalną szeregów czasowych, zastosowania teorii macierzy losowych w obróbce dużych zbiorów danych, modele unifikujące oddziaływania elementarne i rozszerzenia modelu standardowego oddziaływań.
Życie prywatne.
Zamieszkały we Wrocławiu od 1982 roku.

</doc>
<doc id="3553034" url="https://pl.wikipedia.org/wiki?curid=3553034" title="Forontoniana">
Forontoniana

Forontoniana (łac. "Diocesis Forontonianensis") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="3553036" url="https://pl.wikipedia.org/wiki?curid=3553036" title="Zdzisław Czałbowski">
Zdzisław Czałbowski

Zdzisław Czałbowski (ur. 1889, zm. 1939) – polski inżynier rolnictwa, urzędnik ministerialny II RP.
Życiorys.
Urodził się w 1889. Pochodził z terenu powiatu nieszawskiego. Ukończył Szkołę Główną Gospodarstwa Wiejskiego w Warszawie.
Po odzyskaniu przez Polskę niepodległości pracował jako inspektor w Centralnym Towarzystwie Rolniczym. Wykładał w Szkole Rolniczej w Liskowie. W 1921 został sekretarzem zarządu Centralnego Związku Kółek Rolniczych. Był komisarzem i inspektorem oraz zastępcą prezesa w Głównym Urzędzie Ziemskim. Był organizatorem urzędów ziemskich. Został dyrektorem Departamentu Urządzeń Rolnych w Ministerstwie Reform Rolnych. Był przewodniczącym Międzyministerialnej Komisji do spraw Osadnictwa Wojskowego. W 1925 odszedł ze służby państwowej.
Od 1925 do 1928 pełnił funkcję sekretarza Polskich Organizacji i Kółek Rolniczych. W 1928 wydał publikację pt. "Znaczenie drobnego rolnictwa w życiu gospodarczem kraju". Od tego samego roku pracował w Państwowym Banku Rolnym: 15 października 1928 został dyrektorem oddziału w Kielcach, następnie pracował w oddziale w Poznaniu, a w 1932 był dyrektorem oddziału Państwowego Banku Rolnego w Lublinie. Później został pierwszym dyrektorem powołanego w lipcu 1933 Banku Akceptacyjnego i pełnił to stanowisko do końca życia. W 1933 był członkiem komisji rewizyjnej okręgu Ligi Morskiej i Kolonialnej w Lublinie.
Zmarł na początku 1939. Został pochowany na cmentarzu Powązkowskim w Warszawie (kwatera 139-6-9).
Jego żoną została Eugenia z domu Sawicka (1905-1980), z którą miał dzieci: Andrzeja (1928-2005, powstaniec warszawski), Hannę (1933-1951), Barbarę (1938-).

</doc>
<doc id="3553037" url="https://pl.wikipedia.org/wiki?curid=3553037" title="Średnia krajowa">
Średnia krajowa



</doc>
<doc id="3553038" url="https://pl.wikipedia.org/wiki?curid=3553038" title="Przeciętne miesięczne wynagrodzenie">
Przeciętne miesięczne wynagrodzenie



</doc>
<doc id="3553039" url="https://pl.wikipedia.org/wiki?curid=3553039" title="Puchar EuroFloorball">
Puchar EuroFloorball

Puchar EuroFloorball ("Eurofloorball Cup") - jest międzynarodowym turniejem organizowanym przez Międzynarodową Federację Unihokeja (IFF) dla europejskich klubów z tytułem mistrzowskim z krajów, które w rankingu IFF zajmują miejsca poniżej piątego. Turniej ten jest imprezą coroczną organizowaną od roku 2007, wcześniejszej odbywał się pod nazwą Pucharu Europy ("European Cup"), w roku 2011 zmieniono ostatecznie jego zasady. 
Historia.
Eurofloorball Cup jest kontynuacją Pucharu Europy, który był organizowany od roku 1993 do roku 2007. Pierwotnie w pucharze tym brało udział 8 najlepszych drużyn z poszczególnych krajów Europy. EFC w roku 2011 w momencie powstania Pucharu Mistrzów ("Champions Cup") został przekształcony w turniej o mniejszej randze i od tamtego momentu nie rywalizuje się już o miano najlepszej drużyny w Europie tylko o zakwalifikowanie do Pucharu Mistrzów.
Zasady uczestnictwa.
W turnieju tym biorą udział tylko mistrzowie poszczególnych krajów europejskich zajmujących miejsce poniżej piątego w rankingu IFF, w zależności od wyników kwalifikacji niektóre kraje mogą wystawić do turnieju dwie drużyny. Każdorazowo w imprezie może wystartować 6 klubów męskich i 6 klubów żeńskich. EFC składa się z dwóch części, na początku przeprowadzane są kwalifikacje, jednak zależy to od ilości zespołów zgłoszonych do turnieju, a w drugim etapie rozgrywany jest turniej finałowy. Zwycięzcy finału dostają możliwość uczestnictwa w Pucharze Mistrzów w następnym roku oraz nagrodę finansową w postaci 5000 franków szwajcarskich.
Mężczyźni.
Tabela zwycięzców przed zmianami zasad do roku 2010.
Tabela zwycięzców po zmianie zasad w 2011 roku.
Kobiety.
Tabela zwycięzców przed zmianami zasad.
Tabela zwycięzców po zmianie zasad w 2011 roku.
Zobacz też.
Puchar Mistrzów w unihokeju
Linki zewnętrzne.
Oficjalna strona Międzynarodowej Federacji Uinhokeja (IFF)

</doc>
<doc id="3553040" url="https://pl.wikipedia.org/wiki?curid=3553040" title="Antoni Witosz">
Antoni Witosz

Antoni Stanisław Witosz (1948–2015) – polski prawnik, profesor nauk prawnych, specjalista w zakresie prawa cywilnego, prawa gospodarczego i prawa spółdzielczego, profesor zwyczajny Uniwersytetu Śląskiego, nauczyciel akademicki Wydział Prawa i Administracji Uniwersytetu Śląskiego i Uniwersytetu Ekonomicznego w Katowicach.
Życiorys.
W 1990 na podstawie dorobku naukowego i rozprawy pt. "Ewolucja pozycji prawnej spółdzielni w ustawodawstwie Polski Ludowej" uzyskał na WPiA UŚ stopień naukowy doktora habilitowanego nauk prawnych w zakresie prawa cywilnego. W 2006 otrzymał tytuł naukowy profesora nauk prawnych. Był także profesorem Uniwersytetu Ekonomicznego w Katowicach.
Pod jego kierunkiem w 2002 stopień naukowy doktora uzyskał Rafał Adamus.

</doc>
<doc id="3553043" url="https://pl.wikipedia.org/wiki?curid=3553043" title="Hollywood Vampires">
Hollywood Vampires

Hollywood Vampires – amerykańska supergrupa muzyczna stworzona w 2015 roku przez Alice Coopera, Johnny'ego Deppa i Joe Perry'ego. Zespół wydał swój pierwszy album "Hollywood Vampires" 11 września 2015 na cześć muzyków rockowych zmarłych w latach '70. Swój pierwszy koncert grupa dała 16 i 17 września 2015 w klubie Roxy Theatre, w którym zagrali z nimi m.in. Duff McKagan, Matt Sorum, Tommy Henriksen i Bruce Witkin. Drugi album, zatytułowany "Rise", ukazał się 21 czerwca 2019 i w przeciwieństwie do debiutanckiej płyty zawiera głównie materiał oryginalny.

</doc>
<doc id="3553045" url="https://pl.wikipedia.org/wiki?curid=3553045" title="Miloš Klimek">
Miloš Klimek

Miloš Klimek (ur. 20 maja 1924; zm. 5 listopada 1982) – słowacki piłkarz w reprezentacji Czechosłowacji.
Kariera.
Miloš Klimek grał od 1945 do 1948 w Koszycach jako napastnik na lewym skrzydle w drużynie piłkarskiej Jednota Košice (obecnie MFK Košice), która należała do I ligi czechosłowackiej w piłce nożnej. W 1948 roku został zmobilizowany do wojskowego klubu ATK Praha - Armádní tělovýchovný klub (obecnie FK Dukla Praha). Następnie grał od 1949 do 1950 w drużynie ZSJ Dynamo ČSD Košice (obecnie Lokomotíva Koszyce). W latach od 1946 do 1949 grał w reprezentacji Czechosłowacji.

</doc>
<doc id="3553046" url="https://pl.wikipedia.org/wiki?curid=3553046" title="Milos Klimek">
Milos Klimek



</doc>
<doc id="3553047" url="https://pl.wikipedia.org/wiki?curid=3553047" title="Hollywood Vampires (album)">
Hollywood Vampires (album)

Hollywood Vampires – debiutancki album studyjny amerykańskiej supergrupy Hollywood Vampires, wydany 11 września 2015 roku, nagrany na cześć muzyków rockowych zmarłych w latach '70. Na albumie pojawiają się liczni goście, min. Paul McCartney, Slash, Robby Krieger, Dave Grohl, Brian Johnson, Perry Farrell i Zak Starkey. Albumowe intro, "The Last Vampire", zostało nagrane z udziałem angielskiego aktora i piosenkarza Christophera Lee na krótko przed jego śmiercią. Na "Hollywood Vampires" składają się głównie covery utworów z lat '70, z których dwie piosenki to oryginalne utwory. Wydanie japońskie zawiera dodatkowy utwór "I'm a Boy", który w 2016 roku pojawił się wraz z dwoma nowymi utworami na wydaniu Deluxe.

</doc>
<doc id="3553048" url="https://pl.wikipedia.org/wiki?curid=3553048" title="Zharok">
Zharok

Zharok (ukr. Згарок, pol. hist. "Zharek") – wieś na Ukrainie, w obwodzie chmielnickim, w rejonie derażniańskim. W 2001 roku liczyła 440 mieszkańców. 
W XIX wieku wieś wchodziła w skład w powiatu latyczowskiego. 
W 1879 roku Konstanty Koźmiński wzniósł w miejscowości parterowy dwór kryty dachem dwuspadowym, z portykiem – gankiem zwieńczonym attyką. Na końcu lewego skrzydła mieścił się piętrowy budynek z oknem zakończonym ostrym łukiem. Obok dworu znajdował się duży park. Budynek został zniszczony w latach 1917-1918.
W 1902 roku urodził się tu Zygmunt Koźmiński.

</doc>
<doc id="3553049" url="https://pl.wikipedia.org/wiki?curid=3553049" title="Ubaba">
Ubaba

Ubaba (łac. "Diocesis Ubabensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="3553050" url="https://pl.wikipedia.org/wiki?curid=3553050" title="Młodzieżowe Mistrzostwa Polski Par Klubowych na Żużlu 2015">
Młodzieżowe Mistrzostwa Polski Par Klubowych na Żużlu 2015

Młodzieżowe Mistrzostwa Polski Par Klubowych na Żużlu 2015 – zawody żużlowe, mające na celu wyłonienie medalistów młodzieżowych mistrzostw Polski par klubowych w sezonie 2015. Rozegrano trzy turnieje eliminacyjne oraz finał, w którym zwyciężyli żużlowcy MONEYmakesMONEY.pl Stali Gorzów Wielkopolski.

</doc>
<doc id="3553051" url="https://pl.wikipedia.org/wiki?curid=3553051" title="Kontynenty (kwartalnik)">
Kontynenty (kwartalnik)

Kontynenty – kwartalnik podróżniczo-literacki, znany także jako magazyn reporterów, fotografów.
Pierwszy numer „Kontynentów” ukazał się w 2012 jako kontynuator czasopisma krajoznawczo-podróżniczego, wydawanego w 1964–1989. Pierwszy numer ukazał się z zamiarem publikacji nowych wydań z częstotliwością miesięcznika. Właściwie wyszedł jako kwartalnik, a od drugiego numeru „Kontynenty” otrzymały oficjalną częstotliwość kwartalną. W 2012–2014 właścicielem pisma było wydawnictwo „Agora”. Od 2015 właścicielem, wydawcą i redaktorem naczelnym „Kontynentów” jest Dariusz Fedor.
Do grona jego autorów należą znani pisarze, nagradzani reporterzy, fotografowie i podróżnicy, m.in. Tomasz Gudzowaty, Jacek Hugo-Bader, Wojciech Jagielski, Marcin Kydryński, Krzysztof Miller, Andrzej Stasiuk, Wojciech Tochman, Krzysztof Varga, Łukasz Wierzbicki, Mariusz Wilk, Paulina Wilk, Małgorzata Rejmer, Anna Arno, Magdalena Rittenhouse, Iza Klementowska.
Magazyn „Kontynenty” organizuje konkurs fotograficzny „Oko” oraz ustanowił nagrodę „Próg”.

</doc>
<doc id="3553053" url="https://pl.wikipedia.org/wiki?curid=3553053" title="L'Estasi Dell'Oro">
L'Estasi Dell'Oro



</doc>
<doc id="3553054" url="https://pl.wikipedia.org/wiki?curid=3553054" title="Turniej o Srebrny Kask 2015">
Turniej o Srebrny Kask 2015

Turniej o Srebrny Kask 2015 – zawody żużlowe, organizowane przez Polski Związek Motorowy dla zawodników do 21. roku życia. W sezonie 2015 rozegrano dwa turnieje półfinałowe oraz finał, w którym zwyciężył Kacper Woryna z ŻKS ROW Rybnik.

</doc>
<doc id="3553056" url="https://pl.wikipedia.org/wiki?curid=3553056" title="Róg (muzyka)">
Róg (muzyka)



</doc>
<doc id="3553060" url="https://pl.wikipedia.org/wiki?curid=3553060" title="Zharek">
Zharek



</doc>
<doc id="3553064" url="https://pl.wikipedia.org/wiki?curid=3553064" title="Dzitryki">
Dzitryki



</doc>
<doc id="3553065" url="https://pl.wikipedia.org/wiki?curid=3553065" title="Radomir Petković">
Radomir Petković

Radomir Petković (ser. Радомир Петковић; ur. 26 listopada 1986) – serbski i od 2013 roku azerski zapaśnik walczący przeważnie w stylu klasycznym. Zajął 26. miejsce na mistrzostwach świata w 2009. Brązowy medalista igrzysk śródziemnomorskich w 2005 i 2009. Drugi na mistrzostwach Europy w 2010. Siódmy w Pucharze Świata w 2013 i szósty w 2011 roku.

</doc>
<doc id="3553075" url="https://pl.wikipedia.org/wiki?curid=3553075" title="Şamil Ertuqanov">
Şamil Ertuqanov

Şamil Ertuqanov (ur. 7 lutego 1992) – azerski zapaśnik walczący w stylu klasycznym. Dziewiąty w Pucharze Świata w 2013. Brązowy medalista na mistrzostwach Europy juniorów w 2012 roku.

</doc>
<doc id="3553076" url="https://pl.wikipedia.org/wiki?curid=3553076" title="Villahermosa (ujednoznacznienie)">
Villahermosa (ujednoznacznienie)



</doc>
<doc id="3553078" url="https://pl.wikipedia.org/wiki?curid=3553078" title="Niyaməddin İbrahimov">
Niyaməddin İbrahimov

Niyaməddin Fəxrəddin oğlu İbrahimov (ur. 12 kwietnia 1991) – azerski zapaśnik walczący w stylu klasycznym. Trzynasty w Pucharze Świata w 2013. Trzeci na ME kadetów w 2008. Mistrz Azerbejdżanu w 2011 i 2014, drugi w 2012 i 2013 roku.

</doc>
<doc id="3553082" url="https://pl.wikipedia.org/wiki?curid=3553082" title="Joanna Bojarska-Syrek">
Joanna Bojarska-Syrek

Joanna Maria Bojarska-Syrek (ur. 24 listopada 1950, zm. 23 września 2015) – polska historyk sztuki, muzealnik, pedagog, dyrektor Muzeum Historycznego m. st. Warszawy (2004–2012). Córka pisarki Teresy Sułowskiej-Bojarskiej.
Życiorys.
Była absolwentką historii sztuki na Katolickim Uniwersytecie Lubelskim (KUL) z 1976 roku, a od 1981 roku pracowała jako wykładowca akademicki Wydziału Aktorskiego Państwowej Wyższej Szkoły Filmowej, Telewizyjnej i Teatralnej w Łodzi (w latach 1993–1995 prodziekan ds. naukowych WA PWSFTviT). Jednocześnie w latach 1976–1995 pracowała w Muzeum Sztuki w Łodzi piastując między innymi funkcję kustosza oraz kierownika prac remontowych i aranżacji Oddziału Muzeum Sztuki w Łodzi w zespole pałacowo-parkowym Edwarda Herbsta przy ul. Przędzalnianej. Dzięki jej staraniom remont pałacu Herbsta został wyróżniony przez Międzynarodową Federację Towarzystw Odnowy Europejskiego Dziedzictwa Kulturalnego i Narodowego – Medalem „Europa Nostra” w 1991 roku. 
W latach 1992–1994 brała udział w organizacji Muzeum Gorzelnictwa w Łańcucie kierując wówczas między innymi pracami remontowo-konserwacyjnymi w klasycystycznym dworku przeznaczonym na siedzibę nowo powstałego Muzeum. Następnie w latach 1995–2000 piastowała funkcję wicedyrektora ds. merytorycznych Muzeum Zamku w Łańcucie i starszego kustosza. Od 2000 do 2002 roku była kierownikiem Działu Edukacyjno-Dydaktycznego w Ośrodku Ochrony Zabytkowego Krajobrazu w Warszawie, a następnie 
w latach 2003–2004 w okresie prezydentury Lecha Kaczyńskiego pełniła funkcję członka Zespołu Pełnomocnika Prezydenta Miasta Stołecznego Warszawy ds. budowy Muzeum Powstania Warszawskiego. Wniosła znaczący wkład w budowę Muzeum Powstania Warszawskiego jako współautorka koncepcji i scenariusza ekspozycji Muzeum. Pełniła również funkcję kuratora ekspozycji stałej Muzeum. W latach 2004–2012 piastowała funkcję dyrektora Muzeum Historycznego m.st. Warszawy (obecnie Muzeum Warszawy).
Brała również udział w tworzeniu Muzeum Uniwersyteckiego Katolickiego Uniwersytetu Lubelskiego Jana Pawła II.

</doc>
<doc id="3553098" url="https://pl.wikipedia.org/wiki?curid=3553098" title="Agudo (Rio Grande do Sul)">
Agudo (Rio Grande do Sul)



</doc>
<doc id="3553100" url="https://pl.wikipedia.org/wiki?curid=3553100" title="Magdalena Jadwiga Rutkiewicz-Luterek">
Magdalena Jadwiga Rutkiewicz-Luterek

Magdalena Jadwiga Rutkiewicz-Luterek, również jako Magdalena Jadwiga Rutkiewicz (ur. 26 stycznia 1962) – polska kostiumograf.
Absolwentka polonistyki na Wydziale Filologicznym Uniwersytetu Łódzkiego. Członkini Polskiej Akademii Filmowej. Laureatka nagrody za kostiumy na Festiwalu Polskich Filmów Fabularnych w Gdyni oraz trzykrotna laureatka Polskiej Nagrody Filmowej, Orzeł w kategorii najlepsze kostiumy (ponadto – nominowana w tej kategorii).
Córka reżysera i kostiumografa Jana Rutkiewicza i kostiumograf Jadwigi Rutkiewicz-Mikulskiej.
Wybrana filmografia.
jako autorka kostiumów:

</doc>
<doc id="3553102" url="https://pl.wikipedia.org/wiki?curid=3553102" title="Magdalena Jadwiga Rutkiewicz">
Magdalena Jadwiga Rutkiewicz



</doc>
<doc id="3553103" url="https://pl.wikipedia.org/wiki?curid=3553103" title="Lista specjalnych odcinków WWE Raw">
Lista specjalnych odcinków WWE Raw

Jest to lista specjalnych odcinków WWE Raw, które jest programem telewizyjnym o tematyce wrestlingowej nadawanym na USA Network i produkowanym przez federację WWE. Przez całą historię istnienia "Raw", show emitowano z różnymi motywami. Przykładowo, od 2008 co roku emitowany jest specjalny odcinek "Raw" z wręczaniem Slammy Awards. Inne są trybutami profesjonalnych wrestlerów, którzy ostatnio umarli lub zakończyli kariery, a także niektóre są odcinkami z celebracjami rocznic czy kamieni milowych.

</doc>
<doc id="3553105" url="https://pl.wikipedia.org/wiki?curid=3553105" title="Villanueva de los Infantes">
Villanueva de los Infantes



</doc>
<doc id="3553107" url="https://pl.wikipedia.org/wiki?curid=3553107" title="Villanueva de los Infantes (Hiszpania)">
Villanueva de los Infantes (Hiszpania)



</doc>
<doc id="3553109" url="https://pl.wikipedia.org/wiki?curid=3553109" title="Villanueva de los Infantes (Valladolid)">
Villanueva de los Infantes (Valladolid)

Villanueva de los Infantes – gmina w Hiszpanii, w prowincji Valladolid, w Kastylii i León, o powierzchni 19,2 km². W 2014 roku gmina liczyła 114 mieszkańców.

</doc>
<doc id="3553115" url="https://pl.wikipedia.org/wiki?curid=3553115" title="Protaetia engganica">
Protaetia engganica

Protaetia (Pachyprotaetia) engganica – gatunek chrząszcza z rodziny poświętnikowatych i podrodziny kruszczycowatych.
Gatunek ten został opisany w 2011 roku przez Stanislava Jákla.
Ciało długości 16,2 mm, z wierzchu rudobrązowe z ciemnobrązową głową, od spodu jasnobrązowe z metalicznozielonym połyskiem. Omszenie ciała żółtawe, na przedpleczu i pokrywach złożone z setek bardzo małych łatek. Tylna połowa pokryw z gęstym, dwukierunkowym rowkowaniem, tworzącym siatkę. Paramery mają brzuszny guzek odsunięty dalej od wierzchołka, który jest nieco bardziej wydłużony niż u "P. mixta".
Chrząszcz orientalny, znany wyłącznie z indonezyjskiej wyspy Enggano.

</doc>
<doc id="3553118" url="https://pl.wikipedia.org/wiki?curid=3553118" title="Harry McShane">
Harry McShane

Harry McShane (ur. 8 kwietnia 1920 w Holytown, zm. 12 listopada 2012 w Manchesterze) – szkocki piłkarz, który występował na pozycji pomocnika. Ojciec aktora Iana McShane’a.
Kariera klubowa.
Karierę piłkarską rozpoczął w amatorskim klubie Bellshill Athletic, skąd w 1937 przeszedł do Blackburn Rovers. Podczas II wojny światowej służył w Royal Air Force, a także występował gościnnie w Blackpool, Manchesterze City, Port Vale i Reading. We wrześniu 1946 przeszedł do Huddersfield Town, zaś w lipcu 1947 do Bolton Wanderers.
We wrześniu 1950 został sprzedany do Manchesteru United za 5000 funtów, z którym zdobył mistrzostwo Anglii. W lutym 1954 odszedł do Oldham Athletic. Grał jeszcze w amatorskich zespołach Chorley, Wellington Town, Droylesden i Altrincham. W późniejszym okresie był między innymi skautem w Manchesterze United.

</doc>
<doc id="3553119" url="https://pl.wikipedia.org/wiki?curid=3553119" title="Japonia na Mistrzostwach Świata w Lekkoatletyce 2015">
Japonia na Mistrzostwach Świata w Lekkoatletyce 2015

Japonia na Mistrzostwach Świata w Lekkoatletyce 2015 – reprezentacja Japonii podczas Mistrzostw Świata w Pekinie liczyła 51 zawodników, z których jeden zdobył brązowy medal.

</doc>
<doc id="3553124" url="https://pl.wikipedia.org/wiki?curid=3553124" title="Barnstead">
Barnstead

Barnstead – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553125" url="https://pl.wikipedia.org/wiki?curid=3553125" title="Center Harbor">
Center Harbor

Center Harbor – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553127" url="https://pl.wikipedia.org/wiki?curid=3553127" title="Sanbornton">
Sanbornton

Sanbornton – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553128" url="https://pl.wikipedia.org/wiki?curid=3553128" title="Bronisław Naczas">
Bronisław Naczas

Bronisław Tadeusz Naczas (ur. 16 lipca 1920 we Lwowie, zm. 4 sierpnia 1984 w Sanoku) – polski artysta malarz, rysownik, plastyk.
Życiorys.
Bronisław Tadeusz Naczas urodził się 16 lipca 1920 we Lwowie. Był synem Piotra (1883-1940, urzędnik PKP) i Marii z domu Dąbrowskiej (1891-1990). Przed 1939 przez kilka miesięcy zamieszkiwał w Sanoku. Swoje rysunki tworzył już podczas II wojny światowej w trakcie okupacji niemieckiej, sprzedając je celem własnego utrzymania. W 1945 jego prace znalazły się na pierwszej powojennej wystawie wspólnej sanockich artystów, zorganizowanej przez tamtejsze muzeum. Po wojnie ukończył studia na Wydziale Malarstwa Akademii Sztuk Pięknych w Krakowie w 1950. Po studiach krótkotrwale był zatrudniony jako wychowawca w schronisku dla nieletnich w Krzeszowicach. Następnie powrócił do Sanoka, otrzymując posadę plastyka w tamtejszej Sanockiej Fabryce Wagonów „Sanowag”.
Specjalizował się w rysunku, malarstwie, monotypii, grafice, linorycie, gipsorycie. Zajmował się także rękodziełem artystycznym, prowadząc pracownię w tym zakresie. W malarstwie wykonywał portrety (np. Teresy i Jana Sudołów), akty, pejzaże. W 1955 wykonał kopię Obrazu Matki Bożej Pocieszenia z kościoła Franciszkanów w Sanoku, ponadto namalował na płótnie fragment oryginału tego obrazu, wykorzystany po 1967 do stworzenia jego kopii wraz ze srebrną sukienką. W 1971 namalował obraz beatyfikowanego wówczas św. Maksymiliana Marii Kolbego, umieszczony na ołtarzu w lewej nawie tegoż kościoła. Zajmował się renowacją rzeźby Atlasa, istniejącej na fasadzie kamienicy przy ul. Kazimierza Wielkiego 6 w Sanoku, odnawiononej w 1974. Od czasów studenckich tworzył obrazy w celach zarobkowych, traktując malarstwo jako źródło zarobku. W Muzeum Historycznym w Sanoku zostały zgromadzone zachowane prace Bronisława Naczasa. Ponadto jego dzieła trafiły do Muzeum Sakralnego ks. Markowicza w Krakowie.
W 1964 otrzymał nagrodę za twórczość plastyczną, przyznaną przez Prezydium Powiatowej Rady Narodowej w Sanoku.
Bronisław Naczas od ok. 1960 przebywał na rencie wskutek pogarszającego się stanu wzroku. Zmarł 4 sierpnia 1984 w Sanoku. Został pochowany na Cmentarzu Centralnym w Sanoku.
Jego żoną od 1943 była pochodząca z Sanoka Janina z domu Borczyk (1925-2001.), z którą miał pięcioro dzieci, w tym syna Wojciecha (ukończył studia na Wydziale Architektury krakowskiej ASP), córkę Jolantę. Bliskim znajomym B. Naczasa był inny artysta związany z Sanokiem Marian Kruczek.
Związany z Sanokiem poeta Jan Szelc napisał wiersz pt. "Akt kobiecy Bronisława Naczasa", wydany w tomiku poezji pt. "Odmawiam góry".

</doc>
<doc id="3553130" url="https://pl.wikipedia.org/wiki?curid=3553130" title="Jerzy Wiechowski">
Jerzy Wiechowski

Jerzy Wiechowski (ur. 10 sierpnia 1932 w Golczowicach, zm. 18 grudnia 1998 w Sanoku) – polski inżynier architekt, rysownik.
Życiorys.
Urodził się w 1932 w Golczowicach. Został absolwentem Wydziału Architektury na Politechnice Warszawskiej z tytułem inżyniera architekta. Od 1962 zamieszkiwał w Sanoku. Był zatrudniony w Autosanie i Urzędzie Rejonowym.
Był autorem projektu Kościoła Matki Bożej Różańcowej w Średnim Wielkim. Pełnił stanowisko kierownika pracowni „Inwestprojekt” w Rzeszowie oraz w Sanoku. Od połowy lat 70. kierował zespołem projektantów architektonicznych osiedla Waryńskiego w Sanoku (dzielnica Błonie). Był autorem projektu kompleksu budynków administracyjno-usługowych (1977), zlokalizowanych przy ulicy Tadeusza Kościuszki 25 w Sanoku (siedziba PZU). W latach 80. działał w zespole odpowiedzialnym za projektowanie osiedla mieszkaniowego przy ulicy Juliusza Słowackiego w Sanoku.
Był autorem rysunków i grafik przedstawiających miasto Sanok (w tym stara zabudowa, kapliczki). Wystawa rysunków architektury sanockiej była zorganizowana w Muzeum Historycznym w Sanoku. Wydał albumy pt. "Sanok ginący" oraz "Kapliczki Sanoka". W latach 90. rysunki Jerzego Wiechowskiego były regularnie publikowane w „Tygodniku Sanockim” w rubrykach pt. "Kapliczki Sanoka" oraz "Ginący Sanok".
Jerzy Wiechowski zmarł w 1998 w Sanoku. Został pochowany na Cmentarzu Centralnym w Sanoku.

</doc>
<doc id="3553131" url="https://pl.wikipedia.org/wiki?curid=3553131" title="Julie Jášová">
Julie Jášová



</doc>
<doc id="3553132" url="https://pl.wikipedia.org/wiki?curid=3553132" title="Grand Prix Polski III na Żużlu 2015">
Grand Prix Polski III na Żużlu 2015

2015 FST GRUPA BROKERSKA TORUN FIM SPEEDWAY GRAND PRIX OF POLAND – jedenasta impreza z cyklu Grand Prix w sezonie 2015. Zawody odbyły się 3 października 2015 na Motoarenie w Toruniu.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Pawła Przedpełskiego. Zawodnikami rezerwowymi zostali: Piotr Pawlicki i Bartosz Zmarzlik.
Ze względu na kontuzję w zawodach nie mógł wystąpić Jarosław Hampel. Jako zmiana kwalifikowana pojechał: Peter Kildemand.
Losowanie pozycji startowych odbyło się 2 października.
Wyniki.
Bieg po biegu:

</doc>
<doc id="3553134" url="https://pl.wikipedia.org/wiki?curid=3553134" title="Bahrajn na Mistrzostwach Świata w Lekkoatletyce 2015">
Bahrajn na Mistrzostwach Świata w Lekkoatletyce 2015

Bahrajn na Mistrzostwach Świata w Lekkoatletyce 2015 – reprezentacja Bahrajnu podczas Mistrzostw Świata w Pekinie liczyła 17 zawodników, z których jeden zdobył brązowy medal.

</doc>
<doc id="3553138" url="https://pl.wikipedia.org/wiki?curid=3553138" title="Raymond Thierry Liebling">
Raymond Thierry Liebling



</doc>
<doc id="3553141" url="https://pl.wikipedia.org/wiki?curid=3553141" title="Goniothalamus macrophyllus">
Goniothalamus macrophyllus

Goniothalamus macrophyllus (Blume) Hook.f. &amp; Thomson – gatunek rośliny z rodziny flaszowcowatych ("Annonaceae" Juss.). Występuje naturalnie na Półwyspie Malajskim (południowa Tajlandia i Malezja), Borneo (zarówno w części malezyjskiej jak i indonezyjskiej), Sumatrze oraz Jawie. Na Borneo potoczna nazwa tej rośliny to "Empalis". 
Biologia i ekologia.
Rośnie najczęściej w lasach dziewiczych, rzadziej w lasach zakłóconych działalnością człowieka. Występuje na wysokości do 1240 m n.p.m.

</doc>
<doc id="3553143" url="https://pl.wikipedia.org/wiki?curid=3553143" title="Zbrodnia w Worochcie (powiat nadwórniański)">
Zbrodnia w Worochcie (powiat nadwórniański)

Zbrodnia w Worochcie – zbrodnia dokonana w noc sylwestrową z 31 grudnia 1944 na 1 stycznia 1945 roku przez oddział Ukraińskiej Powstańczej Armii na polskich mieszkańcach wsi Worochta, położonej w byłym powiecie nadwórniańskim województwa stanisławowskiego. W jej wyniku zginęło 72 Polaków.
Przebieg zbrodni.
Według ustaleń dokonanych przez Sz. Siekierkę, H. Komańskiego i E. Różańskiego oddział UPA pod dowództwem gajowego Hawryły Dederczuka otoczył wieś kordonem. Następnie upowcy rozeszli się po wsi, wstępowali do polskich domów i mordowali Polaków bez względu na płeć i wiek przy pomocy broni białej (noże, bagnety, topory). Po dokonaniu mordu do obejść wkraczały ukraińskie kobiety i zabierały na podstawione sanie mienie zabitych. Miejscowi Huculi odmawiali wskazywania, gdzie mieszkają Polacy, dzięki czemu część polskich domów została pominięta przez zabójców. Inną formą pomocy Polakom było ich ukrywanie w huculskich domach. 
Rzeź przerwała interwencja wojska sowieckiego stacjonującego w pensjonacie „Oaza”, zaalarmowanego przez córkę legionisty Sołowija. W sumie zamordowano 72 Polaków, w tym 8-osobową rodzinę Wydrów.
Ciała zabitych zostały pochowane 2 stycznia 1945 przy pomocy żołnierzy sowieckich w zbiorowej mogile przy cerkwi greckokatolickiej w Worochcie. Po pogrzebie większość Polaków ewakuowała się z Worochty do Nadwórnej i Stanisławowa.
Upamiętnienie.
W 1991 roku na mogile ofiar umieszczono tablicę pamiątkową. W 2005 roku Jerzy Wydra ufundował w tym miejscu murowany pomnik nagrobny z nową tablicą.

</doc>
<doc id="3553144" url="https://pl.wikipedia.org/wiki?curid=3553144" title="Osiedle Zielona Galicja">
Osiedle Zielona Galicja

Osiedle Zielona Galicja – osiedle mieszkaniowe na Ruczaju, w dzielnicy VIII Dębniki, położone przy ul. Chmieleniec i Szwai. Powstało w latach 2002-2007. Inwestorem osiedla była spółka BRE.locum (później mLocum, a od 2018 Archicom Polska), część grupy mBank). Projekt osiedla przygotowała pracownia architektoniczna IMB Asymetria.
W skład osiedla wchodzi 13 budynków: 10 budynków 3-kondygnacyjnych i 3 budynki 9-kondygnacyjne. Pięć budynków wzdłuż ul. Bobrzyńskiego i Szwai posiada partery użytkowe.
Osiedle obsługiwane jest komunikacją autobusową i tramwajową - przebiega obok niego linia szybkiego tramwaju z Czerwonych Maków.
Osiedle sąsiaduje:

</doc>
<doc id="3553146" url="https://pl.wikipedia.org/wiki?curid=3553146" title="Cmentarz Kobierzyn-Lubostroń">
Cmentarz Kobierzyn-Lubostroń

Cmentarz Kobierzyn-Lubostroń – niewielki cmentarz położony w historycznym Kobierzynie, współcześnie w sąsiedztwie rozwijających się osiedli Ruczaju, wchodzącego w skład dzielnicy VIII Dębniki. Zajmuje powierzchnię 0,42 ha. Dojazd do cmentarza od ul. Lubostroń.
Początkowo był to cmentarz parafialny parafii Matki Bożej Królowej Polski w Kobierzynie. Pierwszych pochówków na cmentarzu dokonano w 1933. Obecnie funkcjonuje jako cmentarz komunalny.
W sąsiedztwie cmentarza planowane jest założenie parku miejskiego Ruczaj-Lubostroń.

</doc>
<doc id="3553148" url="https://pl.wikipedia.org/wiki?curid=3553148" title="Ludwik Zachariasz Cichowicz">
Ludwik Zachariasz Cichowicz

Ludwik Zachariasz Cichowicz (ur. 5 września 1857 w Pszczewie, zm. 8 października 1940 w Poznaniu) – polski prawnik, adwokat, notariusz.
Życiorys.
Urodził się 5 września 1857 w Pszczewie. 
Absolwent Gimnazjum Marii Magdaleny w Poznaniu. Studiował prawo w Lipsku, Wrocławiu i Berlinie. 
W okresie zaboru pruskiego pracował od 1886 jako adwokat przy Sądzie Okręgowym w Poznaniu (Landgericht), później jako notariusz przy Sądzie Apelacyjnym w Poznaniu. Zasiadał w zarządzie Izby Adwokackiej w Poznaniu.
Po odzyskaniu przez Polskę niepodległości podczas powstania wielkopolskiego działał na rzecz organizacji polskiego sądownictwa w Wielkopolsce, w tym wykonywał tłumaczenia dokumentów i przepisów z języka niemieckiego. Został wybrany na stanowisko przewodniczącego zarządu polskiej Izby Adwokackiej w Poznaniu. Pełnił funkcję wiceprezydenta powołanej w 1919 Komisji Kodyfikacyjnej, a w jej ramach był członkiem Wydziału Cywilnego. Zrezygnował z zasiadania w niej w 1925. Był akcjonariuszem spółki "Bazar Poznański".
Rodzina.
Jego żoną od 1885 roku była Helena z Robińskich Cichowicz, działaczka społeczna i ludoznawczyni, z którą miał dwójkę dzieci - Wiesławę (ur. 1886, zm. 1975) i Zbigniewa (ur. 1890-1939). Zbigniew studiował rolnictwo i ekonomię, w roku 1915 uzyskał doktorat z rolnictwa we Wrocławiu. Mieszkali w kamienicy przy Placu Wolności 18, w kamienicy nazywanej "Polskim Domem Przemysłowym". Rodzina posiadała pałac w Marszewie koło Pleszewa (zakupiony przez syna Zbigniewa w 1925 roku) oraz letni dom w Puszczykowie pod Poznaniem. 
Śmierć i upamiętnienie.
Zmarł 8 października 1940 w Poznaniu podczas II wojny światowej. Został pochowany na nowym cmentarzu świętomarcińskim przy ul. Bukowskiej (obecnie teren Międzynarodowych Targów Poznańskich). Podczas okupacji grób został eksuhmowany i przeniesiony na cmentarz przy ul. Samotnej na Dębcu. Miejscem upamiętnienia Ludwika oraz jego żony Heleny jest znajdujący się na cmentarzu Górczyńskim w Poznaniu (kwatera: II L 1, rząd: 3, miejsce:1) grób ich córki - Wiesławy.

</doc>
<doc id="3553149" url="https://pl.wikipedia.org/wiki?curid=3553149" title="Lemur karłowaty">
Lemur karłowaty



</doc>
<doc id="3553151" url="https://pl.wikipedia.org/wiki?curid=3553151" title="Juscelino Kubitschek de Oliveira">
Juscelino Kubitschek de Oliveira



</doc>
<doc id="3553153" url="https://pl.wikipedia.org/wiki?curid=3553153" title="Cheirogaleus">
Cheirogaleus



</doc>
<doc id="3553156" url="https://pl.wikipedia.org/wiki?curid=3553156" title="Microcebus">
Microcebus



</doc>
<doc id="3553157" url="https://pl.wikipedia.org/wiki?curid=3553157" title="Lemurek myszaty">
Lemurek myszaty



</doc>
<doc id="3553158" url="https://pl.wikipedia.org/wiki?curid=3553158" title="Maki rudy">
Maki rudy



</doc>
<doc id="3553160" url="https://pl.wikipedia.org/wiki?curid=3553160" title="Tana (ssak)">
Tana (ssak)



</doc>
<doc id="3553161" url="https://pl.wikipedia.org/wiki?curid=3553161" title="Microcebus macarthurii">
Microcebus macarthurii



</doc>
<doc id="3553163" url="https://pl.wikipedia.org/wiki?curid=3553163" title="Ochotona ladacensis">
Ochotona ladacensis



</doc>
<doc id="3553165" url="https://pl.wikipedia.org/wiki?curid=3553165" title="1874 w muzyce">
1874 w muzyce



</doc>
<doc id="3553166" url="https://pl.wikipedia.org/wiki?curid=3553166" title="Leonard Cybulski">
Leonard Cybulski

Leonard Cybulski (ur. ok. 1864, zm. 1 lutego 1938) – polski prawnik, adwokat, sędzia.
Życiorys.
W 1888 ukończył studia prawnicze na Uniwersytecie Warszawskim. W okresie zaboru rosyjskiego podjął pracę w Sądzie Okręgowym w Piotrkowie, jako aplikant, podsekretarz, sekretarz. Od 1893 do 1898 pełnił funkcję sędziego śledczego w okręgu Sądu Okręgowego w Stawropolu. W kwietniu 1898 otworzył kancelarię adwokacką w Piotrkowie. W tym mieście został wybrany w wyborach w 1912. Podczas I wojny światowej został mianowany przez Tymczasową Radę Stanu prezesem Sądu Okręgowego w Piotrkowie od 1 września 1917. Stanowisko pełnił po odzyskaniu przez Polskę niepodległości w okresie II Rzeczypospolitej aż to odejścia na emeryturę w grudniu 1931.
W Piotrkowie działał w zarządzie Towarzystwa Szkoły Średniej, od 1905 przez 20 lat był prezesem Towarzystwa Wpisów Szkolnych. Zasiadał w zarządzie głównym Zrzeszenia Sędziów i Prokuratorów Rzeczypospolitej Polskiej i był członkiem oddziału ZSiPRP w Warszawie.
2 maja 1922 został odznaczony Krzyżem Komandorskim Orderu Odrodzenia Polski.
Zmarł 1 lutego 1938 w wieku 74 lat.

</doc>
<doc id="3553168" url="https://pl.wikipedia.org/wiki?curid=3553168" title="Kalendarium historii Chińskiej Republiki Ludowej">
Kalendarium historii Chińskiej Republiki Ludowej

Kalendarium historii Chińskiej Republiki Ludowej – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Chińskiej Republiki Ludowej.

</doc>
<doc id="3553170" url="https://pl.wikipedia.org/wiki?curid=3553170" title="Ochotona iliensis">
Ochotona iliensis



</doc>
<doc id="3553174" url="https://pl.wikipedia.org/wiki?curid=3553174" title="Dziewczyny ze Lwowa">
Dziewczyny ze Lwowa

Dziewczyny ze Lwowa – polski serial obyczajowy w reżyserii Wojciecha Adamczyka, emitowany od 6 września 2015 do 20 grudnia 2019 na antenie TVP1.
Zdjęcia do serialu realizowane były w Warszawie i w Przemyślu. Serial był nominowany do Telekamer 2016 w kategorii „Serial”. 12 maja 2020 roku Telewizja Polska podjęła decyzję, że nie zamówi kolejnych odcinków "Dziewczyn ze Lwowa" i że jego czwarta seria była ostatnia, o czym poinformował reżyser i twórca serialu, Wojciech Adamczyk.
Emisja za granicą.
Ukraińska wersja językowa serialu miała premierę 13 czerwca 2016 na antenie 1+1 i emitowany jest pod tytułem "Naszi pani u Warszawi" (). Głównym bohaterkom głosu użyczyły znane aktorki i prezenterki telewizyjne – Olha Frejmut (1. seria), Ołena Jabłuczna, Olha Sumska, Ludmyła Barbir i Lilija Rebryk.
Odbiór.
Ukraińska dziennikarka Tina Peresuńko napisała:

</doc>
<doc id="3553181" url="https://pl.wikipedia.org/wiki?curid=3553181" title="Goniothalamus malayanus">
Goniothalamus malayanus

Goniothalamus malayanus Hook.f. &amp; Thomson – gatunek rośliny z rodziny flaszowcowatych ("Annonaceae" Juss.). Występuje naturalnie w Malezji (zarówno na Półwyspie Malajskim jak i w stanie Sarawak), Indonezji (między innymi na Borneo, wyspie Bangka i w Irianie Zachodnim), Brunei oraz na indyjskich wyspach Andamanach i Nikobarach. 
Biologia i ekologia.
Rośnie w wiecznie zielonych lasach. Kwitnie w maju.

</doc>
<doc id="3553183" url="https://pl.wikipedia.org/wiki?curid=3553183" title="Pasmo Bliźniaków">
Pasmo Bliźniaków

Pasmo Bliźniaków – niskie i długie pasmo górskie na północnych obrzeżach Beskidu Małego. Ciągnie się od doliny Wieprzówki w Andrychowie po dolinę Skawy na wschodzie. Ma przebieg równoleżnikowy i jest wyraźnie wyodrębnione od pozostałych wzniesień Beskidu Małego. Na północy jego wzniesienia opadają na równinne tereny Pogórza Śląskiego, od południa do doliny Wieprzówki i Ponikiewki. Z pozostałymi wzniesieniami Beskidu Małego łączy go tylko północno-zachodni grzbiet Gronia Jana Pawła II zaliczany do Pasma Łamanej Skały. Za granicę między tymi dwoma pasmami można uznać Przełęcz Kaczyńską będącą najgłębszym wcięciem w grzbiecie oddzielającym dolinę Wieprzówki od doliny Choczenki.
Spływająca z południa na północ Choczenka dokonała głębokiego przełomu w Paśmie Bliźniaków, dzieląc go na dwie części:
Z Inwałdu przez Przełęcz Wapienicką Pasmem Bliźniaków aż do Gorzenia Górnego prowadzi żółty szlak turystyczny. Od Andrychowa po Panienkę biegnie zielony szlak turystyczny wiodący dalej do schroniska PTTK Leskowiec. Na krótkim odcinku od Wapienicy po Panienkę szlaki te biegną razem. Na poprzek przecinają Pasmo Bliźniaków jeszcze trzy inne szlaki turystyczne:
Pasmo Bliźniaków porasta las. Wskutek wielowiekowego osadnictwa wycięto jednak dużą część tego lasu. Wysoko na jego zbocza podchodzą pola uprawne, są też polanki. Dzięki temu z wielu jego miejsc roztaczają się panoramy widokowe.

</doc>
<doc id="3553184" url="https://pl.wikipedia.org/wiki?curid=3553184" title="Park Narodowy Betung Kerihun">
Park Narodowy Betung Kerihun

Park Narodowy Betung Kerihun () – park narodowy w Borneo Zachodnim w Indonezji. Założony został 1995 roku i obejmuje 8 000 km² głównie górzystego terenu, porośniętego lasami deszczowymi. Stwierdzono tu występowanie ponad 1250 gatunków roślin i ponad 650 gatunków zwierząt kręgowych, w tym setek endemitów Borneo i około 150 gatunków zagrożonych. Rejon parku zamieszkują lokalne grupy Dajaków. Główne zagrożenia dla parku stanowi nielegalna wycinka lasów i kłusownictwo.
Geografia.
Park zajmuje powierzchnię 8 000 km² na terenie kecamatanów Embaloh Hulu, Embaloh Hilir i Putussibau w kabupatenie Kapuas Hulu w Borneo Zachodnim. Położony jest przy granicy z malezyjskim Sarawakiem. Obejmuje głównie tereny podgórskie i górskie o wysokości od 150 do blisko 2000 m n.p.m. Dominują formy o stromych stokach. Do ważniejszych szczytów należą Gunung Lawit, Gunung Kerihun i Gunung Dayang, wszystkie powyżej 1500 m n.p.m. Główne rzeki parku stanowią Embaloh, Sibau, Menjakan, Mendalam, Hulu Kapuas i Bungan. Są one jedyną drogą jaką można się dostać do parku.
Ekologia.
W obrębie parku rozróżnia się 8 głównych ekosystemów: nizinne lasy dwuskrzydlcowe, lasy aluwialne, lasy bagienne, stare lasy wtórne, lasy dwuskrzydlcowe na wzgórzach, lasy wapienne, lasy podgórskie oraz lasy górskie.
Flora.
Na terenie parku występuje co najmniej 1 254 gatunków roślin naczyniowych. Na terenach nizinnych i niższych położeniach górskich dominuje element azjatycki, podczas gdy wyżej położone lasy górskie tworzy główne astralazyjski element florystyczny. Wśród wykazanych z parku gatunków najliczniej reprezentowane są dwuskrzydlcowate (120 gatunków), wilczomleczowate (99 gatunków), storczykowate (97 gatunków) i mirtowate (66 gatunków). Liczba gatunków mszaków znanych z parku wynosi 135, z czego 65 należy do wątrobowców. Około 75% znalezionych tu gatunków to endemity Borneo. 67 gatunków zamieszkujących park roślin klasyfikowanych jest przez IUCN jako zagrożone.
Fauna.
Na obszarze parku stwierdzono dotąd występowanie 186 gatunków ryb, 59 gatunków płazów i 53 gatunków gadów. Odnotowano około 300 gatunków ptaków, z których około 25% stanowią endemity Borneo. Spośród 54 znalezionych tu gatunków ssaków, 8 stanowią naczelne: orangutan borneański, gibon borneański, "Presbytis frontata", "Presbytis rubicunda", makak lapunder, makak jawajski, lori kukang i wyrak sundajski. 81 gatunków zamieszkujących park zwierząt klasyfikowanych jest przez IUCN jako zagrożone.
Ludność.
Autochtoniczna ludność parku i okolic składa się z 8 grup etnicznych Dajaków: Dayak Iban, Tamambaloh, Taman Sibau, Kantu, Kayan Mendalam, Bukat Mendalam, Bukat Metelunai i Punan Hovongan. Na terenie parku leżą dwie wioski: Nanga Bungan i Tanjung Lokang, a 6 innych przylega do jego granic: Sadap, Banua Martinus, Ulu Palin, Nanga Potan i Nanga Ovaat. Miejscowa ludność żyje z polowań, zbieractwa i upraw w systemie żarowym, głównie ryżu, a w 2 wioskach na terenie parku także z wypłukiwania złota.
Zagrożenia i ochrona.
Obszar ten został objęty ochroną przez indonezyjskie Ministerstwo Rolnictwa jako rezerwat w 1982 roku. W 1992 zwiększono jego powierzchnię z 6 do 8 tysięcy km², a w 1995 roku uzyskał status parku narodowego. Jednostka zarządzająca parkiem została formalnie powołana przez Ministerstwo Leśnictwa w 1997 roku.
Głównymi zagrożeniami dla parku jest wylesianie wskutek nielegalnej wycinki oraz kłusownictwo. Według danych zgromadzonych przez WWF w 2002 roku na terenie parku wycięto nielegalnie około 31 000 drzew. Raporty wskazują, że kłusowanie na orangutany sięga na terenie Borneo Zachodniego i Środkowego, celem zaspokojenia rynków dużych miast indonezyjskich sięga około 10–15 osobników miesięcznie.

</doc>
<doc id="3553186" url="https://pl.wikipedia.org/wiki?curid=3553186" title="Sceny zbrodni">
Sceny zbrodni



</doc>
<doc id="3553188" url="https://pl.wikipedia.org/wiki?curid=3553188" title="Dragon Ash">
Dragon Ash

Dragon Ash, inaczej – japońska grupa rockowa powstała w 1996 roku w Tokio. Zespół wykonuje muzykę z pogranicza takich gatunków jak punk rock, hip-hop, rock alternatywny, czy . Szacowany nakład ze sprzedaży wszystkich nagrań zespołu wynosi ponad 10 milionów egzemplarzy.
Dyskografia.
Wybrana twórczość

</doc>
<doc id="3553191" url="https://pl.wikipedia.org/wiki?curid=3553191" title="Kanada na Mistrzostwach Świata w Lekkoatletyce 2015">
Kanada na Mistrzostwach Świata w Lekkoatletyce 2015

Kanada na Mistrzostwach Świata w Lekkoatletyce 2015 – reprezentacja Kanady podczas Mistrzostw Świata w Pekinie liczyła 44 zawodników. Zdobyli oni 8 medali, w tym 2 złote, do dało im 7. miejsce w klasyfikacji medalowej.

</doc>
<doc id="3553196" url="https://pl.wikipedia.org/wiki?curid=3553196" title="Elfdalski">
Elfdalski



</doc>
<doc id="3553197" url="https://pl.wikipedia.org/wiki?curid=3553197" title="Puchar Karpat mężczyzn w skokach narciarskich 2015/2016">
Puchar Karpat mężczyzn w skokach narciarskich 2015/2016

Puchar Karpat mężczyzn w skokach narciarskich 2015/2016 – 3. edycja Pucharu Karpat mężczyzn, która odbyła się w dniach 24–25 września 2015 roku w Râșnovie. W klasyfikacji generalnej zwyciężył Muhammet İrfan Çintımar.
W jedynych zawodach sezonu 2015/2016, rozegranych 24 września 2015 w Rasnovie całe podium zajęli reprezentanci Turcji. Wygrał Muhammet İrfan Çintımar, który wyprzedził – Ayberka Demira i Fatiha Ardę İpcioğlu. W rozegranym dzień później w tym samym miejscu drugim konkursie całe podium ponownie zajęli Turcy: ponownie wygrał Muhammet İrfan Çintımar, drugą pozycję zajął Fatih Arda İpcioğlu, a trzecią Muhammed Münir Güngen.
W klasyfikacji generalnej Pucharu Karpat w sezonie 2015/2016 indywidualnie zwyciężył Muhammet İrfan Çintımar, który zdobył 200 punktów. Drugi był Fatih Arda İpcioğlu (140 pkt.), a trzeci Muhammed Münir Güngen (105 pkt.).
Klasyfikacja generalna.
"Klasyfikacja po 2/2 konkursów"

</doc>
<doc id="3553201" url="https://pl.wikipedia.org/wiki?curid=3553201" title="Witold Czapski">
Witold Czapski

Witold Stanisław Czapski ps. „Ciszewski”, „Kierzkowski” (ur. 23 grudnia 1872, zm. 6 grudnia 1945) – polski inżynier kolejowy, urzędnik ministerialny w II RP, działacz konspiracji podczas II wojny światowej.
Życiorys.
Urodził się 23 grudnia 1872 w Nowogródzkiem jako syn Adolfa i Marii z Kieszkowskich. Ukończył gimnazjum klasyczne w Słucku, następnie w Petersburgu uniwersytet i Instytut Inżynierów Komunikacji. W 1905 uczestniczył w akcji wprowadzania języka polskiego na kolejach w byłym Królestwie Kongresowym.
Po odzyskaniu przez Polskę niepodległości został urzędnikiem Ministerstwa Komunikacji, w którym pełnił funkcje dyrektora departamentu (od kwietnia 1921), podsekretarza stanu (od października 1928) i wiceministra. Członek Rady Głównej Ligi Obrony Powietrznej i Przeciwgazowej (L.O.P.P.). Opublikował pracę pt. "Sprawność kolei polskich w świetle statystyki własnej i zagranicznej" (1924).
Po wybuchu II wojny światowej i nastaniu okupacji niemieckiej ziem polskich pełnił funkcję szefa utworzonego w 1941 Departamentu Komunikacji w ramach Delegatury Rządu na Kraj. 13 lipca 1942 został aresztowany przez Niemców. Po zwolnieniu 13 września 1942 kontynuował działalność na poprzednio zajmowanym stanowisku w konspiracji. Departament Komunikacji został zlikwidowany w czerwcu 1945 w mieszkaniu W. Czapskiego w Milanówku.
Od 10 października 1903 był mężem Marii Werner (zm. 1942).
Pochowany razem z żoną na cmentarzu Powązkowskim w Warszawie (kwatera 290-3-5).

</doc>
<doc id="3553202" url="https://pl.wikipedia.org/wiki?curid=3553202" title="Zamach na Hansa Franka">
Zamach na Hansa Franka

Zamach na Hansa Franka – nieudany zamach na generalnego gubernatora Hansa Franka dokonany 29 stycznia 1944 w Szarowie (wówczas Grodkowice) na terenie Puszczy Niepołomickiej przez członków Kedywu z Okręgu Kraków Armii Krajowej, dowodzonych przez majora Stanisława Więckowskiego „Wąsatego” i porucznika Ryszarda Nuszkiewicza „Powolnego”.
Geneza.
Okazją do zamachu na Franka była jego podróż pociągiem pospiesznym z Krakowa do Lwowa na uroczystości 4. rocznicy utworzenia Generalnego Gubernatorstwa i 11. rocznicy „zagarnięcia władzy” przez Adolfa Hitlera.
20 stycznia 1944 komendant Okręgu Kraków AK, pułkownik Józef Spychalski „Luty” rozkazał porucznikowi Ryszardowi Nuszkiewiczowi „Powolnemu” przygotowanie planu zasadzki i wysadzenia pociągu, którym Frank będzie jechać do Lwowa. Nuszkiewicz zaproponował dowódcy krakowskiego Kedywu doktorowi Stefanowi Tarnawskiemu „Jaremie”: 
Zaplanowano, że 5-osobowy patrol minerski spowoduje wykolejenie pociągu przy pomocy ładunku wybuchowego (sproszkowany trotyl), 25-osobowa grupa uderzeniowa składająca się z partyzantów oddziału „Błyskawica” i formującego się „Gromu” ostrzela wykolejony pociąg z broni maszynowej i obrzuci go granatami, a 6-osobowy patrol terenowy placówki Kedywu w Niepołomicach w celu zmylenia Niemców wykona działania pozorujące odskok grupy uderzeniowej na północ przez spuszczenie łodzi na Wiśle w porcie niepołomickim i kilka demonstracyjnych strzałów. Na miejsce zbiórki 29 stycznia 1944 dla grupy uderzeniowej i patrolu minerskiego wyznaczono zagajnik koło Cudowa, znajdujący się w odległości 1,5 kilometra od terenu zasadzki. Okazało się jednak, że wobec nieotrzymania odpowiedniej ilości uzbrojenia z Okręgu i zbyt późnego przybycia na miejsce zbiórki oddziałów partyzanckich (spowodowanego penetracją terenu przez patrole niemieckie) niemożliwym było zorganizowanie zasadzki, więc Więckowski zadecydował, że 9-osobowa grupa ograniczy się tylko do podłożenia ładunku wybuchowego i ucieczki.
Zamach.
W Krakowie Hans Frank wraz ze swoimi współpracownikami (między innymi SS-Obergruppenführerem Wilhelmem Koppe) o godzinie 22:45 wyruszyli z Dworca Głównego dwiema salonkami doczepionymi do pociągu pospiesznego, przy czym Frank wraz ze swoim adiutantem Pfaffenrothem oraz Gassnerem, Mohrem i Nicklem podróżował w salonce o numerze 1006, zaś Koppe, Gerteis, Fischer i Dazur w salonce o numerze 1001. Dodatkowo w trzecim wagonie osobowym jechało 25 uzbrojonych funkcjonariuszy z niemieckiej Komendy Policji Ochrony Kolei.
Ryszard Nuszkiewicz wspominał (pisownia oryginalna): 
„Kedywowcy” podzieleni na trzy grupy uciekli bez strat własnych. Dodatkowo patrol pozorujący odskok za Wisłę spuścił dwie łodzie z portu w Pasterniku koło Niepołomic, oddał kilka demonstracyjnych strzałów karabinowych i wystrzelił rakiety już po drugiej stronie Wisły myląc Niemców. Frank, któremu nic się nie stało, wrócił po kilku godzinach do Krakowa innym składem. Do Lwowa poleciał wojskowym Junkersem Ju 52.
Reakcja podziemia i Niemców.
Organ prasy podziemnej Batalionów Chłopskich "Przez Walkę do Zwycięstwa" z 20 lutego 1944 napisał (pisownia oryginalna): 
Partyzanci, nie chcąc obciążyć okolicznej polskiej ludności niemieckimi represjami, wykorzystali znalezione poprzedniego dnia w lesie ulotki w języku niemieckim, zrzucone w terenie przez radzieckie samoloty. Ulotki te rozrzucono na skraju puszczy od strony Niepołomic i na odczepionych w porcie łodziach, mając na celu zastraszenie Niemców pojawieniem się niedaleko Krakowa radzieckiej partyzantki (która dokonała właśnie wysadzenia pociągu). Niemcy nie dali się wprowadzić w błąd i w odwecie za zamach na Franka rozstrzelali w Podłężu i Dębicy 100 Polaków – więźniów z Montelupich.
Syn o zamachu na ojca.
Niklas Frank w swojej książce "Mój ojciec Hans Frank" napisał: 

</doc>
<doc id="3553203" url="https://pl.wikipedia.org/wiki?curid=3553203" title="Przełęcz Pańska">
Przełęcz Pańska

Przełęcz Pańska – przełęcz w Beskidzie Małym, w Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Znajduje się na zabudowanym terenie miasta Andrychów, pomiędzy szczytami Pańskiej Góry (428 m) i Czub, zwanych też Kobylicą (491 m). Przełęcz wznosi się na wysokości około 385 m, jej względna wysokość nad doliną Wieprzówki wynosi około 50 m.

</doc>
<doc id="3553207" url="https://pl.wikipedia.org/wiki?curid=3553207" title="Ilja Koszewoj">
Ilja Koszewoj

Ilja Jewgienjewicz Koszewoj (ros. Илья Евгеньевич Кошевой; ur. 20 marca 1991 w Mińsku) – białoruski kolarz szosowy ścigający się w barwach profesjonalnej drużyny Lampre-Merida.

</doc>
<doc id="3553208" url="https://pl.wikipedia.org/wiki?curid=3553208" title="Yutaka Ozaki">
Yutaka Ozaki

Yutaka Ozaki (ur. 29 listopada 1965, zm. 25 kwietnia 1992 w Tokio) – japoński piosenkarz rockowy.

</doc>
<doc id="3553209" url="https://pl.wikipedia.org/wiki?curid=3553209" title="Illia Koszewoj">
Illia Koszewoj



</doc>
<doc id="3553212" url="https://pl.wikipedia.org/wiki?curid=3553212" title="Powrót do domu">
Powrót do domu



</doc>
<doc id="3553216" url="https://pl.wikipedia.org/wiki?curid=3553216" title="Belmont (New Hampshire)">
Belmont (New Hampshire)

Belmont – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553217" url="https://pl.wikipedia.org/wiki?curid=3553217" title="Panienka (Beskid Mały)">
Panienka (Beskid Mały)

Panienka (521 m) – płytka przełęcz w Beskidzie Małym, w Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Panienka to szerokie wypłaszczenie między trzema szczytami: Przykraźń (553 m), Ostry Wierch (562 m) i Susfatowa Góra (542 m).
Nazwa Panienka pochodzi od ludowego określenia Matki Bożej. Jest tutaj niewielka polanka, a na dębie znajdują się szafkowe kapliczki z Matką Boską. Na polance jest także rozstaj dróg leśnych, skrzyżowanie szlaków turystycznych i murowana z kamienia łupanego kapliczka z płaskorzeźbami św. Franciszka oraz św. Huberta. Ufundowana została w 2000 r. przez myśliwych i leśników. Jest także miejsce biwakowe dla turystów; stoły i ławki.

</doc>
<doc id="3553218" url="https://pl.wikipedia.org/wiki?curid=3553218" title="Świnka (rzeka)">
Świnka (rzeka)



</doc>
<doc id="3553219" url="https://pl.wikipedia.org/wiki?curid=3553219" title="Gilford (New Hampshire)">
Gilford (New Hampshire)

Gilford – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553220" url="https://pl.wikipedia.org/wiki?curid=3553220" title="Prolagidae">
Prolagidae



</doc>
<doc id="3553222" url="https://pl.wikipedia.org/wiki?curid=3553222" title="Dheepan">
Dheepan



</doc>
<doc id="3553223" url="https://pl.wikipedia.org/wiki?curid=3553223" title="Gilmanton (Wisconsin)">
Gilmanton (Wisconsin)

Gilmanton – miasto w Stanach Zjednoczonych, w stanie Wisconsin, w hrabstwie Buffalo.

</doc>
<doc id="3553224" url="https://pl.wikipedia.org/wiki?curid=3553224" title="Prolagus sardus">
Prolagus sardus



</doc>
<doc id="3553226" url="https://pl.wikipedia.org/wiki?curid=3553226" title="Kalendarium historii Indonezji">
Kalendarium historii Indonezji

Kalendarium historii Indonezji

</doc>
<doc id="3553228" url="https://pl.wikipedia.org/wiki?curid=3553228" title="International Championship 2015">
International Championship 2015

International Championship 2015 − trzeci duży turniej rankingowy sezonu snookerowego 2015/2016. Rozegrany został w Daqing w Chinach w dniach 25 października – 1 listopada 2015 roku.
Nagrody.
Zwycięzca: £ 125 000
II miejsce: £ 65 000
Półfinalista: £ 30 000
Ćwierćfinalista: £ 17 500
Runda 3: £ 12 000
Runda 2: £ 7 000
Runda 1: £ 4000
Najwyższy break turnieju: £ 1000
Pula nagród: £ 657 000
Runda dzikich kart.
Mecze zawodników z dziką kartą odbyły się w Daqing 25 października 2015 roku.
Kwalifikacje.
Mecze kwalifikacyjne rozegrane zostały w dniach 30 września – 3 października 2015 w Barnsley Metrodome w Barnsley (pary nr. 1, 4, 32 oraz 64 rozegrali swoje mecze kwalifikacyjne w trakcie fazy telewizyjnej). Wszystkie spotkania zostały rozegrane w formacie "do 6 frame’ów".

</doc>
<doc id="3553229" url="https://pl.wikipedia.org/wiki?curid=3553229" title="Suren Barseghian">
Suren Barseghian

Suren Barseghian, orm. Սուրեն Բարսեղյան, ros. Сурен Айказович Барсегян, "Suren Ajkazowicz Barsegian" (ur. 12 października 1959 w Erywaniu, Armeńska SRR) – ormiański trener piłkarski.
Kariera trenerska.
W 1986 rozpoczął pracę szkoleniowca. Najpierw w trenował ormiańskie kluby Spartak Hoktemberjan, Kotajk Abowian i Kasach Asztarak, a potem wyjechał do Libanu, gdzie prowadził tamtejszy klub. W sierpniu 1997 został mianowany na stanowisko selekcjonera narodowej reprezentacji Armenii, z którą pracował do 9 października 1999. W 2002 roku został trenerem klubu Mika Erywań. W 2005 zmienił klub na Ararat Erywań, który prowadził do maja 2006. Po 8 miesiącach przerwy w połowie stycznia 2007 objął stanowisko głównego trenera Gandzasaru Kapan. Również kierował drugim zespołem Gandzasaru. W maju 2007 stał na czele Ulissu Erywań. Latem 2008 został zwolniony z zajmowanego stanowiska, a już wkrótce powrócił do sztabu szkoleniowego Miki Erywań, w którym najpierw pomagał trenować, a we wrześniu 2008 objął prowadzenie klubu. W lutym 2009 został zaproszony na stanowisko głównego trenera w libańskim klubie Salam Zgharta.

</doc>
<doc id="3553230" url="https://pl.wikipedia.org/wiki?curid=3553230" title="Souren Barseghjan">
Souren Barseghjan



</doc>
<doc id="3553231" url="https://pl.wikipedia.org/wiki?curid=3553231" title="Gilmanton (New Hampshire)">
Gilmanton (New Hampshire)

Gilmanton – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553233" url="https://pl.wikipedia.org/wiki?curid=3553233" title="Meredith (Nowy Jork)">
Meredith (Nowy Jork)

Meredith – miasto w Stanach Zjednoczonych, w stanie Nowy Jork, w hrabstwie Delaware.

</doc>
<doc id="3553234" url="https://pl.wikipedia.org/wiki?curid=3553234" title="Yasin Öztekin">
Yasin Öztekin

Yasin Öztekin (ur. 19 marca 1987 w Dortmundzie) – turecki piłkarz grający na pozycji pomocnika w Galatasaray SK.
Kariera klubowa.
Piłkę nożną zaczął trenować w wieku 4-5 lat w Alemannii Scharnhorst, gdzie jego ojciec pracował jako trener. W 1996 roku trafił do Borussii Dortmund. W latach 2006-2010 grał w drugiej drużynie tego klubu.
W styczniu 2011 podpisał półtoraroczny kontrakt z Gençlerbirliği SK. W czerwcu 2012 podpisał czteroletnią umowę z Trabzonsporem. W lipcu 2013 związał się trzyletnim kontraktem z Kayseri Erciyesspor. W sierpniu 2014 podpisał czteroletni kontrakt z Galatasaray SK.
Kariera reprezentacyjna.
W reprezentacji Turcji zadebiutował 8 czerwca 2015 w wygranym 4:0 meczu z Bułgarią.
Życie osobiste.
Żonaty z Mücellą, z którą ma syna Miraça.

</doc>
<doc id="3553236" url="https://pl.wikipedia.org/wiki?curid=3553236" title="Meredith (New Hampshire)">
Meredith (New Hampshire)

Meredith – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553237" url="https://pl.wikipedia.org/wiki?curid=3553237" title="Delirium (album Ellie Goulding)">
Delirium (album Ellie Goulding)

Delirium – trzeci album studyjny angielskiej piosenkarki Ellie Goulding. Wydawnictwo ukazało się 6 listopada 2015 roku nakładem wytwórni muzycznej Polydor Records. Album został wydany w przedsprzedaży na iTunes Store dnia 17 września oraz w Google Play 20 września 2015 roku.
Promocję albumu rozpoczęto we wrześniu 2015 roku, wraz z premierą pierwszego promującego singla – „On My Mind”, który został wydany na iTunes Store wraz z pre-orderem albumu, który jest dostępny na Spotify i Apple Music. 9 stycznia 2016 roku, wydany został drugi singel „Army”. Trzecią piosenką promującą wydawnictwo została – „Something in the Way You Move”.

</doc>
<doc id="3553239" url="https://pl.wikipedia.org/wiki?curid=3553239" title="Tilton (New Hampshire)">
Tilton (New Hampshire)

Tilton – miasto w Stanach Zjednoczonych, w stanie New Hampshire, w hrabstwie Belknap.

</doc>
<doc id="3553240" url="https://pl.wikipedia.org/wiki?curid=3553240" title="Alexander Winchell">
Alexander Winchell

Alexander Winchell (ur. 31 grudnia 1824 w North East w hrabstwie Dutchess w stanie Nowy Jork, zm. 19 lutego 1891 w Ann Arbor) – amerykański geolog, zoolog i botanik.
Życiorys.
W 1847 roku ukończył studia na Wesleyan University. Przez kilka lat pracował jako nauczyciel, następnie został zatrudniony na University of Michigan, gdzie w latach 1853-1855 był profesorem fizyki i inżynierii lądowej, a następnie w latach 1855-1872 profesorem geologii, botaniki i zoologii. W latach 1859-1861 i 1869-1871 był dyrektorem Michigan Geological Survey; przygotował do wydania mapę geologiczną stanu Michigan. W latach 1873-1874 był kanclerzem Syracuse University, następnie wykładał biologię i zoologię na Vanderbilt University (1875-1878). W 1879 roku powrócił na University of Michigan, gdzie do końca życia był profesorem geologii i paleontologii.
W 1867 roku otrzymał doktorat honoris causa Wesleyan University. W 1891 roku pełnił funkcję przewodniczącego Geological Society of America. Jego nazwiskiem nazwano szczyt Mount Winchell w paśmie Sierra Nevada.
Był autorem ponad 250 książek. Do najważniejszych jego prac zaliczają się "Sketches of Creation" (1870), "A Geological Chart" (1870), "Michigan Geologically Considered" (1873), "The Geology of the Stars" (1874), "The Doctrine of Evolution" (1874), "Reconciliation of Science and Religion" (1877 ), "Pre-Adamites, or a Demonstration of the Existence of Men before Adam" (1880), "Sparks from a Geologist's Hammer" (1881), "World Life, or Comparative Geology" (1883), "Geological Excursions, or the Rudiments of Geology for Young Learners" (1884), "Geological Studies, or Elements of Geology" (1886) i "Walks and Talks in the Geological Field" (1886).
Był metodystą i zwolennikiem teistycznego ewolucjonizmu. W swoich pracach usiłował pogodzić doktrynę religijną z danymi dostarczanymi przez nauki przyrodnicze. W opublikowanej w 1878 roku rozprawie "Adamites and Preadamites" wyraził pogląd, iż przedstawiciele rasy czarnej nie są potomkami należącego do rasy białej Adama i istnieli na Ziemi długo przed nim. Praca ta była bezpośrednią przyczyną zwolnienia Winchella z Vanderbilt University pod zarzutem kwestionowania Księgi Rodzaju.

</doc>
<doc id="3553241" url="https://pl.wikipedia.org/wiki?curid=3553241" title="Przełęcz Wapienicka">
Przełęcz Wapienicka

Przełęcz Wapienicka (504 m) – przełęcz w Beskidzie Małym, w Paśmie Bliźniaków ciągnącym się od doliny Wieprzówki w Andrychowie po dolinę Skawy na wschodzie. Znajduje się pomiędzy Wapienicą (531 m) a Przykraźnią (553 m). Na przełęczy jest polanka wąskim przesmykiem łącząca się z polami uprawnymi miejscowości Zagórnik, które pasem wzdłuż potoka podchodzą niemal pod same siodło przełęczy. Na wysokości 475 m ma tu swoje źródła potok będący jednym z dopływów Wieprzówki
Na Przełęczy Wapienickiej znajduje się skrzyżowanie dwóch szlaków turystycznych.

</doc>
<doc id="3553242" url="https://pl.wikipedia.org/wiki?curid=3553242" title="Coccolithophorida">
Coccolithophorida



</doc>
<doc id="3553243" url="https://pl.wikipedia.org/wiki?curid=3553243" title="Jasper Stuyven">
Jasper Stuyven

Jasper Stuyven (ur. 17 kwietnia 1992 w Leuven) – belgijski kolarz szosowy.
Osiągnięcia.
Opracowano na podstawie:

</doc>
<doc id="3553244" url="https://pl.wikipedia.org/wiki?curid=3553244" title="Paweł Turkiewicz">
Paweł Turkiewicz

Paweł Ignacy Turkiewicz (ur. 17 lipca 1972 we Wrocławiu) – polski koszykarz oraz trener koszykarski, obecnie asystent trenera Trefla Sopot.
26 czerwca 2014 został trenerem zespołu Startu Lublin. Klub zwolnił go 7 grudnia 2015.
30 lipca 2017 podpisał trzyletnią umowę z GTK Gliwice. 28 marca 2020 opuścił klub. 4 grudnia został trenerem I-ligowego zespołu Dzików Warszawa. 
1 czerwca 2021 dołączył do sztabu trenerskiego Trefla Sopot, jako asystent trenera.

</doc>
<doc id="3553246" url="https://pl.wikipedia.org/wiki?curid=3553246" title="Rushmere">
Rushmere

Miasta w Wielkiej Brytanii:
Miasta w USA:

</doc>
<doc id="3553247" url="https://pl.wikipedia.org/wiki?curid=3553247" title="Suren Barseghjan">
Suren Barseghjan



</doc>
<doc id="3553248" url="https://pl.wikipedia.org/wiki?curid=3553248" title="Rushmere (Suffolk)">
Rushmere (Suffolk)



</doc>
<doc id="3553249" url="https://pl.wikipedia.org/wiki?curid=3553249" title="Flixton (Suffolk)">
Flixton (Suffolk)



</doc>
<doc id="3553251" url="https://pl.wikipedia.org/wiki?curid=3553251" title="Bajt Sabir">
Bajt Sabir

Bajt Sabir (arab. بيت سابر) – miejscowość w Syrii, w muhafazie Damaszek. W 2004 roku liczyła 3021 mieszkańców.

</doc>
<doc id="3553252" url="https://pl.wikipedia.org/wiki?curid=3553252" title="Kafr Hawar">
Kafr Hawar

Kafr Hawar (arab. كفر حور) – miejscowość w Syrii, w muhafazie Damaszek. W 2004 roku liczyła 2957 mieszkańców.

</doc>
<doc id="3553255" url="https://pl.wikipedia.org/wiki?curid=3553255" title="Kim Seung-il">
Kim Seung-il



</doc>
<doc id="3553258" url="https://pl.wikipedia.org/wiki?curid=3553258" title="Kafr Haur">
Kafr Haur



</doc>
<doc id="3553259" url="https://pl.wikipedia.org/wiki?curid=3553259" title="Mieczysław Dalkiewicz">
Mieczysław Dalkiewicz

Mieczysław Teodor Dalkiewicz (ur. 8 kwietnia 1875 w Vigny, zm. 2 października 1933 w Warszawie) – polski doktor weterynarii, urzędnik.
Życiorys.
Mieczysław Teodor Dalkiewicz urodził się 8 kwietnia 1875 w Vigny we Francji. Był synem Juliana Władysława Dalkiewicza i Andrei Pauliny Plucińskiej.
Ukończył studia weterynaryjne w Akademii Medycyny Weterynaryjnej we Lwowie. Od 1896 pracował jako asystent przy klinice chorób wewnętrznych i zaraźliwych C. K. Szkoły Weterynarii we Lwowie. Jednocześnie od tego czasu praktykował jako weterynarz we Lwowie. Następnie przeniósł się do Sanoka, gdzie początkowo od około 1897 prowadził praktykę weterynaryjną. Po pozytywnym zaopiniowaniu przez tamtejszą Radę Miejską 16 września 1897 jego kandydatury od około 1898 dodatkowo był zatrudniony w tamtejszym magistracie na stanowisku miejskiego lekarza weterynarii. Pod koniec lat 90. był członkiem sanockiego gniazda Polskiego Towarzystwa Gimnastycznego „Sokół” od 1 stycznia 1900. Uchwałą Rady Miejskiej w Sanoku z 22 listopada 1900 został uwolniony od służby na tym stanowisku. W dalszej kolejności pracował na dworcu kolejowym w Oświęcimiu, będąc zatrudnionym w ramach starostwa c. k. powiatu bialskiego – od około 1901 był oglądaczem zwierząt i płodów zwierzęcych, od około asystentem weterynaryjnym. Od około 1903 do około 1905 był weterynarzem przy urzędzie starostwa c. k. powiatu żywieckiego. Od około 1905 do 1909 był weterynarzem przy urzędzie starostwa c. k. powiatu rohatyńskiego. Od 1909 w charakterze lekarza powiatowego był przydzielony C. K. Wydziałowi Krajowemu we Lwowie, po czym w tym samym charakterze od około 1910 do 1911 był zatrudniony w Departamencie Weterynaryjnym C. K. Namiestnictwa we Lwowie. W lutym 1911 ogłoszono, że wystąpił ze służby państwowej.
Równolegle w latach pracy w administracji od około 1901 stale figurował jako praktykujący weterynarz we Lwowie, od około 1911 ze stopniem doktora medycyny weterynaryjnej. Od około 1901 do około 1903 był członkiem oddział sanocko-lisko-krośnieńskiego C. K. Galicyjskiego Towarzystwa Gospodarskiego. Około 1910-1911 był członkiem wydziału Galicyjskiego Towarzystwa Lekarzy Weterynaryjnych we Lwowie. Od około 1910 figurował jako krajowy nauczyciel wędrowny dla nauki weterynarii. Od około 1910 był członkiem zarządu głównego Towarzystwa „Kółek Rolniczych” we Lwowie, a od około 1913 także II wiceprezesem zarządu powiatowego Kółka Rolniczego we Lwowie. Jako przewodniczący Kółka Rolniczego we Lwowie w 1914 został wybrany do składu Rady Weterynaryjnej przy C. K. Ministerstwie Rolnictwa w Wiedniu w kadencji trwającej do 1917.
W 1910 wydał publikację pt. "Projekt asekuracyi zwierząt domowych w Galicyi". Od około 1913 był docentem gospodarstwa połoninowego, ubezpieczeń bydła i nauki o spółkach włościańskich w macierzystej Akademii Medycyny Weterynaryjnej we Lwowie.
Od około 1898 do około 1905 w ewidencji C. K. Armii figurował w randze wojskowego podlekarza weterynarii. Następnie został przeniesiony do C. K. Obrony Krajowej i w grupie nieaktywnych urzędników weterynaryjnych obrony krajowej zweryfikowany jako podlekarz weterynarii z dniem 1 listopada 1897. Od około 1907 do około 1908 był przydzielony do 1 pułku ułanów we Lwowie. Podczas I wojny światowej wiosną 1915 został mianowany lekarzem weterynarii obrony krajowej ze starszeństwem z dniem 1 listopada 1914.
Od około 1916 do 1918 był krajowym lekarzem weterynarii w C. K. Przedstawicielstwie Krajowym we Lwowie.
Po odzyskaniu przez Polskę niepodległości został urzędnikiem służby państwowej II Rzeczypospolitej w Ministerstwie Rolnictwa i Dóbr Państwowych od 7 lutego 1919. Pracował jako dyrektor departamentu do 28 stycznia 1924. W tym czasie od 1920 do 1924 sprawował stanowisko kierownika centralnej administracji weterynaryjnej, a od 1921 do 1923 był kierownikiem służby weterynaryjnej. Od 1924 czasu do 1926 był zatrudniony jako konsultant w Zjednoczonych Fabrykach Przetworów Mięsnych w Katowicach. Od 1926 do 1928 sprawował posadę powiatowego lekarza weterynarii przy starostwie powiatu gnieźnieńskiego. W 1928 został inspektorem weterynarii Komisariatu Rządu miasta stołecznego Warszawy. Od 1 maja 1930 do końca życia w randze inspektora weterynarii był naczelnikiem Wydziału Rolnego i jednocześnie wiceprzewodniczącym Państwowego Instytutu Eksportowego przy Ministerstwie Przemysłu i Handlu. Był stałym zastępcą przedstawiciela Ministerstwa Przemysłu i Handlu w Międzyministerialnej Komisji popierania eksportu oraz delegatem PIE do rady zarządzającej Polskiego Związku Bekonowego. W okresie II RP był redaktorem naczelnym czasopisma „Wiadomości Weterynaryjne” (organ polskich lekarzy weterynaryjnych). Ogłaszał prace na tematy hodowlane i z dziedziny eksportu produkcji rolnej. Publikował także w prasie rolniczo-fachowej i codziennej. Uważany za eksperta w zakresie eksportu rolnego.
26 lipca 1898 w Sanoku poślubił pochodzącą z tego miasta Stanisławę Zofię Milaszewską (ur. 1879, zm. 1 stycznia 1933), którą miał syna Jana (zmarł w 1900 w Sanoku mając 1 rok) i córkę Barbarę (zm. w 1925 w wieku 19 lat). Mieczysław Dalkiewicz zmarł 2 października 1933 w Warszawie. Oboje zostali pochowani w grobowcu rodzinnym na cmentarzu Powązkowskim w Warszawie (kwatera 224-1-6).

</doc>
<doc id="3553260" url="https://pl.wikipedia.org/wiki?curid=3553260" title="Huta Szkła Okiennego &quot;Ząbkowice&quot; w Dąbrowie Górniczej">
Huta Szkła Okiennego &quot;Ząbkowice&quot; w Dąbrowie Górniczej



</doc>
<doc id="3553261" url="https://pl.wikipedia.org/wiki?curid=3553261" title="Hart’s Location">
Hart’s Location

Hart’s Location – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553262" url="https://pl.wikipedia.org/wiki?curid=3553262" title="Moultonborough">
Moultonborough

Moultonborough – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553263" url="https://pl.wikipedia.org/wiki?curid=3553263" title="Tuftonboro">
Tuftonboro

Tuftonboro – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553264" url="https://pl.wikipedia.org/wiki?curid=3553264" title="Brookfield (New Hampshire)">
Brookfield (New Hampshire)

Brookfield – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553265" url="https://pl.wikipedia.org/wiki?curid=3553265" title="Rima (Katana)">
Rima (Katana)

Rima (arab. ريمة) – miejscowość w Syrii, w muhafazie Damaszek. W 2004 roku liczyła 1132 mieszkańców.

</doc>
<doc id="3553266" url="https://pl.wikipedia.org/wiki?curid=3553266" title="On My Mind">
On My Mind

On My Mind – pierwszy singel angielskiej piosenkarki Ellie Goulding, promujący jej trzeci album studyjny, zatytułowany "Delirium". Twórcami tekstu utworu są Ellie Goulding, Max Martin, Savan Kotecha, Ilya Salmanzadeh, natomiast jego produkcją zajęli się Martin i Ilya. Singel swoją premierę miał 17 września 2015 roku. Teledysk został wyreżyserowany przez Emila Nava, a inspirowany był filmem "Thelma i Louise".
Kompozycja.
„On My Mind” pod względem muzycznym łączy w sobie przede wszystkim muzykę electropop oraz R&amp;B. Utwór został napisany w tonacji d-moll z umiarkowanym tempem 156 uderzeń na minutę. Wokal Goulding został przedstawiony w wysokości od D4 do D5.

</doc>
<doc id="3553267" url="https://pl.wikipedia.org/wiki?curid=3553267" title="Effingham (New Hampshire)">
Effingham (New Hampshire)

Effingham – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553268" url="https://pl.wikipedia.org/wiki?curid=3553268" title="Durin (Damaszek)">
Durin (Damaszek)

Durin (arab. دورين) – wieś w Syrii, w muhafazie Damaszek. W 2004 roku liczyła 750 mieszkańców.

</doc>
<doc id="3553270" url="https://pl.wikipedia.org/wiki?curid=3553270" title="Danadżi">
Danadżi

Danadżi (arab. دناجي) – wieś w Syrii, w muhafazie Damaszek. W 2004 roku liczyła 933 mieszkańców.

</doc>
<doc id="3553272" url="https://pl.wikipedia.org/wiki?curid=3553272" title="Wakefield (Wirginia)">
Wakefield (Wirginia)

Wakefield – miasto w Stanach Zjednoczonych, w stanie Wirginia, w hrabstwie Sussex.

</doc>
<doc id="3553273" url="https://pl.wikipedia.org/wiki?curid=3553273" title="Wakefield (New Hampshire)">
Wakefield (New Hampshire)

Wakefield – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553274" url="https://pl.wikipedia.org/wiki?curid=3553274" title="Dinadżi">
Dinadżi



</doc>
<doc id="3553275" url="https://pl.wikipedia.org/wiki?curid=3553275" title="XXIV Batalion Saperów">
XXIV Batalion Saperów

XXIV Batalion Saperów (XXIV bsap) – pododdział saperów Wojska Polskiego w II Rzeczypospolitej.
Dzieje XXIV batalionu saperów.
XXIV batalion saperów powstał w połowie grudnia 1919 w obozie rekrutacyjnym we Włoszech w La Mandria di Chivasso z grupy pionierów, do której należą także kolejarze, telegrafiści i telefoniści; żołnierzy werbowano spośród jeńców Polaków byłej armii austro-węgierskiej. Dowódcami byli Francuzi. Po przejściu elementarnego wyszkolenia w utworzono z grupy batalion, składający się z dwóch kompanii saperskich i jednej kompanii specjalistów (kolejarzy, telegrafistów i telefonistów).
Dnia 22 lutego 1919 roku batalion odjechał do Francji, gdzie został przydzielony do XXVII batalionu saperów francuskich przy 71 Dywizji Piechoty w Belrupt.
W maju 1919r., jako oddział inżynieryjny 3 Dywizji Strzelców Polskich armii gen. Hallera, przybył do Polski. Drugim oddziałem, z którego utworzono XXIV batalion saperów był oddział inżynieryjny 6 Dywizji Strzelców Polskich armii gen. Hallera, sformowany z Polaków jeńców z armii niemieckiej przy francuskiej 74 Dywizji Piechoty w Arches. We wrześniu 1919 oba te oddziały zostały połączone i przydzielone do nowo powstałej 12 Dywizji Piechoty, jako XII batalion saperów. W lipcu 1921 (22 sierpnia 1921) XII batalion został przemianowany na XXIV batalion saperów. Batalion brał udział w walkach w Małopolsce wschodniej i na Ukrainie. Oprócz prac technicznych batalion bardzo często walczył z bronią w ręku „jak piechota”. Najbardziej odznaczył się pod Rudnicą 30 maja 1920 zdobywając pociąg pancerny i rozbijając całą bolszewicką brygadę .

</doc>
<doc id="3553276" url="https://pl.wikipedia.org/wiki?curid=3553276" title="Wolfeboro (New Hampshire)">
Wolfeboro (New Hampshire)

Wolfeboro – miasto w Stanach Zjednoczonych, w stanie New Hampshire, w hrabstwie Carroll.

</doc>
<doc id="3553277" url="https://pl.wikipedia.org/wiki?curid=3553277" title="Johnny Carey">
Johnny Carey

Johnny Carey, właśc. John James Carey (ur. 23 lutego 1919 w Dublinie, zm. 22 sierpnia 1995 w Macclesfield) – irlandzki piłkarz występujący na pozycji obrońcy, reprezentant Irlandii (1937–1953) i Irlandii Północnej (1946–1949), trener piłkarski.
Kariera klubowa.
Piłkarską karierę rozpoczął w irlandzkim klubie St James’s Gate FC, skąd w listopadzie 1936 roku przeszedł do Manchester United za kwotę 250 funtów. Debiut w barwach "Czerwonych Diabłów" zanotował 23 września 1937 w meczu przeciwko Southampton. Podczas II wojny światowej służył w Armii Brytyjskiej w Północnej Afryce i we Włoszech, a także występował gościnnie w Evertonie, Liverpoolu, Manchesterze City, Cardiff City, Middlesbrough i Shamrock Rovers.
W 1948 jako kapitan poprowadził United do zwycięstwa w finale Pucharu Anglii, zaś rok później został wybrany Piłkarzem Roku w Anglii. W mistrzowskim sezonie 1951/52 wystąpił w 38 meczach i zdobył 3 bramki. Zawodniczą karierę zakończył w 1953. Łącznie, biorąc pod uwagę rozrywki ligowe i pucharowe, zagrał w United w 344 meczach i strzelił 17 goli.
Kariera trenerska.
W latach 1953–1971 prowadził Blackburn Rovers, reprezentację Irlandii, Everton FC, Leyton Orient FC, Nottingham Forest i ponownie Blackburn Rovers.
Kariera reprezentacyjna.
Carey w reprezentacji Irlandii zadebiutował 7 listopada 1937 w meczu przeciwko Norwegii. 21 września 1949 wystąpił w meczu na Goodison Park, w którym Irlandia pokonała Anglię 2:0. Był to pierwszy przypadek, kiedy zespół spoza Wielkiej Brytanii pokonał "Synów Albionu" na ich terenie. W kadrze Irlandii, której był kapitanem, wystąpił 29 razy i zdobył 3 bramki. Był również kapitanem reprezentacji Irlandii Północnej, w której zaliczył 7 występów.

</doc>
<doc id="3553278" url="https://pl.wikipedia.org/wiki?curid=3553278" title="Bungay (Suffolk)">
Bungay (Suffolk)



</doc>
<doc id="3553281" url="https://pl.wikipedia.org/wiki?curid=3553281" title="Jaśkowce">
Jaśkowce



</doc>
<doc id="3553286" url="https://pl.wikipedia.org/wiki?curid=3553286" title="Uspienski">
Uspienski

Osoby o tym nazwisku:

</doc>
<doc id="3553287" url="https://pl.wikipedia.org/wiki?curid=3553287" title="Alstead">
Alstead

Alstead – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553289" url="https://pl.wikipedia.org/wiki?curid=3553289" title="Frank McCourt (piłkarz)">
Frank McCourt (piłkarz)

Frank McCourt (ur. 9 grudnia 1925, zm. 1 czerwca 2006) – północnoirlandzki piłkarz, który występował na pozycji pomocnika.
Piłkarską karierę rozpoczął w Dundalk. Następnie grał w Shamrock Rovers i Bristol Rovers, skąd w listopadzie 1950 przeszedł do Manchesteru City, w którym zadebiutował 3 lutego 1951 w meczu przeciwko Luton Town. Grał jeszcze w Colchester United.
McCourt w latach 1951–1953 wystąpił w sześciu meczach reprezentacji Irlandii Północnej.

</doc>
<doc id="3553290" url="https://pl.wikipedia.org/wiki?curid=3553290" title="Gilsum">
Gilsum

Gilsum – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553292" url="https://pl.wikipedia.org/wiki?curid=3553292" title="Al-Karjatajn">
Al-Karjatajn

Al-Karjatajn (arab. القريتين) – miasto w Syrii, w muhafazie Hims. W 2004 roku liczyło 14 208 mieszkańców.

</doc>
<doc id="3553294" url="https://pl.wikipedia.org/wiki?curid=3553294" title="Flixton (Wielki Manchester)">
Flixton (Wielki Manchester)

Flixton – miejscowość w Anglii, w hrabstwie Wielki Manchester, w dystrykcie metropolitalnym Trafford. W 2011 miejscowość liczyła 10 786 mieszkańców.

</doc>
<doc id="3553295" url="https://pl.wikipedia.org/wiki?curid=3553295" title="Al-Kariatajn">
Al-Kariatajn



</doc>
<doc id="3553296" url="https://pl.wikipedia.org/wiki?curid=3553296" title="Rindge">
Rindge

Rindge – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553297" url="https://pl.wikipedia.org/wiki?curid=3553297" title="Assal al-Ward">
Assal al-Ward

Assal al-Ward (arab. عسال الورد) – miasto w Syrii, w muhafazie Damaszek. W 2004 roku liczyło 5812 mieszkańców.

</doc>
<doc id="3553298" url="https://pl.wikipedia.org/wiki?curid=3553298" title="Swanzey">
Swanzey

Swanzey – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553299" url="https://pl.wikipedia.org/wiki?curid=3553299" title="Zapora Tablachaca">
Zapora Tablachaca

Zapora Tablachaca – zapora wodna o wysokości 180 m na rzece Mantaro w Peru. Na zaporze zainstalowana jest elektrownia wodna wytwarzająca około 30% energii zużywanej w Peru. Zapora Tablachaca posiada unikatową konstrukcję. W porze suchej, przez pięć lub sześć miesięcy, rzeka kierowana jest pod ziemię. Mantaro płynie wtedy długim na 25 km tunelem i po napędzeniu turbin wypływa około kilometra poniżej zapory.

</doc>
<doc id="3553300" url="https://pl.wikipedia.org/wiki?curid=3553300" title="Al-Dżubba">
Al-Dżubba

Al-Dżubba (arab. الجبة) – miejscowość w Syrii, w muhafazie Damaszek. W 2004 roku liczyła 2829 mieszkańców.
W trakcie wojny domowej w Syrii Al-Dżubba dostała się w ręce żołnierzy Państwa Islamskiego, z których to została odebrana przez stronę rządową w maju 2015 roku w wyniku niezapowiedzianej ofensywy armii oraz towarzyszących jej ochotników - islamiści wycofali się prawie bez walki.

</doc>
<doc id="3553301" url="https://pl.wikipedia.org/wiki?curid=3553301" title="As-Sarcha">
As-Sarcha

As-Sarcha (arab. الصرخه) – miejscowość w Syrii, w muhafazie Damaszek. W 2004 roku liczyła 1405 mieszkańców.

</doc>
<doc id="3553303" url="https://pl.wikipedia.org/wiki?curid=3553303" title="Stoddard (New Hampshire)">
Stoddard (New Hampshire)

Stoddard – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553304" url="https://pl.wikipedia.org/wiki?curid=3553304" title="Julian Dąbrowski (inżynier)">
Julian Dąbrowski (inżynier)

Julian Dąbrowski (zm. 1941) – polski inżynier, urzędnik ministerialny II RP.
Po odzyskaniu przez Polskę niepodległości został urzędnikiem w służbie państwowej. Pełnił stanowisko dyrektora Departamentu Przemysłowego w Ministerstwie Przemysłu i Handlu.
2 maja 1923 został odznaczony Krzyżem Komandorskim Orderu Odrodzenia Polski.

</doc>
<doc id="3553306" url="https://pl.wikipedia.org/wiki?curid=3553306" title="Dżabadin">
Dżabadin

Dżabadin (arab. جبعدين, aram. ܓܦܥܘܕ/גפעוד) – miejscowość w Syrii, w muhafazie Damaszek. W 2004 roku liczyła 3778 mieszkańców. Jest to jedna z trzech miejscowości na świecie, w których wciąż używany jest zachodni dialekt języka aramejskiego. Zamieszkują ją muzułmanie, jednak twierdzi się, że kilka pokoleń temu ludność była prawie całkowicie chrześcijańska.
Miejscowość jest oddalona od Damaszku o 58 kilometrów.

</doc>
<doc id="3553307" url="https://pl.wikipedia.org/wiki?curid=3553307" title="Julian Dąbrowski">
Julian Dąbrowski



</doc>
<doc id="3553308" url="https://pl.wikipedia.org/wiki?curid=3553308" title="Al-Dżibba">
Al-Dżibba



</doc>
<doc id="3553310" url="https://pl.wikipedia.org/wiki?curid=3553310" title="Richmond (New Hampshire)">
Richmond (New Hampshire)

Richmond – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553311" url="https://pl.wikipedia.org/wiki?curid=3553311" title="Fitzwilliam (New Hampshire)">
Fitzwilliam (New Hampshire)

Fitzwilliam – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553312" url="https://pl.wikipedia.org/wiki?curid=3553312" title="John Downie">
John Downie

John Denis Downie (ur. 19 lipca 1925, zm. 19 lutego 2013) – szkocki piłkarz, który występował na pozycji napastnika.
Kariera klubowa.
Karierę piłkarską rozpoczął w Bradford Park Avenue, skąd w marcu 1949 przeszedł za 18 tysięcy funtów do Manchesteru United. W swoim debiucie w barwach "Czerwonych Diabłów", 5 marca 1949, w wyjazdowym, wygranym 3:2 meczu z Charlton Athletic, zdobył jedną z bramek dla gości. W mistrzowskim sezonie 1951/1952 rozegrał 31 spotkań i strzelił 11 goli. Łącznie, biorąc pod uwagę rozgrywki ligowe i pucharowe, wystąpił w United w 116 meczach i zdobył 37 bramek.
W sierpniu 1953 odszedł do Luton Town, a w debiucie w barwach nowego klubu w spotkaniu przeciwko Odlham Athletic, zdobył hat-tricka. Grał jeszcze w Hull City, King's Lynn, Wisbech Town, Mansfield Town, Darlington, Mossley i Stalybridge Celtic.
Sukcesy.
Manchester United

</doc>
<doc id="3553313" url="https://pl.wikipedia.org/wiki?curid=3553313" title="Harrisville (New Hampshire)">
Harrisville (New Hampshire)

Harrisville – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553315" url="https://pl.wikipedia.org/wiki?curid=3553315" title="Dżubadajn">
Dżubadajn



</doc>
<doc id="3553316" url="https://pl.wikipedia.org/wiki?curid=3553316" title="Dżubadin">
Dżubadin



</doc>
<doc id="3553317" url="https://pl.wikipedia.org/wiki?curid=3553317" title="Hinsdale (New Hampshire)">
Hinsdale (New Hampshire)

Hinsdale – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553318" url="https://pl.wikipedia.org/wiki?curid=3553318" title="Ilketshall St. Andrew">
Ilketshall St. Andrew



</doc>
<doc id="3553321" url="https://pl.wikipedia.org/wiki?curid=3553321" title="Jaffrey (New Hampshire)">
Jaffrey (New Hampshire)

Jaffrey – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553323" url="https://pl.wikipedia.org/wiki?curid=3553323" title="Włodzimierz Dobrowolski (1872–1937)">
Włodzimierz Dobrowolski (1872–1937)

Włodzimierz Feliks Dobrowolski (ur. 14 stycznia 1872 w Suwałkach, zm. 1 marca 1937 w Warszawie) – polski inżynier elektrotechnik, urzędnik ministerialny w II Rzeczypospolitej.
Życiorys.
Urodził się 14 stycznia 1872 w Suwałkach. Po odzyskaniu przez Polskę niepodległości został urzędnikiem w służbie państwowej. Pełnił stanowisko podsekretarza stanu w Ministerstwie Przemysłu i Handlu. W lipcu 1922 został przedstawiony jako kandydat na ministra Przemysłu i Handlu przez wyznaczonego na premiera Wojciecha Korfantego, którego gabinet ostatecznie nie powstał (został sformowany następnie rząd Juliana Nowaka). W 1923 Włodzimierz Dobrowolski został wyznaczony przez prezydenta RP Stanisława Wojciechowskiego na pełnomocnika strony polskiej do pracy nad Konwencją Pocztowo-Telegraficzną między Rzecząpospolitą a Rosyjską Socjalistyczną Federacyjną Republiką Rad, Ukraińską Socjalistyczną Republiką Rad i Białoruską Socjalistyczną Republiką Rad. Pełnił funkcję podsekretarza stanu w Ministerstwie Poczt i Telegrafów.
W 1936 był prezesem Stowarzyszenia Techników Polskich.
Był mężem Marii z Żelechowskich (1872–1934), z którą miał córki: Zofię (1899–1993), dra medycyny i Anielę (1901–1954), polonistkę.
Zmarł 1 marca 1937 w Warszawie. Pochowany 4 marca 1937 na cmentarzu Powązkowskim w Warszawie (kwatera Pod Murem Tatarskiej V-1-75).

</doc>
<doc id="3553324" url="https://pl.wikipedia.org/wiki?curid=3553324" title="Haruki">
Haruki

 – męskie imię japońskie.
Możliwa pisownia.
Haruki można zapisać używając wielu różnych znaków kanji i może znaczyć m.in.:

</doc>
<doc id="3553325" url="https://pl.wikipedia.org/wiki?curid=3553325" title="Estádio Olímpico João Havelange">
Estádio Olímpico João Havelange



</doc>
<doc id="3553330" url="https://pl.wikipedia.org/wiki?curid=3553330" title="Zygmunt Mokrzecki">
Zygmunt Mokrzecki

Zygmunt Atanazy Mokrzecki herbu Ostoja (ur. 2 maja 1865 w Dzitrykach, zm. 3 marca 1936 w Warszawie) – polski entomolog, zoolog.
Syn Aleksandra Mokrzeckiego, ziemianina, i Kamilii z Narbutt-Maszewskich. Jego braćmi byli Stefan – generał dywizji WP (1862–1932), Adam – generał dywizji WP (1856–1921) oraz Wincenty – sędzia Sądu Okręgowego w Wilnie. 
Życiorys.
Dzieciństwo i młodość.
Rok po jego urodzeniu zmarła jego matka, ojciec oddał go na wychowanie dziadkom – Wincentemu Narbutt-Maszewskiemu i jego żonie Hersylii, którzy mieszkali w folwarku Winkowce. To babka wzbudziła w nim zainteresowanie ziołami, które gromadziła i za radą okolicznych zielarek stosowała do celów leczniczych. 
Edukacja wnuka nie stanowiła dla Narbutt-Maszewskich priorytetu, jego pierwszym nauczycielem był zarządca majątku, dopiero w 1874 rozpoczął naukę w szkole powszechnej w Lidzie. Od 1879 uczył się w gimnazjum w Wilnie, a następnie wyjechał do Petersburga, gdzie studiował w Instytucie Leśnym pod kierunkiem prof. Nikołaja Chołodkowskiego. Po ukończeniu nauki wyjechał do Charkowa, gdzie pracował jako zastępca nadleśniczego. Równolegle studiował entomologię i zoologię na Uniwersytecie w Charkowie pod kierunkiem prof. Ludwiga Reinharta i Aleksandra Brandta. 
Pobyt na Krymie.
W 1892 został taksatorem drzew początkowo w guberni Jekaterynosławskiej, a następnie w lasach państwowych koło Symferopola. Przebywając tam Zygmunt Mokrzecki rozpoczął działalność naukową, a także publikował prace na tematy związane z entomologią. Jako pierwszy w Rosji zwrócił uwagę na występowanie owadów pasożytujących i niszczących drewno. W 1893 w Taurydzkim Urzędzie Ziemskim (gubernialnym) powołano pierwsze w Rosji stanowisko entomologa gubernialnego, kandydaturę Zygmunta Mokrzeckiego wysunął Uniwersytet Charkowski, zyskała ona akceptację. Mokrzecki pracował tam do 1917, do 1897 był urzędnikiem, następnie Inspektorem Departamentu Rolniczego, a od 1901 przez jedenaście lat pełnił funkcję starszego specjalisty. W 1910 należał do grona założycieli Krymskiego Stowarzyszenia Naukowców i Miłośników Przyrody, a następnie przyjął funkcję redaktora wydawanego przez tę organizację czasopisma nazywanego "„Biuletynem”". Zainicjował powstanie podobnych stowarzyszeń w Chersoniu i Kijowie. W 1913 założył działającą koło Symferopola Sałhyrską Stację Pomologiczną prowadzącą badania nad szkodnikami drzew owocowych. Podczas organizowania działalności Uniwersytetu w Symferopolu otrzymał propozycję objęcia stanowiska asystenta profesora i po przyjęciu go zaangażował się w utworzenie Wydziału Rolnego. W 1917 został wybrany na przewodniczącego Taurydzkiego Komitetu Zjednoczenia Instytucji i Towarzystw Naukowych, które w skrócie nazywano Taurydzkim Stowarzyszeniem Naukowym, zrzeszało ono ponad 50 placówek naukowo-badawczych. W 1918 uzyskał tytuł profesora Wydziału Rolnego Uniwersytetu w Symferopolu, później uzyskał tytuł doktora honoris causa tej uczelni. Żoną Mokrzeckiego była Rosjanka, z tego związku miał syna Wiktora (ur. 1893) i córkę Marię (ur. 1897), w 1919 para rozstała się. Przez cały okres pracy na Krymie utrzymywał żywy kontakt z polskimi środowiskami naukowymi, szczególnie z działającym we Lwowie Muzeum Dzieduszyckich, prowadził również korespondencję z Benedyktem Dybowskim. Pracował nad zwalczaniem szkodników atakujących ogrody Wilna, a od 1894 był członkiem korespondencyjnym Polskiego Towarzystwa Przyrodników im. Kopernika. 
Okres bałkański.
Po wkroczeniu na Krym Armii Czerwonej w 1920 zrezygnował z pracy na Uniwersytecie i całkowicie wycofał się z działalności naukowej i społecznej, a następnie w październiku wyjechał z córką do Konstantynopola. Syn jako chorąży Floty Czarnomorskiej został skoszarowany i nie mógł im towarzyszyć, dołączył po kilku miesiącach. Podczas pobytu w Turcji otrzymał propozycje pracy ze Stanów Zjednoczonych, Bułgarii i Jugosławii, ale nie przyjął ich postanawiając udać się do Polski. Córka Maria de Schoene razem z mężem Wacławem podjęli decyzję o zamieszkaniu w Belgradzie, Zygmunt Mokrzecki udał się tam również i pracował krótko na tamtejszej uczelni, a następnie przeniósł się do Mariboru. Równocześnie zwrócił się do zaprzyjaźnionego patologa roślin dr. Ludwika Garbowskiego z prośbą o umożliwienie podjęcia pracy w Polsce. Dzięki zaangażowaniu Jana Miklaszewskiego rozpoczęto prace nad stworzeniem stanowiska entomologa państwowego w Ministerstwie Rolnictwa, Leśnictwa i Zasobów Naturalnych, na które kandydował Zygmunt Mokrzecki. W tym czasie przebywał w Mariborze, gdzie pełnił funkcję pierwszego bułgarskiego państwowego entomologa i inspektora roślin w Ministerstwie Rolnictwa. Podczas półrocznego pobytu zorganizował publiczną służbę ochrony roślin, prowadził badania nad szkodnikami roślin oleistych, róż oraz pasożytami atakujących magazyny przechowujące suszone owoce. Ich efektem było powstanie siedmiu prac naukowych. W tym czasie jego syn Wiktor interweniował w Polsce u Ludwika Garbowskiego, ponieważ plany zatrudnienia jego ojca przedłużały się.
W Polsce.
1 stycznia 1922 Zygmunt Mokrzecki przybył do Polski, otrzymał stanowisko profesora nadzwyczajnego Szkoły Głównej Gospodarstwa Wiejskiego, a 1 kwietnia tego samego roku profesora zwyczajnego. Stanął na czele Instytutu Entomologii i Ochrony Lasów, który został ulokowany razem z laboratorium i muzeum w Skierniewicach. W 1923 został pierwszym prezesem Polskiego Towarzystwa Entomologicznego, który powstał początkowo jako Polski Związek Entomologiczny przy Polskim Towarzystwie Przyrodników im. Kopernika. 10 grudnia 1927 obchodzono uroczyście 35 lecie pracy naukowej Zygmunta Mokrzeckiego. W 1935 przeszedł na emeryturę, zmarł 3 marca 1936. Dwa dni później spoczął na warszawskim cmentarzu Powązkowskim. 
Dorobek naukowy.
Bogaty dorobek naukowy Zygmunta Mokrzeckiego obejmuje ponad 300 prac naukowych, które zostały opublikowane po polsku, rosyjsku, bułgarsku, niemiecku, francusku, angielsku i włosku. Poza licznymi nowatorskimi metodami ochrony roślin wynalazł metodę pozakorzeniowego odżywiania roślin, a także opracował nową gałąź nauki w dziedzinie fitopatologii wewnętrznej terapii roślin. 
Działalność w Rosji.
Zygmunt Mokrzecki był w Rosji pionierem w zakresie stosowania środków ochrony roślin. Jego prace na Krymie upowszechniły wykorzystywanie środków chemicznych do zwalczania szkodników sadów i winnic na niespotykaną dotychczas skalę. Podczas Międzynarodowego Kongresu Zoologów zasługi Mokrzeckiego na tym polu podniósł Leland Ossian Howard, który nazwał polskiego naukowca ojcem entomologii stosowanej. Tworząc Sałhyrską Stację Pomologiczną wpłynął na kulturę sadowniczą w Rosji, poza pracami nad zwalczaniem szkodników wprowadził pojęcia odpowiedniego sposobu prowadzenia sadów, kalendarza oprysków oraz sposobu przechowywania i przetwarzania plonów. W swoich pracach uwzględniał regionalne warunki klimatyczne, rodzaje występujących szkodników oraz możliwości składowania owoców i jagód. Stworzone w 1910 przy jego wybitnym udziale Krymskie Stowarzyszenie Naukowców i Miłośników Przyrody posiadało trzy istotne cele ujęte w statucie:
Ponadto publikowano i udostępniano w masowy sposób literaturę reprezentującą światowy poziom, która umożliwiała stosowanie nowoczesnych metod ochrony roślin każdemu z plantatorów. Organizowano pokazy, warsztaty wykłady oraz poradnictwo, co miało niebagatelny wpływ na upowszechnianie stosowania najnowszych rozwiązań. Zainicjował powstanie muzeum przyrodniczego w Symferopolu.
Działalność w Polsce.
Po przybyciu do Polski Zygmunt Mokrzecki wykładał na SGGW i na Uniwersytecie Warszawskim. Wkrótce po przybyciu zaangażował się w akcję zwalczania inwazji korników w Tatrach i w Puszczy Białowieskiej, swoje osiągnięcia i wnioski zawarł w pracy naukowej dotyczącej szkodników atakujących sosny. Podczas odbywającym się w 1925 Warszawie XII Międzynarodowym Kongresie Produkcji Rolnej przedstawił program organizacji ochrony roślin przed szkodnikami i chorobami. W 1926 reprezentował Polskę na Międzynarodowym Kongresie Leśnictwa w Rzymie, gdzie wygłosił prelekcję o znaczeniu środków ochrony roślin oraz organizacji ochrony lasów. W 1929 w związku w masowym pojawieniem się zwójki sosnowej w Górach Świętokrzyskich rozpoczął prace badawcze nad stosowaniem środków gazowych zwalczających szkodniki tytoniu, prowadził doświadczenia z zastosowaniem fungicydów. Zainicjował stosowanie oprysków lasów prowadzonych przy użyciu samolotów, Polska była jednym z pierwszych krajów gdzie wprowadzono tę nowatorską metodę odznaczającą się bardzo wysoką skutecznością. Wprowadził również stosowanie świec dymnych z arsenem do zwalczania pasożytów drzew owocowych i lasów. 

</doc>
<doc id="3553335" url="https://pl.wikipedia.org/wiki?curid=3553335" title="Alexandra Strunin">
Alexandra Strunin



</doc>
<doc id="3553337" url="https://pl.wikipedia.org/wiki?curid=3553337" title="Marlow (Oklahoma)">
Marlow (Oklahoma)

Marlow – miasto w Stanach Zjednoczonych, w stanie Oklahoma, w hrabstwie Stephens.

</doc>
<doc id="3553347" url="https://pl.wikipedia.org/wiki?curid=3553347" title="Marlow (New Hampshire)">
Marlow (New Hampshire)

Marlow – miasto w Stanach Zjednoczonych, w stanie New Hampshire, w hrabstwie Cheshire.

</doc>
<doc id="3553349" url="https://pl.wikipedia.org/wiki?curid=3553349" title="Sewada Arzumanian">
Sewada Arzumanian

Sewada Arzumanian, orm. Սեւադա Արզումանյան, ros. Севада Яковлевич (Акопович) Арзуманян, "Siewada Jakowlewicz (Akopowicz) Arzumanian" (ur. 24 maja 1969 w Erywaniu, Armeńska SRR) – ormiański piłkarz, grający na pozycji napastnika, a wcześniej pomocnika, trener piłkarski.
Kariera piłkarska.
W 1988 rozpoczął karierę piłkarską w Iskrze Erywań. Potem występował w klubach Prometej Erywań, Ararat-2 Erywań, Spitak FA i Kilikia Erywań. Latem 1992 został zaproszony do Araratu Erywań, w którym grał przez 4 lata. Następnie bronił barw klubów Kotajk Abowian, CSKA Erywań, Wan Erywań i Erebuni Erywań. W pierwszej połowie sezonu 1998/99 reprezentował mołdawski klub Constructorul Kiszyniów. Zimą 1999 przeszedł do Karabachu Erywań, ale po pół roku przeniósł się do Zwartnoc-AAL Erywań, w którym zakończył karierę piłkarza w roku 2002.
Kariera trenerska.
Po zakończeniu kariery piłkarza rozpoczął pracę szkoleniowca. W latach 2003-2004 trenował Ararat Erywań. W 2006 stał na czele Ulissu Erywań, ale już po pół roku przeniósł się do Dinama Erywań, z którym pracował do 2007. W 2007 powrócił do sztabu szkoleniowego Ulissu Erywań, a po 4 kolejce rundy wiosennej 2008 roku objął prowadzenie klubem. Również pracował z juniorską reprezentację Armenii. 13 sierpnia 2012 podał się do dymisji, i zmienił na stanowisko dyrektora technicznego Ulissu. We wrześniu 2012 został mianowany na głównego trenera Gandzasaru Kapan, a w kwietniu 2014 został zwolniony z zajmowanego stanowiska.

</doc>
<doc id="3553350" url="https://pl.wikipedia.org/wiki?curid=3553350" title="Sewada Arzumanjan">
Sewada Arzumanjan



</doc>
<doc id="3553356" url="https://pl.wikipedia.org/wiki?curid=3553356" title="Mecz piłkarski NRD – RFN (1974)">
Mecz piłkarski NRD – RFN (1974)

Mecz piłkarski NRD – RFN (1974) odbył się 22 czerwca 1974 w Hamburgu na stadionie Volksparkstadion podczas rundy eliminacyjnej mistrzostw świata w piłce nożnej, pomiędzy reprezentacją Republiki Federalnej Niemiec i reprezentacją Niemieckiej Republiki Demokratycznej. Stawką było pierwsze miejsce w grupie A. Fakt, że Niemcy grali z Niemcami, dodawał temu meczowi dodatkowego podtekstu sportowego i politycznego – oba kraje odnosiły się do siebie wrogo, a władze NRD walczyły o prestiż, również poprzez osiągnięcia sportowe. Był to jedyny w historii mecz między tymi reprezentacjami.
Historia.
Sytuacja polityczna.
Podczas losowania piłkarskich mistrzostw świata 5 stycznia 1974 jedenastoletni Detlef Lange wyciągnął los z numerem 3, przyporządkowujący reprezentację Niemieckiej Republiki Demokratycznej do grupy, w której znalazła się reprezentacja Republiki Federalnej Niemiec. Spotkało się to z żywą reakcją na sali: po raz pierwszy (i – jak się później okazało – ostatni) miało dojść do spotkania dwu niemieckich drużyn. Wkrótce po losowaniu pojawiły się plotki, że reprezentacja NRD skorzysta z pretekstu i nie przystąpi do mistrzostw świata. Reprezentacja RFN była wówczas mistrzem Europy, a drużyna wschodnioniemiecka debiutowała na mistrzostwach świata. Mimo podpisania 3 lata wcześniej umów między RFN i NRD oraz porozumienia czterech mocarstw w sprawie Berlina i rozładowania napięcia utrzymującego się od początku istnienia obu państw, sytuacja polityczna obu państw niemieckich daleka była od normalności – z trudnością wzajemnie uznawały swoje istnienie. Wielu Niemców z Zachodu nie uznawało Niemieckiej Republiki Demokratycznej za odrębne państwo, lecz za strefę okupacyjną. Dla odmiany, NRD nie uznawała Berlina Zachodniego na tyle, na ile było to możliwe; na mapach wydawanych w NRD w miejscu Berlina znajdowała się biała plama.
Władze NRD potraktowały zarówno występ, jak i sam mecz prestiżowo (od początku istnienia tego państwa sport był ważnym elementem budowania tożsamości państwowej) i przeznaczały na szkolenie duże środki finansowe. Zawodników otoczono opieką, której brakowałoby, gdyby obie reprezentacje niemieckie nie trafiły na siebie.
Kibice.
Po losowaniu mistrzostw świata niemiecka służba bezpieczeństwa wewnętrznego Stasi (kierowana przez Ericha Mielke) rozpoczęła operację "Leder", która miała na celu uniknięcie niepożądanych zjawisk, takich jak np. pozostanie enerdowskich kibiców na Zachodzie. Była to największa operacja Stasi związana ze sportem. Akcja "Leder" polegała m.in. na wybraniu odpowiednich osób, które władza mogłaby bez obawy wysłać do Hamburga. Największe szanse na wyjazd miały osoby powyżej 25. roku życia, należące do partii lub organizacji młodzieżowych oraz pozostające w związkach małżeńskich, przy czym nie mogły wyjechać osoby z tej samej rodziny. Wytypowano 1500 osób. Preferowano tych, którzy odwiedzili już RFN. Wszyscy wytypowani do wyjazdu byli starannie prześwietleni przez służbę bezpieczeństwa i inwigilowani praktycznie do momentu wyjazdu. Możliwość obejrzenia spotkania piłkarskiego traktowano jako duże wyróżnienie i zaufanie ze strony komunistycznego państwa. Jak wynika z dokumentów Stasi, co dziesiąty „kibic” był współpracownikiem służby bezpieczeństwa. Podczas inauguracji mundialu NRD reprezentował między innymi enerdowski wokalista Frank Schöbel. Był on od początku do końca otoczony agentami Stasi, nie dopuszczono do niego nikogo z RFN. Enerdowscy kibice dotarli do Hamburga specjalnymi pociągami. Podczas całego pobytu w RFN byli bacznie obserwowani przez agentów Stasi, którzy zwracali m.in. uwagę na ewentualne kontakty z zachodnioniemiecką literaturą polityczną, pornograficzną i popularną, a także czasopismami. Enerdowscy kibice podczas meczu dopingowali żywiołowo własną drużynę, najczęściej znanym wschodnioniemieckim hasłem „7, 8, 9, 10, Klasse”. Podczas mundialu Stasi wzmocniła kontrolę granicy wewnątrzniemieckiej; nie zapobiegło to co najmniej jednej ucieczce na Zachód – Rolanda i Christe Au, którzy wykorzystali brak czujności służb granicznych podczas meczu. Jak podała telewizja ZDF, państwo Au (z ukrytą w bagażniku Christe Au) przekroczyli granicę dokładnie w momencie zdobycia bramki przez Sparwassera. Podczas pobytu kibiców enerdowskich w Niemczech doszło do kilku incydentów, m.in. palenia flagi NRD. Stasi napisała w swych raportach, że niektórzy enerdowscy fani kibicowali reprezentacji zachodnioniemieckiej. Wśród kibiców enerdowskich mówiło się, że „nasi przegrali z NRD”.
Piłkarze.
Przygotowania do meczu były istotne również w Republice Federalnej Niemiec. Spotkanie z NRD było meczem podwyższonego ryzyka (po zamachu podczas Igrzysk Olimpijskich w 1972 w Monachium władze musiały wprowadzić obostrzone rygory bezpieczeństwa).
Odpowiednie przygotowanie ideologiczne przeszli nie tylko kibice, ale również piłkarze reprezentacji wschodnioniemieckiej. W tym celu przydzielono reprezentacji opiekuna ze Stasi, Gerda Kischera. Podczas całego pobytu piłkarzy w RFN zawodnicy wschodnioniemieccy byli pilnowani przez służby bezpieczeństwa, choć pozwalano piłkarzom na kontakty z kibicami lub dziećmi zbierającymi autografy. W pokojach piłkarzy enerdowskich nie było odbiorników telewizyjnych. Mimo inwigilacji, piłkarzom wschodnioniemieckim udało się zwiedzić dzielnicę domów publicznych Reeperbahn.
Za występ na mistrzostwach świata zawodnicy NRD otrzymali po ok. 8 tys. marek na osobę; zachodnioniemiecki związek piłkarski obiecał po 30 tys. marek RFN za tytuł mistrza świata; reprezentacja odmówiła przyjęcia tych pieniędzy. Ostatecznie wypłacono każdemu zawodnikowi za zdobycie tytułu mistrzowskiego 70 tys. marek.
Mecz.
W sondażach przedmeczowych przeprowadzonych w RFN tylko 17% ankietowanych stawiało na zwycięstwo NRD. W dzień meczu w popularnej zachodnioniemieckiej gazecie Bild-Zeitung na pierwszej stronie ukazał się artykuł pt. „Dlaczego dzisiaj wygramy”. Już przed meczem, po spotkaniu Australia – Chile, wiadomo było, że obie reprezentacje niemieckie awansowały do drugiej rundy i mecz będzie toczył się o pierwsze miejsce w grupie, jak i o prestiż. Trener Helmut Schön próbował zmobilizować zespół zachodnioniemiecki słowami "zagrajcie dziś również dla mnie" ("Spielt heute auch mal für mich").
Schön dokonał przed meczem jednej zmiany: kontuzjowany Jupp Heynckes został zastąpiony przez debiutującego na mistrzostwach Heinza Flohe. Drużyna NRD wprowadziła trzech nowych zawodników, wszystkich na pomocy: Reinharda Laucka i Lothara Kurbjuweita, którzy zadebiutowali na mistrzostwach oraz Hansa-Jürgena Kreische, który rozegrał na tym mundialu pierwszy mecz od początku spotkania (zagrał od 72 minuty we wcześniejszym meczu z drużyną Chile). Nastroje drużyny wschodnioniemieckiej poprawiał fakt, że była niepokonana od 15 pojedynków.
Inicjatywę od początku przejęli piłkarze zachodnioniemieccy, którzy pierwszą szansę zmarnowali, gdy Gerd Müller otrzymał podanie od Jürgena Grabowskiego i strzelił trzy metry obok pustej bramki. Grający na obronie Franz Beckenbauer i Paul Breitner nie dopuszczali napastników wschodnioniemieckich do pozycji strzeleckich. Groźny strzał oddał Flohe, po czym cofnął się na pozycje obronne. W 25. minucie udaną akcję przeprowadzili piłkarze NRD: Reinhardt Lauck podał piłkę do Hansa-Jürgena Kreische, ten jednak nie trafił do bramki z 5 metrów. W 40. minucie groźną sytuację zmarnował Gerd Müller, strzelając w słupek. Pierwsza połowa zakończyła się wynikiem bezbramkowym. W drugiej połowie drużyna wschodnioniemiecka ustawiła się na grę z kontry. W taki sposób po akcji zawodników RFN padła bramka dla drużyny NRD, gdy bramkarz Jürgen Croy wyrzucił piłkę, którą przejął Erich Hamann i długim podaniem obsłużył Jürgena Sparwassera. Ten strzelił do bramki z 4 metrów. W 88. minucie Croy obronił rzut wolny wykonywany przez Uliego Hoeneßa. Mecz zakończył się wynikiem 1:0.
Następstwa.
Wynik ten został uznany za największą sensację turnieju. Wbrew oczekiwaniom, pomeczowa konferencja prasowa miała bardzo spokojny przebieg. Wymiany koszulek dokonano poza stadionem i ekranami telewizyjnymi, choć – wbrew powszechnemu przekonaniu – odbyła się, jednak nie na murawie boiska, a poza nim, również w szatni. Tak twierdził w wywiadzie strzelec jedynej bramki Jürgen Sparwasser, który wymienił trykot z Paulem Breitnerem w tunelu. Piłkarzom NRD zgotowano po powrocie do kraju owacyjne przyjęcie – mimo niezdobycia medalu (druga runda rozgrywek nie była pomyślna dla reprezentacji, która ostatecznie zajęła 6. miejsce). Zdobywca zwycięskiej bramki Jürgen Sparwasser stał się rozpoznawalną postacią. Wielokrotnie powtarzał, że na swoim nagrobku chce mieć wyryte „Hamburg 1974”. W 1988 Sparwasser uciekł do Republiki Federalnej – nie powrócił z turnieju seniorów. Jeden z ówczesnych agentów Stasi, „opiekunów” kibiców podczas meczu, Werner Teske, został w roku 1981 oskarżony o zdradę i próbę ucieczki na Zachód, a w wyniku procesu skazany na karę śmierci – był to ostatni wyrok śmierci wykonany w NRD. Po meczu pojawiły się pogłoski, że drużyna RFN przegrała taktycznie, nie chcąc w drugiej rundzie trafić na bardzo silne ekipy Brazylii i Holandii.
Rezultat i tabela.
Sensacyjne zwycięstwo Niemieckiej Republiki Demokratycznej spowodowało, że to zawodnicy trenera Georga Buschnera zajęli w grupie A pierwsze miejsce. Republika Federalna Niemiec doznała pierwszej (i jedynej) porażki na mistrzostwach. Obydwie reprezentacje awansowały do następnej rundy. NRD zmierzyła się w niej z Holandią, Brazylią i Argentyną, a RFN z Jugosławią, Szwecją i Polską.

</doc>
<doc id="3553359" url="https://pl.wikipedia.org/wiki?curid=3553359" title="Pello Bilbao">
Pello Bilbao

Pello Bilbao López De Armentia (ur. 25 lutego 1990 w miejscowości Gernika-Lumo) – hiszpański kolarz szosowy.
Osiągnięcia.
Opracowano na podstawie:

</doc>
<doc id="3553361" url="https://pl.wikipedia.org/wiki?curid=3553361" title="Mistrzostwa Świata U-21 w Piłce Ręcznej Mężczyzn 2013">
Mistrzostwa Świata U-21 w Piłce Ręcznej Mężczyzn 2013

Mistrzostwa Świata U-21 w Piłce Ręcznej Mężczyzn 2013 – dziewiętnaste mistrzostwa świata U-21 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dwudziestu jeden. Odbył się w dniach 14–28 lipca 2013 roku w Bośni i Hercegowinie. Tytułu zdobytego w 2011 roku broniła reprezentacja Niemiec.
W decydującym pojedynku spotkały się Szwecja (dla której był to szósty finał w historii tych zawodów) i Hiszpania (dla tej grupy graczy był to czwarty finał dużej imprezy w ciągu czterech lat). Lepsi w tym pojedynku okazali się Szwedzi, brąz – będący dla nich pierwszym medalem od szesnastu lat – zdobyli zaś Francuzi.
Informacje ogólne.
Prawa do organizacji turnieju zostały przyznane Bośni i Hercegowinie podczas kongresu IHF w maju 2011 roku i były to pierwsze duże międzynarodowe zawody piłki ręcznej w tym kraju. Zawody rozegrano w pięciu halach w czterech miastach, a nad ich przebiegiem czuwało szesnaście par arbitrów. W turnieju wystąpiły 24 zespoły, automatycznie do mistrzostw zakwalifikowała się reprezentacja Bośni i Hercegowiny jako organizator imprezy, a o pozostałe miejsca odbywały się kontynentalne kwalifikacje. W gronie uczestników miejsce przeznaczone dla Oceanii otrzymała następnie Serbia.
Losowanie grup odbyło się 18 kwietnia 2013 roku w Sarajewie. Rozkład gier fazy grupowej opublikowano w połowie maja 2013 roku, szczegóły dotyczące fazy pucharowej były natomiast ogłaszane przed każdą rundą.
Reprezentacje w pierwszej fazie rywalizowały w ramach czterech sześciozespołowych grup systemem kołowym. Zwycięzca meczu zyskiwał dwa punkty, za remis przysługiwał jeden punkt, porażka nie była punktowana, a cztery czołowe zespoły z każdej grupy awansowały do fazy pucharowej. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
Po zakończonym turnieju IHF opublikowała statystyki indywidualne i drużynowe.
Zawody były transmitowane w Internecie, a na meczach fazy grupowej zjawiło się ponad 66 tysięcy widzów.
Losowanie grup.
Przed losowaniem drużyny zostały podzielone na sześć koszyków.
W wyniku losowania wyłonione zostały cztery grupy liczące po sześć zespołów.
Nagrody indywidualne.
Nagrody indywidualne otrzymali:

</doc>
<doc id="3553368" url="https://pl.wikipedia.org/wiki?curid=3553368" title="Trynidad i Tobago na Mistrzostwach Świata w Lekkoatletyce 2015">
Trynidad i Tobago na Mistrzostwach Świata w Lekkoatletyce 2015

Trynidad i Tobago na Mistrzostwach Świata w Lekkoatletyce 2015 – reprezentacja Trynidadu i Tobago podczas Mistrzostw Świata w Pekinie liczyła 19 zawodników, którzy zdobyli dwa medale.

</doc>
<doc id="3553374" url="https://pl.wikipedia.org/wiki?curid=3553374" title="Geoff Barton">
Geoff Barton

Geoff Barton – brytyjski dziennikarz, założyciel heavymetalowego czasopisma Kerrang!, jak też redaktor czasopisma muzycznego Sounds.
Jako redaktor „Sounds” zadebiutował w wieku 19 lat, ukończywszy kurs dziennikarski w London College of Printing. Jego specjalnością była muzyka rockowa, dopomógł też w spopularyzowaniu nurtu New Wave of British Heavy Metal używszy tego terminu po raz pierwszy (po ukuciu go przez redaktora Alana Lewisa) w wydaniu „Sounds” z maja 1979. W roku 1981 Barton został redaktorem pierwszego numeru czasopisma Kerrang!, wtedy pomyślanego jako wydawnictwo jednorazowe. Kerrang! okazał się sukcesem, więc zaczęto go wydawać w cyklu dwutygodniowym. Barton opuścił zespół redagujący dwutygodnik w roku 1995.
Artykuły pisane przez Bartona dla Sounds i dotyczące muzyki nurtu NWOBHM pozwoliły na stworzenie wrażenia istnienia faktycznego ruchu w muzyce, w pewnym sensie przyczyniając się do jego stworzenia. Jak wspomina sam Barton, „Określenie "New Wave of British Heavy Metal" było nieco ironiczne... nie czułem, by reprezentujące nurt kapele były w jakikolwiek ze sobą związane muzycznie, lecz ciekawe było, że tak wiele z nich pojawiło się w mniej więcej tym samym czasie.”. Aktualnie Barton pisuje dla Classic Rock Magazine.

</doc>
<doc id="3553383" url="https://pl.wikipedia.org/wiki?curid=3553383" title="Villahermosa (Tabasco)">
Villahermosa (Tabasco)



</doc>
<doc id="3553385" url="https://pl.wikipedia.org/wiki?curid=3553385" title="Bunolagus monticularis">
Bunolagus monticularis



</doc>
<doc id="3553388" url="https://pl.wikipedia.org/wiki?curid=3553388" title="Southwold (Suffolk)">
Southwold (Suffolk)



</doc>
<doc id="3553393" url="https://pl.wikipedia.org/wiki?curid=3553393" title="Zbójeckie Okno">
Zbójeckie Okno

Zbójeckie Okno lub Diabelskie Okno – ostaniec na południowych stokach Beskidu w Beskidzie Małym, między Potrójną a Łamaną Skałą. Znajduje się w lesie, tuż przy żółtym szlaku turystycznym prowadzącym obok chatki studenckiej zwanej Chatka pod Potrójną. Pod względem administracyjnym jest to teren przysiółka Zakocierz należącego do miejscowości Ślemień.
Według Mieczysława Klimaszewskiego jest to najciekawszy utwór skalny w całym Beskidzie Małym. Zbudowany jest z warstw piaskowców o różnej twardości, te bardziej twarde tworzą występy. Występują też bardziej miękkie zlepieńce, które w wyniku wietrzenia ulegają wymywaniu i powstają w ich miejscu szczeliny i obłego kształtu wklęśnięcia. Skała ma postać baszty skalnej o wysokości 9 m. Jest dobrze wyodrębniona od podłoża, zrasta się z nim tylko podstawą i tylną ścianą. Tego typu formy skalne powstają w wyniku intensywnego obnażania się stromych, skalnych zboczy. Mniej odporne elementy skalne ulegają wietrzeniu i są znoszone przez wodę podczas większych ulew, pozostają tylko bardziej odporne na erozję fragmenty skał. Bardzo charakterystyczną cechą tej skały jest pionowe okno skalne o wysokości około 1 m. Powstało wskutek wykruszenia się piaskowca.
Jest pomnikiem przyrody.
Zbójeckie Okno jest obiektem wspinaczki skalnej. Oprócz okna skalnego są na nim rysy i filary. Poprowadzono dróg wspinaczkowych o trudności od V do VI.1+ w skali polskiej. Wspinaczka tradycyjna (na wędkę).

</doc>
<doc id="3553395" url="https://pl.wikipedia.org/wiki?curid=3553395" title="Ugrunaaluk">
Ugrunaaluk

Ugrunaaluk – rodzaj dinozaura z rodziny hadrozaurów (podrodzina saurolophinae), żyjący w okresie późnej kredy w Arktyce (Alaska). Pierwszy szkielet tego gatunku odkrył na Alasce Hirotsugu Mori z zespołem naukowców z Florida State University i University of Alaska.
Jest to najdalej na północ występujący gatunek dinozaura spośród znalezionych. Dorosłe osobniki mierzyły prawdopodobnie ok. 9 m długości i były roślinożerne. Jego nazwa pochodzi z języka inupiak i oznacza „starożytne zwierzę pasące się nad rzeką Colville”.

</doc>
<doc id="3553396" url="https://pl.wikipedia.org/wiki?curid=3553396" title="Diabelskie Okno">
Diabelskie Okno



</doc>
<doc id="3553397" url="https://pl.wikipedia.org/wiki?curid=3553397" title="Gmina Shëngjin">
Gmina Shëngjin

Gmina Shëngjin (alb. "Njësia administrative Shëngjin") – gmina położona w północno-zachodniej części Albanii. Administracyjnie należy do okręgu Lehza w obwodzie Lehza. W 2011 roku populacja gminy wynosiła 8091 osób w tym 4018 kobiety oraz 4073 mężczyzn, z czego Albańczycy stanowili 89,02% mieszkańców. 
W skład gminy wchodzi pięć miejscowości: Shëngjin, Ishull Shëngjin, Ishulli i Lezhës, Mali i Rencit, Mal i Shëngjinit.

</doc>
<doc id="3553398" url="https://pl.wikipedia.org/wiki?curid=3553398" title="Arsen Czilingarian">
Arsen Czilingarian

Arsen Czilingarian, orm. Արսեն Չիլինգարյան, ros. Арсен Абрикович Чилингарян, "Arsien Abrikowicz Czilingarian" (ur. 12 października 1965 w Erywaniu, Armeńska SRR, zm. 14 maja 2013 w Grenoble, Francja) – ormiański piłkarz, grający na pozycji obrońcy, trener piłkarski.
Kariera piłkarska.
W 1983 rozpoczął karierę piłkarską w Olimpii Asztarak. W następnym roku został zaproszony do Araratu Erywań, w którym grał przez 4 lata. 8 listopada 1987 w Charkowie podczas meczu z Metalistem Charków Wiktor Waszczenko przyczynił się do jego ciężkiej kontuzji, po którym musiał zakończyć swoją karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. W 1992 najpierw pomagał trenować Wan Erywań, a 1 września 1992 stał na czele klubu. W 1993 został zwolniony z zajmowanego stanowiska. W 1999 pomagał trenować Jerewan FA. W 2001 prowadził Lernagorc Kapan, a w 2002 Armawir FA. W 2005 pracował z Esteghlal-Kotajkiem Abowian. Również pracował z juniorską reprezentację Armenii. W 2006 został mianowany na głównego trenera Ulissu Erywań, którym kierował do 2007.
14 maja 2013 umarł po długiej chorobie we francuskim Grenoble w wieku 48 lat

</doc>
<doc id="3553399" url="https://pl.wikipedia.org/wiki?curid=3553399" title="Balantiopteryx">
Balantiopteryx



</doc>
<doc id="3553402" url="https://pl.wikipedia.org/wiki?curid=3553402" title="Arsen Czilingarjan">
Arsen Czilingarjan



</doc>
<doc id="3553406" url="https://pl.wikipedia.org/wiki?curid=3553406" title="Portugalia na Mistrzostwach Świata w Lekkoatletyce 2015">
Portugalia na Mistrzostwach Świata w Lekkoatletyce 2015

Portugalia na Mistrzostwach Świata w Lekkoatletyce 2015 – reprezentacja Portugalii podczas Mistrzostw Świata w Pekinie liczyła 16 zawodników, z których jeden zdobył brązowy medal.

</doc>
<doc id="3553408" url="https://pl.wikipedia.org/wiki?curid=3553408" title="Billy McAdams">
Billy McAdams

William John „Billy” McAdams (ur. 20 stycznia 1934, zm. październik 2002) – północnoirlandzki piłkarz, który występował na pozycji napastnika.
Kariera klubowa.
Piłkarską karierę rozpoczął w Distillery, skąd w grudniu 1953 przeszedł do Manchesteru City, w którym zadebiutował 2 stycznia 1954 w wygranym 2:1 meczu z Sunderlandem na Maine Road, zdobywając jedną z bramek. Tydzień później w spotkaniu z Bradford City w ramach 3. rundy Pucharu Anglii zanotował hat-trick. Ze względu na kontuzję pleców odniesioną w połowie sezonu 1954/1955, nie wystąpił w finale Pucharu Anglii przeciwko Newcastle w 1955, a także w finale tych rozgrywek przeciwko Birmingham City rok później
. W sezonie 1959/1960 był najlepszym strzelcem zespołu z dorobkiem 21 bramek zdobytych w 30 meczach.
We wrześniu 1960 odszedł do Bolton Wanderers, następnie w styczniu 1962 do Leeds United. Grał jeszcze w Brentford, Queens Park Rangers i Barrow.
Kariera reprezentacyjna.
McAdams w reprezentacji Irlandii Północnej zadebiutował 31 marca 1954 w wygranym 2:1 meczu przeciwko Walii na Racecourse Ground w ramach British Home Championship oraz eliminacji Mistrzostw Świata 1954. W sumie w kadrze wystąpił 15 razy i zdobył 7 bramek.

</doc>
<doc id="3553409" url="https://pl.wikipedia.org/wiki?curid=3553409" title="Willingham St Mary">
Willingham St Mary



</doc>
<doc id="3553410" url="https://pl.wikipedia.org/wiki?curid=3553410" title="Willingham">
Willingham



</doc>
<doc id="3553415" url="https://pl.wikipedia.org/wiki?curid=3553415" title="Henryk Dudek (ur. 1896)">
Henryk Dudek (ur. 1896)

Henryk Dudek (ur. 7 lub 9 września 1896, zm. ?) – inżynier, podpułkownik artylerii Wojska Polskiego.
Życiorys.
Urodził się 7 lub 9 września 1896. Był synem Jakuba. Przed 1914 ukończył gimnazjum. Po wybuchu I wojny światowej wstąpił do Legionów Polskich. Służył jako wachmistrz w 2 pułku ułanów. Po kryzysie przysięgowym służył w Polskim Korpusie Posiłkowym. Po bitwie pod Rarańczą z połowy lutego 1918 był internowany w Synowódzku.
Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej w szeregach 7 pułku artylerii polowej. Za swoje czyny wojenne otrzymał Order Virtuti Militari. Ukończył studia z tytułem inżyniera. 3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 106. lokatą w korpusie oficerów artylerii, a jego oddziałem macierzystym był 3 pułk artylerii ciężkiej. Następnie pełnił służbę w 7 pap w Częstochowie. 31 marca 1924 roku został mianowany kapitanem ze starszeństwem z dniem 1 lipca 1923 roku i 76. lokatą w korpusie oficerów artylerii. Jako oficerem tej jednostki na przełomie lat 20. i 30. był przydzielony do Wołyńskiej Szkoły Podchorążych Rezerwy Artylerii we Włodzimierzu Wołyńskim. W trakcie kursów tej szkoły wojskowej był oficerem, a następnie dowódcą I baterii szkolnej podczas III Kursu (1928-1929) oraz dowódcą 8 baterii artylerii polowej podczas V Kursu (1930-1931). 2 grudnia 1930 roku został mianowany majorem ze starszeństwem z dniem 1 stycznia 1931 roku i 35. lokatą w korpusie oficerów artylerii. W latach 30. został awansowany do stopnia podpułkownika artylerii. 18 maja 1939 roku został przeniesiony do 10 Kaniowskiego pułku artylerii lekkiej w Łodzi na stanowisko kwatermistrza. W 1938 roku zajmowane przez niego stanowisko zostało przemianowane na stanowisko II zastępcy dowódcy pułku.
29 sierpnia 1939 roku, po przeprowadzeniu mobilizacji pułku, pozostał w garnizonie na stanowisku dowódcy Oddziału Zbierającego Nadwyżki. W nocy z 5 na 6 września 1939 roku ewakuował się ze swoim oddziałem do Warszawy, a następnie na wschód. 22 września w rejonie Małoryty dołączył do Zgrupowania „Brzoza”, w którym objął funkcję dowódcy artylerii. 26 września Zgrupowanie „Brzoza” zostało przeformowane w 50 Dywizję Piechoty. Do 27 września pełnił obowiązki dowódcy artylerii dywizyjnej. Przebywał w niewoli niemieckiej w oflagu IX B Weilburg, XI A Osterode oraz II C Woldenberg.

</doc>
<doc id="3553416" url="https://pl.wikipedia.org/wiki?curid=3553416" title="Henryk Dudek (ur. 1878)">
Henryk Dudek (ur. 1878)

Henryk Franciszek Ksawery Dudek (ur. 8 lipca 1878 w Rohatynie, zm. ?) – polski inżynier, oficer, urzędnik ministerialny w II RP.
Życiorys.
Urodził się 8 lipca 1878 w Rohatynie jako syn Jana i Eleonory z domu Kowalskiej. Egzamin dojrzałości zdał w gimnazjum w Krakowie. Ukończył studia na Politechnice Lwowskiej z tytułem inżyniera. Od 1906 do 1913 pracował w sferze kulturalno-oświatowej w powiecie tarnobrzeskim i w Skawinie. Publikował w „Czasopiśmie Technicznym”.
Po wybuchu I wojny światowej został powołany do c. i k. armii w stopniu porucznika i służył przy budowie dróg na terenach serbskich, czarnogórskich, albańskich. Po odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika rezerwy artylerii ze starszeństwem z dniem 1 czerwca 1919. W 1923, 1924 był przydzielony jako oficer rezerwowy do 21 pułku artylerii polowej w Krakowie. W 1934 jako porucznik rezerwy pospolitego ruszenia artylerii był przydzielony do Oficerskiej Kadry Okręgowej nr V jako "oficer reklamowany na 12 miesięcy" i pozostawał wówczas w ewidencji Powiatowej Komendy Uzupełnień Kraków Miasto.
Został urzędnikiem w służbie państwowej. Na początku kwietnia 1919 został mianowany przez Ministra Robót Publicznych delegatem przy Generalnym Delegacie w Krakowie. Pełnił funkcję wiceministra Robót Publicznych. Później sprawował stanowisko szefa Okręgowej Dyrekcji Robót Publicznych w Krakowie.
Był wiceprezesem Okręgowego Związku Zachodniego w Krakowie. Należał do Związku Międzykomunalnego. Był prezesem Związku Inżynierów Budownictwa Województwa Krakowskiego przy Towarzystwie Technicznym. Sprawował funkcję ławnika miasta Krakowa.
31 grudnia 1923 został odznaczony Krzyżem Komandorskim Orderu Odrodzenia Polski.
Publikacje.
Publikował w czasopismach „Czas”, „Głos Narodu”, „Ilustrowany Kuryer Codzienny”.

</doc>
<doc id="3553417" url="https://pl.wikipedia.org/wiki?curid=3553417" title="Henryk Dudek">
Henryk Dudek



</doc>
<doc id="3553418" url="https://pl.wikipedia.org/wiki?curid=3553418" title="Willingham (Suffolk)">
Willingham (Suffolk)



</doc>
<doc id="3553419" url="https://pl.wikipedia.org/wiki?curid=3553419" title="Pałac letni w Sarnach">
Pałac letni w Sarnach

Pałac letni w Sarnach – wybudowany w 1730 r. w Sarnach. Pałac położony jest we wsi w Polsce, województwie dolnośląskim, w powiecie kłodzkim, w gminie Radków na drugim brzegu rzeki Włodzica.
Pałac jest częścią rozległego założenia obejmującego Zamek Sarny (), park z XVIII-XIX wieku, barokowy spichlerz, kaplicę św. Jana Nepomucena oraz szereg budynków folwarcznych z XVIII i XIX wieku. Na osi pałacu letniego położona jest zabytkowa aleja parkowa.
Opis.
Obiekt dwukondygnacyjny pokryty dachem mansardowym z lukarnami. Nad wejściem znajdował się kartusz z herbami budowniczego pałacu hrabiego Franza Antona von Götzena (1693-1738) i jego żony Marii Anny (Marianne) von Stillfried, córki Raymunda Erdmanna Antona barona Stillfried von Rattonitz (1672-1720) z Nowej Rudy. Bardzo uszkodzony kartusz zdemontowano w 1996 r. i złożono wewnątrz pałacu letniego.
W pałacu na suficie głównego salonu na pierwszym piętrze znajduje się iluzjonistyczne malowidło przedstawiające barokowy ogród, prawdopodobnie nawiązujący do ogrodu znajdującego się przed pałacem letnim.
Pałac letni funkcjonował jako część rezydencji hrabiów Götzen w połączeniu z położonym wyżej zamkiem. Pałac letni jest od 1995 r. własnością prywatną.
W porozumieniu z Fundacją Odbudowy Dworu Sarny, administrującą głównym budynkiem założenia, w pałacu letnim w 2015 r. odbyły się zajęcia w ramach I Międzynarodowej Letniej Szkoły Muzyki Dawnej Schloss Scharfeneck 2015.

</doc>
<doc id="3553422" url="https://pl.wikipedia.org/wiki?curid=3553422" title="Ewa Gdulewicz">
Ewa Gdulewicz

Ewa Urszula Gdulewicz (ur. 1944) – polska prawniczka, profesor nauk prawnych, konstytucjonalistka, profesor zwyczajny Uniwersytetu Marii Curie-Skłodowskiej w Lublinie.
Życiorys.
W 1991 na podstawie dorobku i rozprawy pt. "Parlament a rząd w V Republice Francuskiej. Sfera ustawodawcza" uzyskała na Wydziale Prawa i Administracji Uniwersytetu Marii-Curie Skłodowskiej stopień doktora habilitowanego nauk prawnych. Profesorem tytularnym nauk prawnych została w 2002. Jest profesorem zwyczajnym na UMCS.
Została członkiem Polskiego Towarzystwa Prawa Konstytucyjnego.

</doc>
<doc id="3553423" url="https://pl.wikipedia.org/wiki?curid=3553423" title="Willingham By Stow">
Willingham By Stow



</doc>
<doc id="3553424" url="https://pl.wikipedia.org/wiki?curid=3553424" title="Willingham (Lincolnshire)">
Willingham (Lincolnshire)



</doc>
<doc id="3553428" url="https://pl.wikipedia.org/wiki?curid=3553428" title="Hafir al-Fauka">
Hafir al-Fauka

Hafir al-Fauka (arab. حفير الفوقا) – miejscowość w Syrii, w muhafazie Damaszek. W 2004 roku liczyła 3441 mieszkańców.

</doc>
<doc id="3553429" url="https://pl.wikipedia.org/wiki?curid=3553429" title="Hala (Syria)">
Hala (Syria)

Hala (arab. حله) – miejscowość w Syrii, w muhafazie Damaszek. W 2004 roku liczyła 3921 mieszkańców.

</doc>
<doc id="3553430" url="https://pl.wikipedia.org/wiki?curid=3553430" title="Persib Bandung">
Persib Bandung

Persatuan Sepak Bola Indonesia Bandung w skrócie Persib Bandung – indonezyjski klub piłkarski, grający w pierwszej lidze indonezyjskiej, mający siedzibę w mieście Bandung.
Historia.
Klub został założony 14 marca 1933 roku w wyniku fuzji kilku klubów SIAP, Soenda, Singgalang, Diana, Sun, Ovu, RAN, HBOM, JOP, MALTA i Merapi. Już w pierwszym roku po utworzeniu klub osiągnął sukces, gdy wywalczył wicemistrzostwo Indonezji. W latach 1934 i 1936 powtórzył to osiągnięcie, a w 1939 roku został po raz pierwszy w historii mistrzem kraju. Kolejne sukcesy Persib Bandung osiągał w latach 60. W 1961 roku wywalczył swoje drugie mistrzostwo kraju, a w 1966 roku swoje czwarte wicemistrzostwo. W latach 80. klub dwukrotnie został wicemistrzem - w sezonach 1982/1983 i 1984/1985 oraz raz mistrzem w 1986 roku. W latach 90. klub trzykrotnie sięgał po tytuł mistrzowski w sezonach 1989/1990, 1993/1994 i 1994/1995. Po utworzeniu Indonesia Super League Persib Bandung dwukrotnie zajmował miejsce na podium. W sezonie 2008/2009 zajął 3. miejsce, a w sezonie 2014 po raz pierwszy wygrał rozgrywki Super League.
Stadion.
Swoje domowe mecze klub rozgrywa na stadionie Jalak Harupat Soreang, który może pomieścić 45 tysięcy widzów.
Kibice.
Kibice klubu Persib Bandung są nazywani "Bobotoh". Istnieją także inne grupy kibiców. Wśród nich istnieją takie grupy jak Viking Persib Club, Bomber (Bobotoh Maung Bandung Bersatu), The Bomb's oraz Flowers City Casuals. Liczba kibiców Persib Bandung szacowana jest pomiędzy 5,3 a 5,5 miliona w całej Indonezji. Grupa kibiców Biking Persib Club utrzymuje dobre relacje z kibicami klubu Persebaya Surabaya.
Maskotką klubu jest "Maung Bandung" (Tygrys z Bandung).
Rywale.
Największymi rywalami klubu Persib Bandung są kluby Persebaya Surabaya, PSMS Medan oraz PSM Makassar.

</doc>
<doc id="3553431" url="https://pl.wikipedia.org/wiki?curid=3553431" title="An-Nasirijja (Damaszek)">
An-Nasirijja (Damaszek)

An-Nasirijja (arab. الناصرية) – miejscowość w Syrii, w muhafazie Damaszek. W 2004 roku liczyła 4827 mieszkańców.

</doc>
<doc id="3553433" url="https://pl.wikipedia.org/wiki?curid=3553433" title="Juliusz Frydrychewicz">
Juliusz Frydrychewicz

Juliusz Antoni Frydrychewicz (ur. 16 stycznia 1904 w Radzyminie, zm. 3 maja 1945 w Zatoce Lubeckiej) – polski entomolog leśny, ornitolog, inżynier, oficer rezerwy Wojska Polskiego.
Życiorys.
Ukończył gimnazjum w Warszawie, a następnie rozpoczął studia na Wydziale Leśnym Szkoły Głównej Gospodarstwa Wiejskiego pod kierunkiem prof. Zygmunta Mokrzeckiego. Jako specjalizację wybrał entomologię i ochronę lasów, w 1928 uzyskał stopień inżyniera leśnika. Podczas studiów w 1926 rozpoczął pracę w Stacji Ochrony Roślin Towarzystwa Ogrodniczego Warszawskiego, w 1930 przeszedł do Zakładu Ochrony Lasu Instytutu Badawczego Lasów Państwowych. 
Na stopień podporucznika został mianowany ze starszeństwem z 1 września 1931 i 2877. lokatą w korpusie oficerów rezerwy piechoty. W 1934, jako oficer rezerwy pozostawał w ewidencji Powiatowej Komendy Uzupełnień Mińsk Mazowiecki. Posiadał przydział w rezerwie do 22 Pułku Piechoty w Siedlcach.
Walczył w kampanii wrześniowej. Po powstaniu Armii Krajowej w celach zwiadowczych zatrudnił się w warszawskiej firmie Julius Meinl. Na początku 1944 został aresztowany i uwięziony w obozie Hamburg-Neuengamme, podczas ewakuacji obozu został przetransportowany na jeden ze statków zacumowanych w Zatoce Lubeckiej, 3 maja 1945 umieszczono go wraz z grupą więźniów na kutrze, który został przez hitlerowców zatopiony. 
Dorobek naukowy.
Prowadził badania nad szkodnikami lasów, był autorem publikacji popularnonaukowych oraz książki "Szkodniki drzew i krzewów owocowych", która została wydana w 1926. Podejmował również temat biocenozy leśnej oraz ornitologii, poza broszurami na dotyczącymi ptaków drukiem ukazały się prace pt. "Ptaki zebrane w południowo-wschodniej części Karpat Polskich" (1934), "Nasze sikory" (1937), "Technika ochrony ptaków w gospodarce leśnej" (1938).

</doc>
<doc id="3553434" url="https://pl.wikipedia.org/wiki?curid=3553434" title="As-Sahl">
As-Sahl

As-Sahl (arab. السحل) – miejscowość w Syrii, w muhafazie Damaszek. W 2004 roku liczyła 5677 mieszkańców.

</doc>
<doc id="3553437" url="https://pl.wikipedia.org/wiki?curid=3553437" title="11. ceremonia wręczenia nagród British Academy Games Awards">
11. ceremonia wręczenia nagród British Academy Games Awards

11. ceremonia wręczenia nagród British Academy Games Awards za rok 2014 odbyła się 12 marca 2015 w Tobacco Dock w Londynie o 7:00 czasu uniwersalnego. Galę poprowadził angielski komik Rufus Hound. W czasie ceremonii BAFTA przyznano nagrody w 16 kategoriach za różne osiągnięcia w dziedzinie gier komputerowych. Ceremonia była transmitowana na żywo za pośrednictwem strony Twitch.tv.
Gry "Monument Valley" i ' otrzymały po dwie nagrody każda, a "Destiny" otrzymała nagrodę za najlepszą grę. Wśród nagrodzonych gier były także: ', "Far Cry 4", "Hearthstone: Heroes of Warcraft", "League of Legends", "Lumino City", "Minecraft", "Never Alone", "OlliOlli", "The Vanishing of Ethan Carter" i ".
Zwycięzcy i nominowani.
Nominacje zostały ogłoszone 10 lutego 2015 roku o 10:30 czasu uniwersalnego. " otrzymał sześć, czyli najwięcej nominacji. "Far Cry 4" i "Monument Valley" otrzymały po pięć nominacji i razem były drugie pod tym względem. "80 Days", "Destiny", "Mario Kart 8" i otrzymały po cztery nominacje.
"Destny" otrzymała nagrodę za najlepszą grę i była czwartą grą firmy Bungie nagrodzoną przez BAFTA, ale pierwszą nagrodzoną grą tego producenta, która nie była powiązana z serią "Halo". Ashley Johnson po raz drugi otrzymała nagrodę w kategorii Występ za wcielenie się w rolę Ellie w "". Wcześniej otrzymała nagrodę w tej samej kategorii i za tę samą rolę, ale w grze "The Last of Us".
Poniższa lista zawiera nominowanych i zwycięzców w poszczególnych kategoriach (zwycięzcy zostali wyróżnieni pogrubioną czcionką).
Gry, które otrzymały wiele nagród lub nominacji.
Następujące gey otrzymały wiele nominacji:
Następujące gry otrzymały więcej, niż jedną nagrodę:
Prezenterzy i występy.
Następujące osoby prezentowały nagrody lub występowały między rozdaniami
Występy.
Riva Taylor była jedyną osobą występującą na 11. rozdaniu nagród British Academy Video Games Awards poza głównym prowadzącym, która nie prezentowała żadnej nagrody. Wykonała piosenkę otwierającą ceremonię "Earth to Earth", napisaną specjalnie na tę okazję.
Ocena krytyków.
Ceremonia spotkała się z mieszanymi reakcjami w branży. Paul Tassi z amerykańskiego magazynu biznesowego „Forbes” napisał, że British Academy Video Games Awards może być obecnie jego ulubioną ceremonią. Zachwalał bogaty wachlarz kategorii nagród. Docenił też wybór nagrodzonych gier, w szczególności "Zaginięcie Ethana Cartera" (innowacja w grach) i "League of Legends" (gra ciągła).
Oliver Cragg z gazety „The Independent” chwalił wyraźną obecność niezależnych gier.
Z drugiej strony GameCentral w swojej recenzji dla gazety "Metro" napisało, że nie zgadza się do końca z wyborem nagrodzonych, z wyjątkiem gry "" i Davida Brabena. Nazwali też „nonsensem” nagrodzenie gry "Minecraft", która nie powstała w 2014 roku.
Najbardziej krytykowany w mediach był wybór "Destiny" jako najlepszej gry. Adam Rosser z BBC Radio 5 Live uznał ten wybór za niesłuszny z powodu powtarzalnej rozgrywki i słabo zaludnionego świata gry. Natomiast Paul Tassi z "Forbes" uważa, że to "" była niezaprzeczalnie grą roku. Niektórzy jednak wyrażali się z aprobatą o tej decyzji. Redaktorzy serwisu GamesRadar ogłosili "Destiny" grą roku i stwierdzili, że arcydzieło Bungie zasłużyło na uwagę, którą otrzymało.
Najbardziej zaskakujący okazał się wybór niezależnego tytułu "OlliOlli" najlepszą grą sportową tego roku. Gra pokonała wiele wysokobudżetowych produkcji, takich jak "FIFA 15". Matt Kamen z "Wired" oraz Mark Langshaw z Digital Spy nazwali tę decyzję „szokującą”.

</doc>
<doc id="3553442" url="https://pl.wikipedia.org/wiki?curid=3553442" title="Hufajr al-Fuka">
Hufajr al-Fuka



</doc>
<doc id="3553451" url="https://pl.wikipedia.org/wiki?curid=3553451" title="Ras al-Ma’arra">
Ras al-Ma’arra

Ras al-Ma’arra (arab. رأس المعرة) – miejscowość w Syrii, w muhafazie Damaszek. W 2004 roku liczyła 8520 mieszkańców.

</doc>
<doc id="3553453" url="https://pl.wikipedia.org/wiki?curid=3553453" title="Kara (Syria)">
Kara (Syria)

Kara (arab. قارة) – miasto w Syrii, w muhafazie Damaszek. W 2004 roku liczyło 12 508 mieszkańców.

</doc>
<doc id="3553454" url="https://pl.wikipedia.org/wiki?curid=3553454" title="Ras al-Mara">
Ras al-Mara



</doc>
<doc id="3553455" url="https://pl.wikipedia.org/wiki?curid=3553455" title="Cyclops annulatus">
Cyclops annulatus

Cyclops annulatus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1893 roku przez polskiego hydrobiologa Antoniego Wierzejskiego.

</doc>
<doc id="3553460" url="https://pl.wikipedia.org/wiki?curid=3553460" title="Conquista">
Conquista



</doc>
<doc id="3553462" url="https://pl.wikipedia.org/wiki?curid=3553462" title="Hurajra">
Hurajra

Hurajra (arab. هريرة) – miejscowość w Syrii, w muhafazie Damaszek. W 2004 roku liczyła 2455 mieszkańców.

</doc>
<doc id="3553464" url="https://pl.wikipedia.org/wiki?curid=3553464" title="Eston Kohver">
Eston Kohver

Eston Kohver (ur. 1971 w Jõhvi) – oficer Kaitsepolitsei, estońskiej służby bezpieczeństwa, w której pracuje prawdopodobnie od 1991 roku. W 2010 odznaczony Orderem Krzyża Orła 5. klasy za zasługi objęte tajemnicą państwową. W 2011 brał udział w akcji uwolnienia porwanych estońskich turystów w Libanie. 5 września 2014 roku aresztowany przez FSB, uwolniony 26 września 2015.
5 września 2014 roku Kohver został najprawdopodobniej wciągnięty w zasadzkę zastawioną przez rosyjską Federalną Służbę Bezpieczeństwa i uprowadzony z terenu Estonii. Miano również grozić mu bronią. Według strony rosyjskiej Estończyk został schwytany na terenie Federacji Rosyjskiej z nielegalnie przeniesioną przez granicę bronią. Zdarzenie miało miejsce niedaleko wsi Miikse, w pobliżu przejścia granicznego Luhamaa i nastąpiło dzień po wizycie w Tallinnie prezydenta USA Baracka Obamy.
Kohverowi postawiono zarzuty szpiegostwa, nielegalnego przekroczenia granicy i przetransportowano do Moskwy, gdzie został osadzony w więzieniu Lefortowo. 19 sierpnia 2015 rosyjski sąd uznał go winnym szpiegostwa, przemytu broni oraz nielegalnego przekroczenia granicy i skazał na 15 lat łagru i 100 tysięcy rubli grzywny. Estończyk nie przyznał się do winy. Proces rozpoczął się w lipcu i odbywał się za zamkniętymi drzwiami. 
26 września 2015 oficer został wymieniony za Alekseja Dressena – również pracownika estońskich służb, skazanego w 2012 roku na 20 lat więzienia za szpiegowanie na rzecz Rosji. Wymiana odbyła się na moście na rzece Piusie na przejściu granicznym Koidula – Kuniczina Gora.

</doc>
<doc id="3553467" url="https://pl.wikipedia.org/wiki?curid=3553467" title="Al-Humajra">
Al-Humajra

Al-Humajra (arab. الحميرة) – miejscowość w Syrii, w muhafazie Damaszek, w dystrykcie An-Nabk. W 2004 roku liczyła 1740 mieszkańców.

</doc>
<doc id="3553469" url="https://pl.wikipedia.org/wiki?curid=3553469" title="Alive (singel Sii)">
Alive (singel Sii)

„Alive” – pierwszy singel z siódmego albumu australijskiej piosenkarki Sii, zatytułowanego "This Is Acting". Twórcami tekstu utworu są Sia, Adele, Tobias Jesso Jr., natomiast jego produkcją zajął się Jesse Shatkin. Singel swoją premierę miał 24 września 2015 roku. Początkowo utwór miał być na trzecim albumie Adele, jednak ta oficjalnie z niego zrezygnowała. Rihanna również odrzuciła piosenkę.

</doc>
<doc id="3553478" url="https://pl.wikipedia.org/wiki?curid=3553478" title="Marcin Walasik">
Marcin Walasik

Marcin Wacław Walasik – polski prawnik, sędzia, doktor habilitowany nauk prawnych, specjalizuje się w postępowaniu cywilnym i prawie o notariacie, nauczyciel akademicki Uniwersytetu im. Adama Mickiewicza w Poznaniu.
Życiorys.
W 2007 otrzymał stopień doktorski na podstawie pracy pt. "Poddanie się egzekucji aktem notarialnym" (promotorem był Feliks Zedler). Habilitował się w 2014 na podstawie oceny dorobku naukowego i rozprawy "Analogia w prawie procesowym cywilnym". Pracuje jako adiunkt w Zakładzie Postępowania Cywilnego na Wydziale Prawa i Administracji UAM. Poza uczelnią jest członkiem komitetu redakcyjnego kwartalnika „Polski Proces Cywilny” oraz członkiem Towarzystwa Naukowego Procesualistów Cywilnych. Należy ponadto do Zespołu Języka Prawnego Rady Języka Polskiego przy Prezydium Polskiej Akademii Nauk. Jest też członkiem zespołu problemowego do spraw postępowania cywilnego Komisji Kodyfikacyjnej Prawa Cywilnego przy Ministrze Sprawiedliwości. Jako sędzia orzeka w Sądzie Rejonowym Poznań-Grunwald i Jeżyce w Poznaniu.
W 2017 został członkiem Społecznej Komisji Kodyfikacyjnej.

</doc>
<doc id="3553480" url="https://pl.wikipedia.org/wiki?curid=3553480" title="Bartosz Ciechociński">
Bartosz Ciechociński

Bartosz Ciechociński (ur. 19 września 1991) – polski koszykarz grający na pozycji niskiego lub silnego skrzydłowego, obecnie zawodnik Polskiego Cukru Pszczółki Startu Lublin.
Życiorys.
Ciechociński jest wychowankiem klubu Novum Lublin. W jego barwach w sezonie 2010/2011 zadebiutował na centralnym szczeblu rozgrywek ligowych, biorąc udział w rozgrywkach II ligi. W 28 spotkaniach ligowych zdobywał przeciętnie po 7,6 punktu i 3 zbiórek. W II lidze jako zawodnik Novum rozegrał także kolejny (2011/2012) sezon, w których wystąpił w 23 meczach, zdobywając średnio po 8 punktów i 4,1 zbiórki.
Przed sezonem 2012/2013 został graczem Startu Lublin, występującego wówczas w I lidze. W drużynie tej rozegrał 31 spotkań ligowych, w których zdobywał średnio po 2,7 punktu i 1,3 zbiórki.
We wrześniu 2013, po przejściu testów, podpisał roczną umowę z Kotwicą Kołobrzeg. W drużynie tej zadebiutował w najwyższej klasie rozgrywkowej, występując w sezonie 2013/2014 w 29 meczach ligowych. Zdobywał w nich przeciętnie po 3,2 punktu i 2,2 zbiórki.
W czerwcu 2014 podpisał ponownie kontrakt ze Startem Lublin. W okresie przygotowawczym doznał jednak kontuzji i za porozumieniem stron rozwiązał umowę z zespołem z Lublina, który w jego miejsce zatrudnił Jarosława Trojana. W listopadzie 2014 roku Ciechociński podpisał umowę z Legią Warszawa. Wkrótce później jednak ponownie odniósł kontuzję i odszedł z Legii. Ostatecznie w styczniu 2015 roku ponownie został graczem Startu, z którym związał się umową do końca sezonu 2015/2016. W sezonie 2014/2015 nie wystąpił w żadnym spotkaniu ligowym, a treningi wznowił w kwietniu 2015.

</doc>
<doc id="3553481" url="https://pl.wikipedia.org/wiki?curid=3553481" title="Polska Liga Koszykówki (2015/2016)">
Polska Liga Koszykówki (2015/2016)

Polska Liga Koszykówki 2015/2016 lub Tauron Basket Liga 2015/2016 – 82. edycja najwyższej klasy rozgrywkowej w męskiej koszykówce w Polsce.
Tytuł mistrza Polski obronił Stelmet BC Zielona Góra, który zwyciężył w finale play-off z Rosą Radom 4:0, a w rozgrywkach uczestniczyło w sumie 17 zespołów.
Zespoły.
Prawo gry.
Spośród zespołów występujących w Polskiej Lidze Koszykówki w sezonie 2014/2015 zgodnie z regulaminem rozgrywek żadna drużyna nie utraciła prawa do gry.
Zespoły, jakie występowały w Polskiej Lidze Koszykówki w sezonie 2014/2015 i zachowały prawo do gry w tych rozgrywkach w sezonie 2015/2016 to:
Ponadto prawo gry w Polskiej Lidze Koszykówki w sezonie 2015/2016 uzyskał zwycięzca rozgrywek I ligi w sezonie 2014/2015:
Proces licencyjny.
Kluby zainteresowane grą w Polskiej Lidze Koszykówki miały czas na zgłoszenie wniosku o grę w tych rozgrywkach do 15 lipca 2015 roku. Do procedury tej przystąpiło 17 drużyn: 16 występujących w Polskiej Lidze Koszykówki w sezonie 2014/2015 (Anwil, Asseco, AZS, Czarni, Jezioro, MKS, Polfarmex, Polpharma, Polski Cukier, Rosa, Start, Stelmet, Ślask, Trefl, Turów, Wilki) oraz mistrz I ligi w sezonie 2014/2015 (Stal).
29 lipca PLK ogłosiła, iż licencje na grę w tych rozgrywkach w sezonie 2015/2016 otrzymało 15 klubów: Anwil Włocławek, Asseco Gdynia, AZS Koszalin, Energa Czarni Słupsk, King Wilki Morskie Szczecin, MKS Dąbrowa Górnicza, Polfarmex Kutno, Polpharma Starogard Gdański, Polski Cukier Toruń, Rosa Radom, Siarka Tarnobrzeg, Start Lublin, Stelmet BC Zielona Góra, Trefl Sopot oraz WKS Śląsk Wrocław. Pozostałe 2 zespoły: BM SLAM Stal Ostrów Wielkopolski, PGE Turów Zgorzelec nie otrzymały licencji w pierwszym terminie, zachowały jednak prawo odwołania od decyzji Zarządu PLK do Komisji Odwoławczej Polskiego Związku Koszykówki w ciągu 7 dni od ogłoszenia pierwotnej decyzji. Po odwołaniu wszystkie te kluby uzyskały licencje na grę w Polskiej Lidze Koszykówki w sezonie 2015/2016 – Turów otrzymał ją 6 sierpnia, a Stal 12 sierpnia.
System rozgrywek.
Sezon 2015/2016 w polskiej lidze koszykówki zainaugurowano meczem o Superpuchar Polski, który został rozegrany 7 października 2015 roku. Rozgrywki Polskiej Ligi Koszykówki rozpoczęły się 8 października, kiedy to rozegrano pierwszy mecz pierwszej kolejki.
Sezon 2015/2016 tak jak poprzednia edycja składała się z dwóch faz: sezonu zasadniczego oraz fazy play-off.
W sezonie zasadniczym wszystkie zespoły rywalizowały ze sobą w systemie „każdy z każdym”, w którym każdy z klubów rozgrywał z każdym z pozostałych po 2 mecze ligowe. Po zakończeniu tej części rozgrywek 8 najwyżej sklasyfikowanych klubów przystąpiło do fazy play-off. W ćwierćfinałach zmierzyły się ze sobą drużyny, które w sezonie zasadniczym zajęły miejsca 1. i 8. (1. para), 2. i 7. (2. para), 3. i 6. (3. para) oraz 4. i 5. (4. para). Awans do półfinałów wywalczył w każdej z par zwycięzca 3 meczów, z kolei przegrani odpadli z dalszej rywalizacji i zostali sklasyfikowani na miejscach 5–8 na podstawie miejsca zajętego w sezonie zasadniczym. W półfinałach rywalizowali ze sobą zwycięzcy 1. i 4. pary ćwierćfinałowej oraz pary 2. i 3. Podobnie jak w ćwierćfinałach, również w półfinałach zwyciężył klub, który wygrał 3 spotkania. Drużyny, które tego dokonały zmierzyły się ze sobą w finale, który toczył się będzie do wygrania przez któregoś z jego uczestników 4 meczów, a przegrani par półfinałowych zagrali ze sobą w meczu o trzecie miejsce, który rozegrano do 2 zwycięstw.
Rozgrywki.
Runda zasadnicza.
Nagrody.
Nagrody przyznane zostały po głosowaniu trenerów wszystkich klubów występujących w lidze.
Runda play-off.
o 3. miejsce

</doc>
<doc id="3553488" url="https://pl.wikipedia.org/wiki?curid=3553488" title="Luena (Angola)">
Luena (Angola)



</doc>
<doc id="3553489" url="https://pl.wikipedia.org/wiki?curid=3553489" title="Conquista (Minas Gerais)">
Conquista (Minas Gerais)



</doc>
<doc id="3553493" url="https://pl.wikipedia.org/wiki?curid=3553493" title="Czarnowody (obwód Chmielnicki)">
Czarnowody (obwód Chmielnicki)



</doc>
<doc id="3553494" url="https://pl.wikipedia.org/wiki?curid=3553494" title="Malaysian Open, Kuala Lumpur 2015">
Malaysian Open, Kuala Lumpur 2015

Malaysian Open, Kuala Lumpur 2015 – tenisowy turniej ATP kategorii ATP World Tour 250 w sezonie 2015 z cyklu Malaysian Open, Kuala Lumpur rozgrywany w dniach 28 września–4 października 2015 roku w Kuala Lumpur na kortach twardych w hali o puli nagród wynoszącej 1 041 540 dolarów amerykańskich.

</doc>
<doc id="3553495" url="https://pl.wikipedia.org/wiki?curid=3553495" title="Uście (obwód chmielnicki)">
Uście (obwód chmielnicki)



</doc>
<doc id="3553497" url="https://pl.wikipedia.org/wiki?curid=3553497" title="Grandfathered">
Grandfathered



</doc>
<doc id="3553498" url="https://pl.wikipedia.org/wiki?curid=3553498" title="Smaki Podhala">
Smaki Podhala

Smaki Podhala – polski turystyczny szlak kulinarny przebiegający przez teren Podhala.
Charakterystyka.
Projekt (współfinansowany m.in. przez Szwajcarię) powstał w 2013 i ma na celu wypromowanie rozwoju lokalnej przedsiębiorczości i przetwórstwa podhalańskiego w oparciu o partnerską inicjatywę edukacji ekonomicznej mieszkańców oraz regionalny system marketingu produktów z Małopolski. Skupia lokale gastronomiczne, hotele i gospodarstwa agroturystyczne w liczbie trzydziestu, które serwują potrawy regionalnej kuchni, m.in. sery (oscypki), jagnięcinę podhalańską, śliwowicę, czy pstrągi.
Zasięg.
Szlak prowadzi przez następujące miejscowości i gminy: Zakopane, Biały Dunajec, Bukowina Tatrzańska, Kościelisko, Poronin i Szaflary.

</doc>
<doc id="3553499" url="https://pl.wikipedia.org/wiki?curid=3553499" title="Pier Filippo Mazza">
Pier Filippo Mazza

Pier Filippo Mazza (ur. 20 sierpnia 1988) – sanmaryński piłkarz występujący na pozycji pomocnika w Sant'Ermete Calcio oraz reprezentacji San Marino.
Kariera klubowa.
Karierę seniorską rozpoczynał we włoskim klubie Sant'Ermete Calcio, występującym wówczas na VIII poziomie rozgrywkowym. W lutym 2013 oraz 2014 roku - w przerwie rozgrywek ligi włoskiej - dwukrotnie grał w AC Juvenes/Dogana, zaliczając łącznie 3 spotkania w Campionato Sammarinese. Obecnie występuje w Sant'Ermete Calcio na poziomie Promozione Emilia-Romagna.
Kariera reprezentacyjna.
Pier Filippo Mazza występował w juniorskich i młodzieżowych reprezentacjach San Marino w kategoriach U-19 i U-21. 24 października 2005 roku zadebiutował w międzynarodowych rozgrywkach w przegranym 0:8 meczu przeciwko Austrii U-19. W latach 2007-2010 rozegrał 11 spotkań w kadrze do lat 21.
3 września 2010 roku zadebiutował w seniorskiej reprezentacji San Marino w przegranym 0:5 meczu z Holandią w ramach kwalifikacji EURO 2012.

</doc>
<doc id="3553500" url="https://pl.wikipedia.org/wiki?curid=3553500" title="Grzegorz Małecki (koszykarz)">
Grzegorz Małecki (koszykarz)

Grzegorz Małecki (ur. 12 kwietnia 1984 w Ostrowie Wielkopolskim) – polski koszykarz grający na pozycji rzucającego obrońcy, obecnie zawodnik KS Kosz Pleszew.
Małecki jet wychowankiem Stali Ostrów Wielkopolski, w której w latach 2002–2006 rozegrał 41 meczów w najwyższej klasie rozgrywkowej. W PLK grał także w barwach klubu MKS Dąbrowa Górnicza, z którym w sezonie 2014/2015 wystąpił w 25 spotkaniach. W niższych klasach rozgrywek ligowych Małecki, oprócz Stali i MKS-u, był także zawodnikiem klubów AWF Mickiewicz Katowice, PBG Basket Poznań, Tarnovia Tarnowo Podgórne, AZS Kalisz, Resovia i Polfarmex Kutno. Występował również w rezerwach Stali i MKS-u.
W sezonie 2015/2016 został wybrany MVP 10. kolejki rozgrywek Polskiej Ligi Koszykówki po tym, jak w wygranym przez Start 82:78 meczu ze Stelmetem BC Zielona Góra (ówczesny mistrz Polski) zdobył 15 punktów, 5 asyst i 3 przechwyty.
16 grudnia 2016 roku został zwolniony przez klub Start Lublin. 4 stycznia 2017 roku został zawodnikiem Siarki Tarnobrzeg. 23 sierpnia podpisał umowę z KSK Notecią Inowrocław.

</doc>
<doc id="3553503" url="https://pl.wikipedia.org/wiki?curid=3553503" title="Foja">
Foja

Foja () – pasmo górskie w indonezyjskiej prowincji Papua, w północno-zachodniej części wyspy Nowa Gwinea.
Góry porasta wilgotny las równikowy z dominującymi w nim gatunkami "Araucaria cunninghamii", "Podocarpus neriifolius", "Agathis labillardieri", "Calophyllum" i "Palaquium". 
Należą one do jednych z najbardziej niedostępnych i słabo poznanych obszarów Nowej Gwinei. Kolejne wyprawy przynoszą odkrycia nowych gatunków zwierząt m.in. sześciopióra brązowawego (ponowne odkrycie w 1985), dziwoliczka okazałego (w 2005), drzewiaka złotogrzbietego (drugie miejsce występowania tego ssaka poza Górami Torricellego odkryte w 2005).

</doc>
<doc id="3553508" url="https://pl.wikipedia.org/wiki?curid=3553508" title="Shenzhen Open 2015 (mężczyźni)">
Shenzhen Open 2015 (mężczyźni)

Shenzhen Open 2015 – tenisowy turniej ATP kategorii ATP World Tour 250 w sezonie 2015 z cyklu Shenzhen Open rozgrywany w dniach 28 września–4 października 2015 roku w Shenzhen na kortach twardych o puli nagród wynoszącej 607 940 dolarów amerykańskich.

</doc>
<doc id="3553509" url="https://pl.wikipedia.org/wiki?curid=3553509" title="Seks telefon">
Seks telefon

Seks telefon (ang. "For a Good Time, Call...") – amerykański film komediowy z 2012 roku.
Treść.
Lauren i Katie, dwie młode kobiety, pod wpływem problemów materialnych i osobistych decydują się zamieszkać razem. Mimo początkowych różnic i sporów wspólnie zakładają sex telefon. Od tej pory problemy finansowe odchodzą w zapomnienie.

</doc>
<doc id="3553510" url="https://pl.wikipedia.org/wiki?curid=3553510" title="Nabu-ahhe-eresz">
Nabu-ahhe-eresz

Nabu-ahhe-eresz (akad. "Nabû-aḫḫē-ēreš") – wysoki dostojnik asyryjski, gubernatora prowincji Sam'al za rządów króla Sennacheryba (704-681 p.n.e.); według "Asyryjskiej kroniki eponimów" w 681 r. p.n.e. pełnił urząd "limmu" (eponima).

</doc>
<doc id="3553511" url="https://pl.wikipedia.org/wiki?curid=3553511" title="Jan Dłużyński">
Jan Dłużyński

Jan Franciszek Dłużyński (ur. 20 września 1885 w Krakowie, zm. ?) – major administracji Wojska Polskiego.
Życiorys.
Jan Franciszek Dłużyński urodził się 20 września 1885 w Krakowie, w rodzinie Jana i Kazimiery. Od 6 sierpnia 1914 pełnił służbę w Legionach Polskich. 1 stycznia 1917 został awansowany na chorążego żandarmerii. 20 lutego 1917 został wyznaczony na stanowisko komendanta Ekspozytury Żandarmerii Polowej w Warszawie z siedzibą przy ulicy Ludnej 11.
2 listopada 1918 został mianowany referentem żandarmerii przy generalnym komisarzu na Galicję, księciu Witoldzie Czartoryskim. Do jego obowiązków należało przejęcie żandarmerii od austriackich władz okupacyjnych. Pod względem służbowych spraw cywilnych podlegał komisarzowi generalnemu Juliuszowi Zdanowskiemu, a pod względem służbowych spraw wojskowych i personalnych szefowi Sztabu Generalnego. 1 czerwca 1921, w stopniu rotmistrza, pełnił służbę w Oddziale II Sztabu Ministerstwa Spraw Wojskowych w Warszawie, a jego oddziałem macierzystym był wówczas dywizjon żandarmerii wojskowej Nr 3 w Kielcach. Po zakończeniu działań wojennych został przeniesiony do rezerwy, zweryfikowany w stopniu majora ze starszeństwem z dniem 1 czerwca 1919 w korpusie oficerów rezerwowych administracji (dział kancelaryjny), zatrzymany w służbie czynnej, i przydzielony do biura szefa Administracji Armii. 1 lipca 1924 został przemianowany na oficera zawodowego ze starszeństwem z dniem 1 lipca 1919 i 1. lokatą w korpusie oficerów administracji (dział kancelaryjny). W dalszym ciągu pełnił służbę w biurze szefa Administracji Armii. Później został przeniesiony służbowo do Powiatowej Komendy Uzupełnień Warszawa Miasto I. W marcu 1927 został przeniesiony do Powiatowej Komendy Uzupełnień Warszawa Miasto III na stanowisko kierownika I referatu administracji rezerw i zastępcy komendanta. W listopadzie 1928 został zwolniony z zajmowanego stanowiska z równoczesnym przydziałem do Wojskowego Sądu Okręgowego Nr I w Warszawie na sześć miesięcy celem odbycia praktyki sądowej. W lipcu 1929 został oddany do dyspozycji dowódcy Okręgu Korpusu Nr I. Z dniem 31 października 1929 został przeniesiony w stan spoczynku. W 1934, jako oficer stanu spoczynku pozostawał w ewidencji PKU Warszawa M. III.

</doc>
<doc id="3553514" url="https://pl.wikipedia.org/wiki?curid=3553514" title="Wulka (artysta)">
Wulka (artysta)



</doc>
<doc id="3553517" url="https://pl.wikipedia.org/wiki?curid=3553517" title="Cyclopidae">
Cyclopidae

Cyclopidae – rodzina widłonogów.
Charakterystyka.
Niewielkie skorupiaki o długości 1-5,5 mm posiadające dwuczęściową jamę gębową, szczęki służące do łapania zdobyczy oraz żuchwę, służącą do miażdżenia i ćwiartowania zdobyczy przed połknięciem. Poszczególne zwierzęta mogą żyć nawet do dziewięciu miesięcy. Posiadają cztery pary odnóży, u samców występuje piąta para, która służy do przytrzymywania samicy podczas aktu zapłodnienia. Nie posiadają serca. Rolę krwi pełni bezbarwna hemolimfa, której przepływ jest regulowany przez ruchy jelit i pracę układu pokarmowego. Odżywiają się pierwotniakami, wrotkami i małymi skorupiakami, niektóre gatunki są także padlinożerne lub odżywiają się tkanką przyranną większych zwierząt. W łańcuchu pokarmowym odgrywają istotną rolę – jako plankton służą jako pożywienie wielu większym zwierzętom. Oddychają całą powierzchnią ciała. Cyclopiade mogą być nosicielami pasożytów, stwierdzono występowanie w ich wnętrznościach m.in. robaka gwinejskiego i bruzdogłowca szerokiego.
Żyją w zbiornikach słodkowodnych, ich budowa pozwala na dość szybkie przemieszczanie się. Na świecie żyje około 250 gatunków należących do rodziny Cyclopidae.
Rozmnażanie.
Samice Cyclopidae w ciągu swojego życia składają około dziesięć razy po pięćdziesiąt jaj, które znajdują się w workach umieszczonych symetrycznie po obu stronach w dolnej części tułowia.

</doc>
<doc id="3553519" url="https://pl.wikipedia.org/wiki?curid=3553519" title="Michael Ball (artysta)">
Michael Ball (artysta)



</doc>
<doc id="3553521" url="https://pl.wikipedia.org/wiki?curid=3553521" title="Letnie Grand Prix w skokach narciarskich 2015 – Einsiedeln">
Letnie Grand Prix w skokach narciarskich 2015 – Einsiedeln

Czwarte indywidualne zawody Letniego Grand Prix w skokach narciarskich w sezonie 2015 odbyły się we szwajcarskim Einsiedeln. Konkurs indywidualny jak i kwalifikacje zostały rozegrane 15 sierpnia.

</doc>
<doc id="3553524" url="https://pl.wikipedia.org/wiki?curid=3553524" title="Max Klinger">
Max Klinger



</doc>
<doc id="3553525" url="https://pl.wikipedia.org/wiki?curid=3553525" title="Kościół w Muzeum Budownictwa Ludowego w Olsztynku">
Kościół w Muzeum Budownictwa Ludowego w Olsztynku

Kościół w Muzeum Budownictwa Ludowego w Olsztynku – kopia kościoła ewangelickiego wzniesionego w latach 1712-1714 znajdującego się we wsi Rychnowo, w województwie warmińsko-mazurskim. W latach 1938-1942 została przeniesiona do Muzeum Budownictwa Ludowego w Olsztynku.
Świątynia została wybudowana w latach 1910-1913 w Królewcu. Jest to budowla drewniana. Do jej budowy użyto bali sosnowych łączonych na jaskółczy ogon. Zrąb budowli
jest oparty na podmurówce z kamieni polnych. kościół został zbudowany na planie ośmiokąta. Przy ścianie południowej znajduje się niewielka kruchta, a przy ścianie północnej zakrystia. Dach świątyni jest ośmiospadowy i poszyty trzciną. Wyposażenie kościoła jest repliką oryginalnego wnętrza. Na stropie są umieszczone polichromie przedstawiające Kuszenie Adama w Raju. Na ścianach znajdują się wizerunki 11 Apostołów, na drzwiach wejściowych jest przedstawiony Święty Piotr, z kolei za ołtarzem jest namalowany wizerunek Marcina Lutra. Posadzka jest wykonana z płasko ułożonych cegieł. Ołtarz datowany na 1662 rok został wykonany przez Wenceslausa Paritusa i pochodzi z rozebranej w 1894 roku drewnianej świątyni w Różyńsku Wielkim. W centralnej części ołtarza jest umieszczony obraz namalowany farbą olejną przedstawiający Chrystusa Ukrzyżowanego. Świątynia posiada także polichromowaną ambonę i chór. Ławki dworskie są oddzielone od ławek wiernych i są umieszczone z boku ołtarza.

</doc>
<doc id="3553526" url="https://pl.wikipedia.org/wiki?curid=3553526" title="Tarapita">
Tarapita

Tarapita – estońska grupa literacka, działająca w latach 1921-1922 i wydająca czasopismo o tym samym tytule. 
"Tarapita" powstała po rozpadzie ugrupowania Siuru i składała się w większości z tych jego członków, którzy mieli bardziej lewicowe poglądy (Johannes Semper, Marie Under, Artur Adson, Johannes Vares, Friedebert Tuglas, August Alle). Oprócz nich do grupy należeli też Gustav Suits, Albert Kivikas oraz Aleksander Tassa.

</doc>
<doc id="3553527" url="https://pl.wikipedia.org/wiki?curid=3553527" title="Andrzej Ciesielski (polski artysta)">
Andrzej Ciesielski (polski artysta)



</doc>
<doc id="3553530" url="https://pl.wikipedia.org/wiki?curid=3553530" title="Cyclops dybowskii">
Cyclops dybowskii

Cyclops dybowskii – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1890 roku przez hydrobiologa o nazwisku Landé.

</doc>
<doc id="3553535" url="https://pl.wikipedia.org/wiki?curid=3553535" title="Finn Russell">
Finn Russell

Finn Russell (ur. 23 września 1992 r. w Bridge of Allen pod Stirling) – szkocki rugbysta występujący na pozycji . Reprezentant kraju i dwukrotny uczestnik pucharu świata.
Młodość.
Russell pochodzi ze sportowej rodziny; ojciec Keith przez wiele lat zajmował się zarządzaniem instytucjami sportowymi, a w 2015 roku został dyrektorem ds. krajowego rugby przy Scottish Rugby Union. Z tą samą co Finn dyscypliną sportu związali się też jego dwaj bracia, Archie i Harry, którzy aktywnie uprawiają rugby.
Na pierwszy trening przyszły reprezentant Szkocji przyszedł prawdopodobnie w trzeciej klasie szkoły podstawowej. Trafił do zespołu Stirling County, w którego barwach w 2011 roku zdobył mistrzostwo Szkocji w kategorii do lat 18.
Russell uczęszczał do Wallace High School w Stirling, jednak w trakcie piątego roku zrezygnował z dalszej edukacji i przez trzy lata przyuczał się do zawodu murarza. Wiązało się z codzienną pracą od godziny 9.30 do 16.
Kariera klubowa.
Z początkiem sezonu 2011/2012 Russell wszedł w wiek seniora, jednak miał niewielkie szanse na grę w barwach Stirling County w amatorskiej Scottish Premiership. Wobec tego przeniósł się do występującego klasę niżej Falkirk. Pomimo tego, że drużyna ostatecznie spadła do trzeciej ligi, sam Russell zapracował na powołanie do reprezentacji U-20. Co więcej, pod koniec sezonu otrzymał propozycję kontraktu szkoleniowego od Glasgow Warriors, jednej z dwóch profesjonalnych drużyn w Szkocji. Na jego mocy został członkiem akademii klubu z Glasgow, jednak kolejny rok spędził w pierwszoligowym Ayr z którym to zespołem wywalczył mistrzostwo ligi. W lutym 2013 roku – pod nieobecność powołanych do reprezentacji zawodników – Russell zadebiutował w barwach Warriors w lidze Pro12 w meczu z Zebre Rugby.
Latem 2013 roku w ramach stypendium Johna MacPhaila spędził (wraz z Samem Hidalgo-Clyne’em) 15 tygodni na nowozelandzkiej Wyspie Południowej. Występował wówczas w drużynie Lincoln University, trenując w powstałej przy Canterbury Rugby Football Union International High Performance Unit (ang. "Międzynarodowa Jednostka Wysokiej Wydajności").
Po powrocie do Szkocji Russell szybko zaczął awansować w hierarchii zespołu z Glasgow, by pod koniec sezonu stać się podstawowym łącznikiem ataku drużyny. Wraz z ekipą Warriors dotarł wówczas do finału ligi, gdzie jednak przegrał z Leinster. Kolejny sezon klubowy w wykonaniu klubu Russella okazał się być jeszcze lepszy. Warriors zajęli pierwsze miejsce w tabeli Pro12 po sezonie zasadniczym i awansowali do fazy pucharowej. W półfinale mierzyli się z Ulster Rugby i wygrali 16:14. W końcowych minutach spotkania Russell popisał się asystą przy dającym remis przyłożeniu DTH van der Merwe, kiedy wykonał kilkudziesięciometrowy przerzut na skrzydło. Następnie – mimo trudnej pozycji – wykorzystał podwyższenie, dzięki któremu Szkoci po raz drugi z rzędu dotarli do finału. W nim przyszło im mierzyć się z kolejną irlandzką drużyną, Munster Rugby, jednak tym razem to Warriors okazali się być wyraźnie lepsi. Ekipa z Glasgow wygrała na Ravenhill Stadium w Belfaście 31:13, dzięki czemu zdobyła pierwszy w historii Pro12 tytuł dla drużyny ze Szkocji. Sam Russell w meczu finałowym uzyskał 13 punktów, zdobywając przyłożenie i wykorzystując cztery podwyższenia.
Kariera reprezentacyjna.
Po raz pierwszy do drużyny narodowej Szkot trafił, grając w drugoligowym Falkirk – Russell był kluczową postacią drużyny U-20, która w 2012 roku walczyła w młodzieżowym Pucharze Sześciu Narodów. Wziął także udział w rozgrywanych w Argentynie Mistrzostwach Świata do lat 20.
W dorosłej reprezentacji zadebiutował 7 czerwca 2014 r. w meczu ze Stanami Zjednoczonymi. Bardzo szybko wywalczył sobie stałe miejsce w drużynie narodowej, zaliczając regularne występy w jesiennych meczach sparingowych oraz podczas Pucharu Sześciu Narodów 2015.
We wrześniu tego samego roku Russell znalazł się w składzie reprezentacji na rozgrywany w Anglii Puchar Świata.
W maju 2021 roku ogłoszono, że zawodnik znalazł się w składzie British and Irish Lions na serię spotkań w Południowej Afryce.

</doc>
<doc id="3553538" url="https://pl.wikipedia.org/wiki?curid=3553538" title="Cyclops mendocinus">
Cyclops mendocinus

Cyclops mendocinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1893 roku przez polskiego hydrobiologa Antoniego Wierzejskiego.

</doc>
<doc id="3553539" url="https://pl.wikipedia.org/wiki?curid=3553539" title="Kościół Podwyższenia Krzyża Świętego w Lidzbarku Warmińskim">
Kościół Podwyższenia Krzyża Świętego w Lidzbarku Warmińskim

Kościół Podwyższenia Krzyża Świętego– rzymskokatolicki kościół parafialny należący do dekanatu Lidzbark Warmiński archidiecezji warmińskiej.
Decyzja o budowie kaplicy została podjęta przez biskupa warmińskiego Andrzeja Załuskiego. Kaplica miała być wotum dziękczynnym za odwrócenie epidemii dżumy, która w tym czasie panowała na Warmii. Kamień węgielny został poświęcony w dniu 8 maja 1709 roku, natomiast w dniu 30 września kaplica została konsekrowana. Powstało w ten sposób sanktuarium dla dawnego rzeźbionego krzyża, który był umieszczony w tym samym miejscu. Od wielu lat przybywali do niego wierni z różnymi prośbami i dziękczynieniami. By lepiej zadbać o pielgrzymów, postanowiono obok kaplicy zbudować plebanię i mianować stałego duszpasterza (od 1734 roku). W 1729 roku w kaplicy została dobudowana wieżyczka na sygnaturkę. Wzrost liczby wiernych odwiedzających sanktuarium wymógł na władzach kościelnych decyzję o rozbudowie kaplicy. W 1787 roku kamień węgielny pod budowę świątyni został położony przez biskupa Ignacego Krasickiego. Ten sam biskup w dniu 18 września 1789 roku poświęcił świątynię. Projekt został przygotowany przez architekta z Bisztynka, Ernesta Masuhra (Mazura). W 1889 roku do kościoła została dostawiona od strony północnej kruchta. W 1945 roku świątynia i jej wystrój zostały poważnie uszkodzone. W następnych latach prowadzone były prace remontowe i konserwatorskie. W latach 1993-1994 wyremontowano dach, a sygnaturka została wtedy nakryta miedzianą blachą.
Jest to świątynia wzniesiona w stylu późnobarokowym, salowa, murowana z cegły i otynkowana. Wybudowano ją na planie prostokąta o długości 24 metrów i szerokości 10 metrów. Prezbiterium jest umieszczone od strony zachodniej (czyli świątynia jest odwrotnie orientowana). Od strony zachodniej jest umieszczona zakrystia, od strony północnej kruchta. Fasada wschodnia o dwóch kondygnacjach mieszcząca wejście do kościoła jest zamknięta trójkątnym szczytem zakończonym krzyżem. Na dachu znajduje się ośmiokątna wieżyczka z chorągiewką – umieszczona jest na niej data 1789. Wnętrze świątyni jest nakryte stropem drewnianym płaskim, polichromowanym. Od strony wschodniej kościół jest poprzedzony jest murem, przy którym znajdują się dwie narożnikowe kaplice.
W kościele są umieszczone trzy ołtarze w stylu barokowym pochodzące z końca XVIII wieku. W drewnianym ołtarzu głównym jest umieszczony rzeźbiony krzyż. W jednym z bocznych ołtarzy znajduje się obraz Matki Bożej Bolesnej, klęczącej pod krzyżem, a w drugim – obraz św. Rocha. Świątynia posiada także podpartą słupem, drewnianą ambonę pochodzącą z początku XIX wieku.

</doc>
<doc id="3553543" url="https://pl.wikipedia.org/wiki?curid=3553543" title="Warrior (wrestler)">
Warrior (wrestler)



</doc>
<doc id="3553548" url="https://pl.wikipedia.org/wiki?curid=3553548" title="Urząd miejski">
Urząd miejski



</doc>
<doc id="3553553" url="https://pl.wikipedia.org/wiki?curid=3553553" title="Maria Schwarzburg-Rudolstadt">
Maria Schwarzburg-Rudolstadt

Marie Karoline Auguste (ur. 29 stycznia 1850 w Raben Steinfeld, zm. 22 kwietnia 1922 w Hadze) – księżniczka Schwarzburg-Rudolstadt i poprzez małżeństwo wielka księżna Meklemburgii-Schwerin (41 miesięcy przed śmiercią Marii, w następstwie klęski Cesarstwa w I wojnie światowej i wybuchu rewolucji listopadowej w 1918 wnuk jej męża – Fryderyk Franciszek IV, podobnie jak wszyscy niemieccy monarchowie, został zmuszony do abdykacji). 
Urodziła się jako bratanica stryjeczna księcia Schwarzburg-Rudolstadt Fryderyka Guntera. Jej rodzicami byli stryjeczny brat monarchy książę Adolf i jego żona księżna Matylda. 4 lipca 1868 w Rudolstadt poślubiła dwukrotnie owdowiałego wielkiego księcia Meklemburgii-Schwerin – Fryderyka Franciszka II, zostając jego trzecią żoną. Para miała pięcioro dzieci:

</doc>
<doc id="3553556" url="https://pl.wikipedia.org/wiki?curid=3553556" title="Puchar Świata w Zapasach 2011">
Puchar Świata w Zapasach 2011

Zawody Pucharu Świata w 2011 roku

</doc>
<doc id="3553557" url="https://pl.wikipedia.org/wiki?curid=3553557" title="Shikishima (1898)">
Shikishima (1898)

 – okręt liniowy, przeddrednot, zbudowany dla japońskiej marynarki cesarskiej pod koniec XIX wieku w Wielkiej Brytanii. Uczestniczył w wojnie rosyjsko-japońskiej (w latach 1904–1905), biorąc udział między innymi w atakach na Port Artur w lutym i marcu 1904 roku oraz w bitwach na Morzu Żółtym i pod Cuszimą. W 1921 roku przeklasyfikowany został na pancernik obrony wybrzeża, przez resztę zaś aktywnej służby pełnił rolę okrętu szkolnego. W 1923 roku przekształcony został w hulk i ostatecznie złomowany w 1948 roku.
Projekt i opis techniczny.
Doświadczenia zdobyte podczas pierwszej wojny chińsko-japońskiej przekonały dowództwo marynarki japońskiej o konieczności budowy ciężkich jednostek pancernych, w związku z czym zamówiono w Wielkiej Brytanii sześć okrętów liniowych. Stanowiły one część dziesięcioletniego programu rozwoju marynarki.
Plany jednostek typu "Shikishima" oparto na zmodyfikowanym i poprawionym projekcie brytyjskich pancerników typu "Majestic". Miały identyczne uzbrojenie i podobnie rozwiązane siłownie jak typ "Fuji", dzięki czemu mogły operować razem jako jednolita grupa. Pełna długość pancernika „Shikishima” wynosiła 133,59  m (438 stóp) (na linii wodnej – 125 m, 415 stóp), szerokość 23,01 m (75,5 stóp), a zanurzenie standardowe 8,3 m. Wyporność standardowa wynosiła  ton ( długich ton), a ton ( długich ton) przy pełnym ładunku. Kadłub posiadał dno podwójne i podzielony był na 261 przedziałów wodoszczelnych. Załoga liczyła 741 oficerów i marynarzy.
Od swojego bliźniaka „Hatsuse” okręt różnił się wyższymi masztami i dziobową wyrzutnią torpedową.
Napęd.
Pancernik napędzały dwie pionowe maszyny parowe potrójnego rozprężania firmy Humphrys, Tennant and Co; każda z nich obracała jedną śrubę. Parę dostarczało 25 kotłów parowych typu Belleville. Maszyny miały moc nominalną KM ( kW) przy ciągu wymuszonym, co miało pozwolić osiągnąć prędkość maksymalną 18 węzłów (33 km/h). Podczas prób morskich „Shikishima” okazała się szybsza, osiągając 19,027 węzła (35,238 km/h), przy mocy KM ( kW); średnia podczas ośmiogodzinnej próby wyniosła 18,78 w. Standardowy zapas węgla wynosił 700 ton, a całkowity – 1400 ton , co dawało maksymalny zasięg 5000 mil morskich (9300 km) przy prędkości 10 węzłów (19 km/h).
Uzbrojenie.
Głównym uzbrojeniem pancernika były cztery dwunastocalowe (305 mm) armaty typ 41, o długości lufy 40 kalibrów (L/40), produkcji Elswick Ordnance Company, zamontowane parami w dwóch barbetach na dziobie i rufie, nakrytych pancernymi kołpakami (co tworzyło rodzaj wież pancernych). Łoża armat i podnośniki amunicyjne napędzane były hydraulicznie, a awaryjnie – elektrycznie lub ręcznie. Armaty wystrzeliwały ważące 386 kg (850 lb) pociski z prędkością wylotową 730 m/s. Artylerię średniego kalibru stanowiło 14 dział kal. 152 mm (6 cali) typ 41 o długości lufy 40 kalibrów, osiem na pokładzie głównym, sześć w nadbudówce, wszystkie w kazamatach. Wystrzeliwały one ważące 45 kg (100 lb) pociski z prędkością wylotową 700 m/s.
Do obrony przeciw torpedowcom przewidziano dwadzieścia dział 12-funtowych (76 mm, QF 12 pounder 12 cwt), sześć dział 3-funtowych kal. 47 mm i sześć dział 2,5-funtowych Hotchkissa, również kal. 47 mm). Dwunastofuntówki wystrzeliwały trzycalowe, ważące 5,7 kg (12,5 funta) pociski z prędkością wylotową 719 m/s (2359 ft/s). Uzbrojenia dopełniały cztery podwodne wyrzutnie torpedowe kalibru 450 mm (18 cali), po dwie na każdej burcie i jedna nawodna, w dziobie okrętu. Japończycy uznali, że korzyści z posiadania dziobowej wyrzutni są ograniczone i zażądali jej likwidacji w projektach nowych pancerników, stąd „Shikishima” była ostatnim liniowcem z taką wyrzutnią.
Opancerzenie.
Wykonany ze stali Harveya główny pas pancerny pancernika "Shikishima" na wysokości linii wodnej miał 2,4 m wysokości; maksymalna grubość wynosiła 229 mm na śródokręciu, zmniejszając się do 102 mm na końcach. Górny pas burtowy miał 152 mm. Barbety opancerzone były płytami o grubości 356 mm (14 cali), zmniejszającymi się w dole do 254 mm. Pancerz kołpaków barbet miał największą grubość 254 mm, a dach – 76 mm. Skośne grodzie (grubość od 305–356 mm do 152 mm) łączyły barbety z pancerzem burtowym. Kazamaty artylerii średniej także miały grubość 152 mm. Pokład pancerny był z 64 mm płyty w części poziomej, a 102 mm – w skośnej. Główna wieża dowodzenia chroniona była 356 mm pancerzem, tylna – 76 mm.
Służba.
Stępkę pod okręt położono w stoczni Thames Iron Works w Leamouth (Londyn) 29 marca 1897 r. Wodowanie odbyło się 1 listopada 1898 r., a jednostkę ukończono 26 stycznia 1900 roku. Dzień po ukończeniu okręt wyruszył do Japonii. Nazwa okrętu pochodziła od dawnej, poetyckiej nazwy Japonii. Po przybyciu uczestniczył w przeglądzie floty i był wizytowany przez cesarza Mutsuhito.
W lipcu i sierpniu 1901 r. pancernik służył jako okręt flagowy wiceadmirała Heihachirō Tōgō podczas rejsu treningowego eskadry pancerników u wybrzeży Chin i Korei. Tajfun, który uderzył w Japonię pod koniec września 1902 r., zniósł pancernik na brzeg przy wejściu do portu w Jokohamie. Okręt, który nie odniósł większych uszkodzeń, ściągnięto z mielizny kilka dni później.
Na początku wojny rosyjsko-japońskiej, „Shikishima”, wraz z bliźniaczym „Hatsuse”, znajdowała się w składzie 1. Eskadry Pancerników 1. Floty. 9 lutego 1904 roku wiceadmirał Tōgō poprowadził 1. Flotę do ataku na rosyjskie okręty Floty Oceanu Spokojnego, zakotwiczone na redzie Port Artur. Tōgō zdecydował się skierować główne uderzenie na twierdzę, dlatego artyleria główna okrętów japońskich ostrzeliwała forty, a przeciw okrętom rosyjskim zostały skierowane działa artylerii średniej. Choć obie strony osiągnęły wiele trafień, japońskie pociski kal. 203 i 152 mm nie wyrządziły wielkich szkód jednostkom rosyjskim (które straciły 17 ludzi), podczas gdy Japończycy mieli 60 rannych i zabitych, zanim Tōgō zdecydował się na odwrót. „Shikishima” otrzymała tylko jedno trafienie pociskiem 152 mm, tracąc 17 rannych.
„Shikishima” uczestniczyła w starciu 13 kwietnia, gdy Tōgō udało się wywabić z portu dwa pancerniki Eskadry Pacyfiku. Rosjanie, dostrzegłszy pięć japońskich okrętów liniowych, zawrócili do portu, lecz ich okręt flagowy „Pietropawłowsk” wpadł na minę, postawioną poprzedniej nocy przez okręty japońskie. Pancernik zatonął w dwie minuty po eksplozji komór amunicyjnych. Sukces zachęcił Tōgō do kontynuacji bombardowań z dużego dystansu, na co Rosjanie odpowiedzieli kładąc nowe pola minowe.
14 maja 1904 r. pancerniki: „Hatsuse” (okręt flagowy), „Shikishima”, „Yashima”, krążownik pancernopokładowy „Kasagi” i okręt kurierski „Tatsuta” wyszły na morze, by zastąpić eskadrę blokującą rosyjską bazę. Następnego ranka dywizjon wpadł na rosyjskie pole minowe. „Hatsuse” i „Yashima” wpadły na dwie miny każdy i ostatecznie zatonęły z dużymi stratami w ludziach. „Shikishima” nie odniosła tego dnia uszkodzeń.
Podczas bitwy na Morzu Żółtym w sierpniu 1904 r. był okrętem flagowym kontradmirała Nashiby. Okręt nie został trafiony, ale w lufie jednego z dział 12-calowych eksplodował przedwcześnie pocisk, wyłączając armatę z akcji. W maju następnego roku, w bitwie w cieśninie cuszimskiej, okręt został trafiony dziewięciokrotnie: jednym pociskiem kal. 305 mm, jednym – 254 mm, trzema – 152 mm i czterema 75 mm. Najgroźniejsze z nich przebiło pancerz poniżej stanowiska działa 152 mm, zabijając całą jego obsadę. Na domiar złego, podobnie jak w poprzedniej bitwie, pocisk wybuchł w lufie jednego z przednich dział, kompletnie je niszcząc. Pancernik stracił łącznie 13 zabitych i 22 rannych. Podczas bitwy odegrał m.in. główną rolę w zatopieniu pancernika „Oslabia”.
Po wojnie „Shikishima” ponownie służyła przez krótki czas jako okręt flagowy Tōgō, po tym jak wewnętrzna eksplozja zniszczyła „Mikasę”, i na jej pokładzie admirał uczestniczył w wielkiej paradzie zwycięstwa 21 października 1905 roku w Yokohamie (wkrótce potem przeniósł flagę na „Asahi”).
„Shikishima” została przeklasyfikowana jako pancernik obrony wybrzeża I klasy 1 września 1921 r. i była wykorzystywana jako jednostka treningowa dla załóg okrętów podwodnych; jako okręt szkolny służyła po rozbrojeniu w 1922 r. i po przeklasyfikowaniu (1 kwietnia 1923 r.) na transportowiec i okręt blokadowy (skreślona z listy floty). Japonia zatrzymała nieuzbrojony okręt jako niebojowy na mocy postanowień traktatu waszyngtońskiego (podobnie jak „Asahi”). Po rozbrojeniu, wyporność zmniejszyła się do 11 275 ton, a zanurzenie do 6,6 m. Jako hulk służyła jako okręt szkolny aż do złomowania w 1948 r.

</doc>
<doc id="3553558" url="https://pl.wikipedia.org/wiki?curid=3553558" title="Aleksander Marinesko">
Aleksander Marinesko



</doc>
<doc id="3553560" url="https://pl.wikipedia.org/wiki?curid=3553560" title="Jeb Bradley">
Jeb Bradley

Joseph E. „Jeb” Bradley (ur. 20 października 1952 w Rumford) – amerykański polityk, członek Partii Republikańskiej. Od 2003 do 2007 zasiadał w Izbie Reprezentantów.

</doc>
<doc id="3553563" url="https://pl.wikipedia.org/wiki?curid=3553563" title="Tweng">
Tweng

Tweng – gmina w Austrii, w kraju związkowym Salzburg, w powiecie Tamsweg. Według Austriackiego Urzędu Statystycznego liczyła 283 mieszkańców (1 stycznia 2015).

</doc>
<doc id="3553564" url="https://pl.wikipedia.org/wiki?curid=3553564" title="Kuba na Mistrzostwach Świata w Lekkoatletyce 2015">
Kuba na Mistrzostwach Świata w Lekkoatletyce 2015

Kuba na Mistrzostwach Świata w Lekkoatletyce 2015 – reprezentacja Kuby podczas Mistrzostw Świata w Pekinie liczyła 24 zawodników, z których troje zdobyło 3 medale, w tym dwa złote.

</doc>
<doc id="3553566" url="https://pl.wikipedia.org/wiki?curid=3553566" title="Weißpriach (gmina)">
Weißpriach (gmina)

Weißpriach – gmina w Austrii, w kraju związkowym Salzburg, w powiecie Tamsweg. Liczy 303 mieszkańców (1 stycznia 2015).

</doc>
<doc id="3553567" url="https://pl.wikipedia.org/wiki?curid=3553567" title="Weißpriach">
Weißpriach

Austria:
Inne:

</doc>
<doc id="3553568" url="https://pl.wikipedia.org/wiki?curid=3553568" title="Unternberg (powiat Tamsweg)">
Unternberg (powiat Tamsweg)

Unternberg – gmina w Austrii, w kraju związkowym Salzburg, w powiecie Tamsweg. Według Austriackiego Urzędu Statystycznego liczyła 1008 mieszkańców (1 stycznia 2015).

</doc>
<doc id="3553569" url="https://pl.wikipedia.org/wiki?curid=3553569" title="Unternberg">
Unternberg



</doc>
<doc id="3553570" url="https://pl.wikipedia.org/wiki?curid=3553570" title="Muhr (Austria)">
Muhr (Austria)

Muhr – gmina w Austrii, w kraju związkowym Salzburg, w powiecie Tamsweg. Według Austriackiego Urzędu Statystycznego liczyła 537 mieszkańców (1 stycznia 2015).

</doc>
<doc id="3553571" url="https://pl.wikipedia.org/wiki?curid=3553571" title="Göriach (kraj związkowy Salzburg)">
Göriach (kraj związkowy Salzburg)

Göriach – gmina w Austrii, w kraju związkowym Salzburg, w powiecie Tamsweg. Liczy 351 mieszkańców (1 stycznia 2015).

</doc>
<doc id="3553572" url="https://pl.wikipedia.org/wiki?curid=3553572" title="Göriach">
Göriach

Austria:

</doc>
<doc id="3553573" url="https://pl.wikipedia.org/wiki?curid=3553573" title="Goeriach">
Goeriach



</doc>
<doc id="3553574" url="https://pl.wikipedia.org/wiki?curid=3553574" title="Sankt Margarethen im Lungau">
Sankt Margarethen im Lungau

Sankt Margarethen im Lungau, St. Margarethen im Lungau (baw. "Mogreatn") – gmina w Austrii, w kraju związkowym Salzburg, w powiecie Tamsweg. Liczy 744 mieszkańców (1 stycznia 2015).

</doc>
<doc id="3553575" url="https://pl.wikipedia.org/wiki?curid=3553575" title="St. Margarethen im Lungau">
St. Margarethen im Lungau



</doc>
<doc id="3553576" url="https://pl.wikipedia.org/wiki?curid=3553576" title="Mogreatn">
Mogreatn



</doc>
<doc id="3553580" url="https://pl.wikipedia.org/wiki?curid=3553580" title="Sankt Andrä im Lungau">
Sankt Andrä im Lungau

Sankt Andrä im Lungau, St. Andrä im Lungau – gmina w Austrii, w kraju związkowym Salzburg, w powiecie Tamsweg. Liczy 754 mieszkańców (1 stycznia 2015).

</doc>
<doc id="3553583" url="https://pl.wikipedia.org/wiki?curid=3553583" title="St. Andrae">
St. Andrae



</doc>
<doc id="3553584" url="https://pl.wikipedia.org/wiki?curid=3553584" title="St. Andrä im Lungau">
St. Andrä im Lungau



</doc>
<doc id="3553586" url="https://pl.wikipedia.org/wiki?curid=3553586" title="Sankt Andrae im Lungau">
Sankt Andrae im Lungau



</doc>
<doc id="3553587" url="https://pl.wikipedia.org/wiki?curid=3553587" title="St. Andrae im Lungau">
St. Andrae im Lungau



</doc>
<doc id="3553588" url="https://pl.wikipedia.org/wiki?curid=3553588" title="Marta Drpa">
Marta Drpa

Marta Drpa (ur. 20 kwietnia 1989 roku) – serbska siatkarka, reprezentantka kraju, grająca na pozycji atakującej. 
Sukcesy klubowe.
Liga serbska:
Puchar Szwajcarii:
Liga szwajcarska:
Puchar Rumunii:
Liga węgierska:
MEVZA - Liga Środkowoeuropejska:
Sukcesy reprezentacyjne.
Igrzyska Europejskie:

</doc>
<doc id="3553589" url="https://pl.wikipedia.org/wiki?curid=3553589" title="Puchar Świata w biegach narciarskich 2015/2016">
Puchar Świata w biegach narciarskich 2015/2016

Sezon 2015/2016 Pucharu Świata w biegach narciarskich rozpoczął się 27 listopada w fińskiej Ruce podczas cyklu Ruka Triple 2015, a zakończył się 12 marca w kanadyjskim Canmore podczas cyklu Ski Tour Kanada 2016.
Obrończynią Pucharu Świata wśród kobiet była Norweżka Marit Bjørgen, która z powodu ciąży nie przystąpiła do rywalizacji, a wśród mężczyzn, jej rodak Martin Johnsrud Sundby. W tym sezonie natomiast, najlepszą wśród kobiet została również Norweżka Therese Johaug, a wśród mężczyzn najlepszym zawodnikiem okazał się Martin Johnsrud Sundby. W Pucharze Narodów w obu kategoriach triumfowali Norwegowie.
W sezonie tym odbyły się dwie ważne, juniorskie imprezy: zimowe igrzyska olimpijskie młodzieży w norweskim Lillehammer oraz mistrzostwa świata juniorów w narciarstwie klasycznym w rumuńskim Râșnovie.

</doc>
<doc id="3553590" url="https://pl.wikipedia.org/wiki?curid=3553590" title="Muzeum Przyrodnicze Słowińskiego Parku Narodowego w Smołdzinie">
Muzeum Przyrodnicze Słowińskiego Parku Narodowego w Smołdzinie

Muzeum Przyrodnicze Słowińskiego Parku Narodowego w Smołdzinie – muzeum z siedzibą we wsi Smołdzino (powiat słupski). Placówka jest prowadzona przez Słowiński Park Narodowy i oprócz placówki w Smołdzinie posiada dwie filie: w Łebie-Rąbce oraz Rowach.
Muzeum w Smołdzinie.
Placówka powstała w 1974 roku i od momentu powstania była wielokrotnie modernizowana. Jej aktualna ekspozycja poświęcona jest ekosystemom, występującym na terenie Parku: morzu, plaży, wydmom, lasowi i jeziorom. W ramach wystawy prezentowana jest fauna i flora Parku oraz eksponaty pochodzące z wykopalisk archeologicznych na jego terenie.
Filia w Rąbce.
Wystawa została otwarta w 1992 roku. Aktualnie ekspozycja filii poświęcona jest przede wszystkim wydmom, ze szczególnym uwzględnieniem procesów zachodzących na Mierzei Łebskiej (geneza, formy ekspansji, kształty). Ponadto ukazane są występujące na wydmach rośliny i zwierzęta.
Filia w Rowach.
Filia wraz z wystawą powstała w 2002 roku. Prezentowana w niej ekspozycja nosi nazwę "Plaża – cztery pory roku" i jest poświęcona przeobrażeniom oraz procesom, jakie zachodzą w tym środowisku podczas roku kalendarzowego.
Muzeum jest obiektem całorocznym. W okresie od 1 maja do 30 września jest placówką czynną codziennie, natomiast w pozostałym okresie – z wyjątkiem świąt i dni wolnych. Zwiedzanie filii jest możliwe: dla wszystkich w sezonie letnim (Rąbka: 1 maja – 30 września, Rowy: 1 lipca – 31 sierpnia), natomiast w pozostałych okresach – wyłącznie dla uczestników zajęć dydaktycznych. Wstęp do muzeum jest płatny.

</doc>
<doc id="3553597" url="https://pl.wikipedia.org/wiki?curid=3553597" title="Tutu">
Tutu

Tutu – miasto na Wyspach Dziewiczych Stanów Zjednoczonych, na wyspie Saint Thomas.

</doc>
<doc id="3553598" url="https://pl.wikipedia.org/wiki?curid=3553598" title="Zygmunt Dworski">
Zygmunt Dworski

Zygmunt Karol Dworski (ur. 26 kwietnia 1857, zm. 22 października 1931) – polski prawnik, sędzia, prezes Sądu Najwyższego w II Rzeczypospolitej.
Urodził się 26 kwietnia 1857. Ukończył studia prawa. Podjął służbę w sądownictwie Austro-Węgier. Pracował w Sądzie Najwyższym w Wiedniu. W okresie zaboru austriackiego w ramach autonomii galicyjskiej w 1907 pełnił funkcję c. k. radcy wyższego sądu krajowego we Lwowie; w tym czasie był członkiem wydziału Związku Sędziów we Lwowie.
Po odzyskaniu przez Polskę niepodległości wstąpił do służby sądowniczej II Rzeczypospolitej. Został sędzią Sądu Najwyższego, a 13 kwietnia 1921 został mianowany na stanowisko prezesa Sądu Najwyższego. Z tego stanowiska z dniem 9 kwietnia 1929 został przeniesiony w stan spoczynku.
2 maja 1923 został odznaczony Krzyżem Komandorskim Orderu Odrodzenia Polski.
Zmarł 22 października 1931. Został pochowany na cmentarzu Powązkowskim w Warszawie (kwatera 117-6-23).

</doc>
<doc id="3553599" url="https://pl.wikipedia.org/wiki?curid=3553599" title="Wacław Dzierzgowski">
Wacław Dzierzgowski

Wacław Dzierzgowski (ur. 1865, zm. 28 maja 1927) – polski urzędnik ministerialny w II Rzeczypospolitej.
Życiorys.
Urodził się w 1865. Po odzyskaniu przez Polskę niepodległości został urzędnikiem służby państwowej w Ministerstwie Skarbu. Pełnił funkcję zastępcy dyrektora ceł, a z tego stanowiska w pierwszej połowie 1919 został mianowany na stanowisko naczelnego dyrektora podatków. Pełnił funkcję podsekretarza stanu w ministerstwie. Piastował stanowisko dyrektora Banku Polskiego.
2 maja 1923 został odznaczony Krzyżem Komandorskim Orderu Odrodzenia Polski.
Zmarł 28 maja 1927 w wieku 62 lat. Został pochowany w grobowcu rodzinnym na cmentarzu Powązkowskim w Warszawie (kwatera 173, rząd 6, miejsce 33, 34).
Jego żoną była Kazimiera z domu Wilczyńska (zm. 1939). Ich córką była Jadwiga Dzierzgowska (1905-1992).
Jego bratem był Szymon Dzierzgowski (1866-1928, chemik). Wywodził się po kądzieli z senatorskich rodów Hutten-Czapskich.

</doc>
<doc id="3553600" url="https://pl.wikipedia.org/wiki?curid=3553600" title="Cerkiew Świętych Cyryla i Metodego w Lublanie">
Cerkiew Świętych Cyryla i Metodego w Lublanie

Cerkiew Świętych Cyryla i Metodego – prawosławna cerkiew parafialna w Lublanie, w metropolii zagrzebsko-lublańskiej Serbskiego Kościoła Prawosławnego.
Historia.
Parafia prawosławna w Lublanie powstała w 1921. 20 czerwca 1932 patriarcha serbski Barnaba poświęcił kamień węgielny pod budowę cerkwi. Świątynię zaprojektował serbski architekt Momir Korunović; w 1936 r. rozpoczęto prace budowlane. W 1940 król jugosłowiański Piotr II ufundował ikonostas dla wznoszonej cerkwi. Budowę przerwała agresja Niemiec na Jugosławię w kwietniu 1941. Po wojnie kontynuacja prac – wskutek sprzeciwu władz komunistycznych – nie była możliwa przez ponad 40 lat. Budowę wznowiono w 1986 z inicjatywy metropolity zagrzebsko-lublańskiego Jana. W ciągu kolejnych 11 lat wnętrze świątyni zostało ozdobione freskami autorstwa Dragomira Jašovicia oraz Danicy i Miša Mladenoviciów. W 2003 poświęcono cerkiewną dzwonnicę.
Ukończona świątynia została konsekrowana 23 października 2005 przez patriarchę Pawła w asyście metropolity zagrzebsko-lublańskiego Jana i innych hierarchów Serbskiego Kościoła Prawosławnego. W uroczystości wzięli udział przedstawiciele Kościoła Rzymskokatolickiego (nuncjusz apostolski w Słowenii arcybiskup Santos Abril y Castelló oraz arcybiskup Lublany Alojzij Uran), a także prezydent Słowenii Janez Drnovšek. Tego samego dnia cerkiew otrzymała w darze od Watykanu relikwie św. Atanazego Wielkiego.
Od 10 kwietnia 2010 r. cerkiew posiada status zabytku kulturowego o znaczeniu regionalnym.
Architektura.
Cerkiew została wzniesiona na planie krzyża greckiego. Jest to budowla murowana, zwieńczona pięcioma kopułami. Wnętrze świątyni zdobią m.in. ikony z 1940 r., autorstwa Mirka Šubica.

</doc>
