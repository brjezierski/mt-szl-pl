<doc id="3593020" url="https://pl.wikipedia.org/wiki?curid=3593020" title="Kaplica Kościoła Ewangelicko-Metodystycznego we Wrocławiu">
Kaplica Kościoła Ewangelicko-Metodystycznego we Wrocławiu

Kaplica Kościoła Ewangelicko-Metodystycznego we Wrocławiu – świątynia parafialna parafii Pokoju Bożego należąca do Kościoła Ewangelicko-Metodystycznego w RP mieszcząca się przy ul. Worcella 28a na Przedmieściu Oławskim we Wrocławiu.
Historia.
Kaplica przy dzisiejszej ulicy Worcella (do 1945 Paradiesstraße) we Wrocławiu została wybudowana w latach 1901–1902 według projektu mistrza murarskiego Alfreda Ubera dla Wolnego Zboru Reformowanego (), niewielkiej protestanckiej wspólnoty założonej we Wrocławiu w roku 1860 przez pochodzącego ze Szkocji kaznodzieję Daniela Edwarda. Wyznawcy tej wspólnoty nazywani także od nazwiska założyciela edwardianami aż do końca XIX w. używali do sprawowania swoich nabożeństw różnych wynajmowanych pomieszczeń. Na początku XX w., dzięki pomocy finansowej współwyznawców ze Szkocji, udało się im zebrać środki na budowę własnej świątyni oraz urządzenia mieszkania dla pastora i biura zboru w pobliskiej kamienicy. Kaplica została nazwana Kościołem Pokoju ().
W pierwszych dziesięcioleciach XX w. wspólnota edwardian we Wrocławiu zaczęła jednak stopniowo tracić wiernych i pojawiła się groźba zamknięcia kaplicy, a nawet jej wyburzenia. Ostatecznie w roku 1920 zdecydowano się sprzedać ją Episkopalnemu Kościołowi Metodystycznemu (), jednemu z dwóch działających wówczas we Wrocławiu odłamów niemieckiego kościoła metodystycznego. Edwardianie dzięki życzliwości nowych właścicieli kaplicy nadal z niej korzystali aż do roku 1941, kiedy to wspólnota ta uległa całkowitemu zanikowi. W nocy z 25 na 26 czerwca 1928 roku z niewyjaśnionych przyczyn budynek kościoła zajął pożar, który poczynił znaczne szkody. 28 lipca 1929 roku „Kościół Pokoju” został ponownie poświęcony przez pastora dr. Friedricha Wilhelma Meyera.
W roku 1945 kaplicę przejęli polscy metodyści, którzy użytkują ją do dziś. Pierwsze powojenne nabożeństwo w częściowo uszkodzonej w wyniku działań wojennych kaplicy odbyło się na początku roku 1946. Kaplica została wyremontowana w latach 1946–1949 gdy pastorem był Mieczysław Ostrowski. W latach późniejszych wrocławscy metodyści użyczali ją także kilku niewielkim wspólnotom chrześcijańskim, które nie posiadały swoich świątyń. 
Zimą 1952 roku wybuchł pożar, który zniszczył część dachu kaplicy w efekcie działalność parafii została znacznie ograniczona. W nocy z 21 na 22 kwietnia 1985 roku kaplica została celowo podpalona. Zniszczeniu uległa część dachu, połacie półkolistego drewnianego sklepienia oraz część drewnianej empory. Zniszczenia te uniemożliwiły na pewien czas korzystanie z całego obiektu, wobec czego nabożeństwa urządzano tylko w kaplicy zimowej. Remont dachu po pożarze oraz odnowienie wnętrza kaplicy przeprowadził pastor ks. Janusz Olszański. 
12 lipca 1997 kaplica została zalana do wysokości ponad 150 cm w czasie powodzi tysiąclecia. Remont dachu i wnętrza kaplicy został ukończony wiosną 1999 roku. 18 kwietnia 1999 roku odbyła się uroczystość ponownego poświęcenia odnowionej po powodzi kaplicy.
Architektura.
Kaplica przy ul. Worcella zaprojektowana została w stylu neogotyckim nawiązującym do wzorców XIX-wiecznych angielskich kościołów protestanckich. Jest to jednocześnie najpóźniej wybudowana neogotycka świątynia we Wrocławiu. Wykonana jest z czerwonej cegły. Podobnie jak inne kaplice małych wspólnot protestanckich zbudowana została na podwórku kamienicy czynszowej. We wnętrzu tej kamienicy, zbudowanej w roku 1864, mieściło się także mieszkanie pastora. W wyniku szkód popowodziowych została ona rozebrana w roku 2002. 
Kaplica wrocławskich metodystów jest świątynią salową. Wnętrze z trzech stron obiega empora. Ołtarz wraz z amboną umieszczono w jednej linii. Posiadają one proste neogotyckie formy. Nawa kryta jest dachem dwuspadowym z więźbą widoczną we wnętrzu. Trójosiową fasadę kaplicy zdobią ostrołuczne okna doświetlające wnętrze, z których największe trójdzielne umieszczone w osi środkowej zwieńczone jest oślim grzbietem z czterolistną rozetą w środku. Wejście do kaplicy umieszczone jest w skrajnej lewej osi. Fasada zwieńczona jest uskokowym szczytem. Secesyjne detale zdobiące płyciny częściowo uległy zniszczeniu.

</doc>
<doc id="3593022" url="https://pl.wikipedia.org/wiki?curid=3593022" title="Fusinus">
Fusinus

Fasciolariidae – rodzaj morskich, drapieżnych ślimaków z rodziny Fasciolariidae, grupujący gatunki o małych i średnich wymiarach ciała.
Cechy morfologiczne.
Muszle o kształcie wrzecionowatym, grubościenne, skrętka długa, wzniesiona, składająca się z wielu skrętów, na których znajduje się różnego rodzaju urzeźbienie: głównie rzędy guzków, linii spiralnych rowków. Rynna syfonalna długa, wrzeciono jest gładkie.
Występowanie.
Przedstawiciele rodzaju występują w litoralu mórz ciepłych morzach, wśród skał, koralowców. Są drapieżnikami.
Systematyka.
Do rodzaju zaliczane są następujące gatunki:

</doc>
<doc id="3593023" url="https://pl.wikipedia.org/wiki?curid=3593023" title="King’s Quest (seria)">
King’s Quest (seria)



</doc>
<doc id="3593025" url="https://pl.wikipedia.org/wiki?curid=3593025" title="Dialog strukturalny">
Dialog strukturalny

Dialog strukturalny – uchwalony na szczycie Rady Europejskiej w Kopenhadze w 1993 r. dialog strukturalny jest częścią strategii przybliżenia do UE stowarzyszonych z nią państw → Europy Środkowej i Wschodniej. Polega on m.in. na regularnych spotkaniach szefów państw i rządów oraz spotkaniach ministrów

</doc>
<doc id="3593027" url="https://pl.wikipedia.org/wiki?curid=3593027" title="Fasciolariidae">
Fasciolariidae

Fasciolariidae – rodzina morskich, drapieżnych ślimaków, grupująca gatunki o wymiarach ciała od małych po bardzo duże. Jej przedstawiciele są szeroko rozpowszechnieni w morzach stref umiarkowanego i ciepłego klimatu całego świata.
Cechy morfologiczne.
Muszle o średniej lub dużej wielkości (do rodziny należy gatunek "Pleuroploca gigantea" - jeden z największych ślimaków świata), grubościenne, mają kształt wrzecionowaty. Skrętka ostro zakończona, wzniesiona, składająca się z wielu skrętów, na których często znajdują się różnego rodzaju urzeźbienie, w postaci rzędów guzków, linii spiralnych, poprzecznych żeber. Otwór muszli owalny lub lirowaty. Wrzeciono jest zazwyczaj gładkie, czasami z fałdami, brak dołka osiowego. Rynna syfonalna wciągnięta, prosta i otwarta. Muszla z grubym periostrakum. Ślimaki zaopatrzone w wieczko konchiolinowe.
Występowanie.
Przedstawiciele rodziny są szeroko rozprzestrzenione w litoralu mórz morzach stref umiarkowanego i ciepłego klimatu, na całym świecie. Występują na dnie piaszczystym, wśród skał, koralowców. 
Są drapieżnikami, polującymi na inne mięczaki. Jajorodne, jaja są skłdane w pakietach na twardym podłożu. Większość oocytów nie ulega zapłodnieniu i stanowi pokarm dla rozwijających się zarodków.
Systematyka.
W obrębie rodziny wyróżniane są trzy podrodziny:
Podrodzinom tym przypisuje się następujące rodzaje:
podrodzina Fasciolariinae:
podrodzina Fusininae:
podrodzina Peristerniinae:

</doc>
<doc id="3593029" url="https://pl.wikipedia.org/wiki?curid=3593029" title="Kościół św. Michała Archanioła w Wysokiem">
Kościół św. Michała Archanioła w Wysokiem

Kościół świętego Michała Archanioła – rzymskokatolicki kościół parafialny należący do dekanatu Turobin archidiecezji lubelskiej.
Świątynia została wzniesiona w latach 1905 - 1908, w stylu neogotyckim, według projektu Józefa Piusa Dziekońskiego. Budowa została rozpoczęta bez wymaganych zezwoleń. kościół został zbudowany ze składek parafian i Ordynacji Zamojskiej. W późniejszych latach świątynia otrzymała neogotyckie wyposażenie. Tuż przed wybuchem II wojny światowej została wykonana polichromia w prezbiterium, w latach 1955 - 1956 została wykonana polichromia w nawie.
Jest to kościół murowany, wybudowany z cegły, postawiony na ceglanym, zdwojonym cokole. Budowla jest orientowana i składa się z jednej nawy. Prostokątny korpus poprzedza od frontu kwadratowa wieża. Prezbiterium jest niższe i węższe, posiada trójboczną absydę oraz prostokątne: zakrystię i kaplicę po bokach, mające małe przedsionki. Zakrystia i kaplica są dużej wielkości, w związku z tym plan świątyni jest zbliżony do krzyża łacińskiego.
Wieża mająca 50 metrów wysokości, dwa razy wyższa od korpusu nawowego, dominuje w bryle kościoła. Posiada cztery kondygnacje, w dole posiada kształt czworoboku i jest flankowana pięciobocznymi basztami, na górze posiada kształt ośmioboku zakończonego strzelistą iglicą na planie ostrosłupa o skośnie załamanych na dole połaciach. W pierwszej kondygnacji znajduje się kruchta główna, powyżej jest umieszczona loża chóru muzycznego, nad nią znajduje się dzwonnica.
Wyposażenie świątyni reprezentuje głównie styl neogotycki (dębowy ołtarz główny i dwa boczne, prospekt organów, ławki, konfesjonały, komoda w zakrystii, ambona i chrzcielnica). W ołtarzu głównym są umieszczone obrazy Matki Bożej Częstochowskiej oraz Pana Jezusa Ukrzyżowanego i Św. Michała Archanioła. W ołtarzu bocznym po prawej stronie znajduje się obraz Najświętszego Serca Pana Jezusa i Św. Franciszka z Asyżu, po lewej stronie znajduje się obraz Matki Bożej Nieustającej Pomocy.
Drewniana, przyścienna, ambona jest nadwieszana, koszowa, posiada baldachim i zaplecek. Ozdobiona jest rzeźbami czterech Ewangelistów razem z ich czterema atrybutami – głową człowieka, lwa, wołu i orła. Zakończona jest figurą Pana Jezusa Nauczającego, stojącego pod niewielkim, ostrołukowo zamkniętym baldachimem. Drewniana chrzcielnica ma kształt latarni, składają się nią trzy podstawowe elementy o przekroju ośmiobocznym: baza, trzon i czasza. Czasza jest ozdobiona roślinną wicią z motywem szyszki i gronami.
Do starszego wyposażenia kościoła należą m.in. późnogotycka kropielnica z 1542 roku, dawna chrzcielnica, wykonana z piaskowca. Poza tym feretrony, w stylu późnobarokowym i rokokowym oraz kamienna rzeźba Matki Bożej Niepokalanie Poczętej w stylu barokowym (pochodząca prawdopodobnie z XVIII wieku) umieszczona w fasadzie świątyni.

</doc>
<doc id="3593031" url="https://pl.wikipedia.org/wiki?curid=3593031" title="Pięcioro dzieci i „coś” (powieść)">
Pięcioro dzieci i „coś” (powieść)

Pięcioro dzieci i „coś” (ang. "Five Children and It") – powieść fantastyczna dla dzieci w wieku 8−10 lat napisana przez Edith Nesbit.
Po raz pierwszy ukazała się jako cykl opowiadań w The Strand Magazine w 1900 r. pod tytułem "The Psammead, or the Gifts". Wydanie książkowe ukazało się w 1902 r. Stanowi pierwszą część trylogii, której następnymi częściami są: "Feniks i dywan" oraz "Historia amuletu". Pierwsze polskie skrócone wydanie ukazało się w 1910 r. pod tytułem "Dary". W wydanych przez Bibliotekę Dzieł Wyborowych "Darach", oprócz pominięcia znacznych fragmentów tekstu, zmieniona została również kolejność wydarzeń. Pełne wydanie w tłumaczeniu Ireny Tuwim, z czarno-białymi ilustracjami Marii Orłowskiej-Gabryś ukazało się w 1957 r. nakładem Państwowego Wydawnictwa Literatury Dziecięcej „Nasza Księgarnia”.
Treść powieści stanowią wakacyjne przygody piątki rodzeństwa, które podczas pobytu na wsi spotyka w opuszczonym kamieniołomie duszka Piaskoludka mogącego spełniać życzenia. Zgadza się on spełnić codziennie jedno życzenie dzieci. Nieprzemyślane życzenia stają się dla dzieci przyczyną licznych kłopotów.
Fabuła.
Rodzeństwo z Londynu (Robert, Antea, Cyryl, Janeczka i Baranek) spędza wakacje na wsi w hrabstwie Kent, w pobliżu Rochester. Ich rodzice muszą nagle wyjechać i dzieci zostają pod opieką Marty. Podczas zabawy w opuszczonym kamieniołomie znajdują duszka Piaskoludka, który potrafi spełniać życzenia. Zgadza się on codziennie spełnić im jedno życzenie.
Antea wypowiada życzenie, by dzieci stały się piękne jak dzień. W efekcie służące nie poznają dzieci i nie wpuszczają ich do domu. Rodzeństwo czeka, siedząc pod przydrożnym krzakiem, aż czar przestanie działać po zachodzie słońca. Drugim życzeniem dzieci jest posiadanie takiej ilości złota, jaka zmieściłaby się w kamieniołomie. Próby wydania złotych monet, które nie są już w obiegu, przynoszą im same kłopoty. Właściciel oberży w Rochester, u którego chcą kupić parę koni i wózek wzywa policję. W drodze na komisariat spotykają Martę z Barankiem. Inspektor policji pozwala Marcie zabrać dzieci do domu, gdy okazuje się, że nie mają one przy sobie monet, które zniknęły po zachodzie słońca. Kolejne życzenie, by każdy chciał Baranka, wypowiada w złości Robert. Piaskoludek, mimo próśb dzieci nie zgadza się na zamianę życzenia na inne. Dzieci muszą ratować Baranka porwanego przez lady Chittenden oraz przed Cyganami, którzy chcą odebrać go dzieciom. Również posiadanie skrzydeł okazuje się nie najlepszym pomysłem. Dzieci zmęczone lataniem zasypiają na wieży kościelnej. Budzą się już po zachodzie słońca, pozbawione skrzydeł. Nie mogą zejść na dół, gdyż drzwi są zamknięte. Z opresji ratuje je pastor wraz z gajowym i Andrzejem. Dzięki następnemu życzeniu dzieci znajdują się w oblężonym zamku. Udaje się im obronić zamek do zachodu słońca. Przygoda ta kończy się oblaniem Marty przez Roberta, który wylewa wodę na atakujących rycerzy w chwili, gdy zamek znika o zachodzie słońca. Robert, pobity przez piekarczyka podczas zabawy w bandytów, wypowiada życzenie, by być większym od niego. Piaskoludek sprawia, że Robert staje się olbrzymem. Dzieci udają się na jarmark do Benenhurst, gdzie Robert jest pokazywany za opłatą ludziom pragnącym zobaczyć olbrzyma. Dzieci dostają za to od właściciela wesołego miasteczka 15 szylingów. Dzięki fortelowi Cyryla udaje im się uciec, gdy po zachodzie słońca Robert odzyskuje swoje zwyczajne rozmiary. Następne życzenie, nieopatrznie wypowiedziane przez Cyryla sprawia, że Baranek staje się dorosły. Dzieci starają się nie dopuścić, by uwolnił się spod ich opieki, gdyż wiedzą, że po zachodzie słońca ponownie stanie się bezradnym dwulatkiem. Cyryl pod wpływem lektury „Ostatniego Mohikanina” wypowiada życzenie, by w Anglii pojawili się Indianie. Dzieci uciekają przed nimi do kamieniołomu, gdzie zostają schwytane. Indianie chcą je upiec w ognisku, jednak nie mogą nigdzie w okolicy znaleźć potrzebnych do rozpalenia ogniska gałęzi. Przygoda ta zakończyłaby się dla dzieci tragicznie, gdyby wódz Indian nie wypowiedział życzenia znalezienia się z powrotem w swojej rodzinnej puszczy. Dzieci dowiadują się, że ich rodzice wracają i chcą, by Piaskoludek spełnił jakieś życzenie dla mamy. Gdy dowiadują się od Marty o zrabowaniu klejnotów lady Chittenden, Janeczka wypowiada życzenie, by mama znalazła je w swoim pokoju. Życzenie się spełnia, mama znajduje klejnoty i jedzie na policję. Dziewczynki idą do kamieniołomu prosić Piaskoludka, by okazało się, że lady Chittenden nie straciła swoich klejnotów, oraz by mama nie mogła dojechać na policję i zapomniała o całej sprawie. Piaskoludek zgadza się pod warunkiem, że dzieci nigdy już go o nic nie poproszą. Ostatnim spełnionym przez niego życzeniem jest, by dzieci jeszcze kiedyś go spotkały.

</doc>
<doc id="3593032" url="https://pl.wikipedia.org/wiki?curid=3593032" title="Czarny wtorek">
Czarny wtorek

Czarny wtorek – 29 października 1929 roku, jeden z pierwszych dni rozpoczynającego się wielkiego kryzysu, synonim paniki giełdowej. W czarny wtorek ceny akcji na Nowojorskiej Giełdzie Papierów Wartościowych (ang. "New York Stock Exchange") spadły średnio o 11,73% (zmiana indeksu Dow Jones Industrial Average) przy rekordowo wysokich obrotach. Tego jednego dnia właścicieli zmieniło ponad 16,4 miliona akcji, co wówczas było niewyobrażalną liczbą – był to rekord niepobity przez kolejnych 40 lat. W ciągu dwóch dni – w poniedziałek i wtorek – z rynku wyparowało 30 mld dolarów.
Czarny wtorek jest uznawany za najgorszy dzień w historii giełdy nowojorskiej.

</doc>
<doc id="3593042" url="https://pl.wikipedia.org/wiki?curid=3593042" title="Neptunea">
Neptunea

Neptunea – jeden z rodzajów morskich ślimaków z rodziny Buccinidae. Jego przedstawiciele są szeroko rozpowszechnieni w morzach stref umiarkowanego i chłodnego klimatu. Niektóre gatunki są wykorzystywane gospodarczo.
Cechy morfologiczne.
Muszle o różnej wielkości, od małych po średniej wielkości, mają kształt wrzecionowaty, są, w przypadku większości gatunków, prawoskrętne. Skrętka wzniesiona, w porównaniu do innych przedstawicieli rodziny o długości umiarkowanej lub skróconej w stosunku do szerokości. Powierzchnia muszli jest zwykle pokryta poprzecznymi i spiralnymi żebrami. Ślimaki zaopatrzone w wieczko.
Występowanie.
Przedstawiciele rodziny są szeroko rozprzestrzenione w litoralu mórz strefy umiarkowanej i chłodnej na półkuli północnej: Północnym Pacyfiku, Oceanie Arktycznym, Północnym Atlantyku, Morzu Północnym, Morzu Śródziemnym.
Wykorzystanie.
Wiele gatunków jest poławianych w celach konsumpcyjnych.
Nazwę rodzaju wykorzystało Belgijskie Towarzystwo Konchiologiczne jako nazwę wydawanego przez tę instytucję periodyku przeznaczonego dla osób amatorsko i profesjonalnie zajmujących się malakologią.
Systematyka.
Rodzaj wyróżnił Röding w 1798 roku.
Gatunki.
Do rodzaju zalicza się następujące gatunki:

</doc>
<doc id="3593048" url="https://pl.wikipedia.org/wiki?curid=3593048" title="Parnitha">
Parnitha



</doc>
<doc id="3593057" url="https://pl.wikipedia.org/wiki?curid=3593057" title="Neptunea heros">
Neptunea heros

Neptunea heros – gatunek średnio dużego morskiego ślimaka z rodziny Buccinidae. Drapieżnik, występujący litoralu mórz w strefie arktycznej. Rozdzielnopłciowy, z rozwojem prostym.
Systematyka.
Gatunek opisany przez J.E. Graya w 1850 roku jako "Chrysodomus heros". Holotyp zebrał lekarz John Richardson podczas ekspedycji naukowej do Arktyki, w rejonie ujścia rzeki Mackenzie. 
Etymologia nazwy.
Epitet gatunkowy (łac. "heros" – heros, półbóg, bohater) został nadany dla uczczenia wysiłków ekspedycji, która w pracując w trudnych warunkach zebrała okazy, a także jako wyraz oceny autora gatunku, który uznał opisywane okazy za najpiękniejsze w tym rodzaju.
Cechy morfologiczne.
Muszle o średniej wielkości, od 60 mm do 175 mm, stożkowato-owalna. Skrętka wzniesiona, jest wyższa niż otwór muszli. Skręty wypukłe, dwa-trzy spośród starszych skrętów są zaopatrzone w kil, położony centralnie na ich powierzchni, na pozostałych występują natomiast nieregularnie rozmieszczone guzki. Wewnętrzna strona ujścia muszli jest biała. Periostrakum białawe, matowe, ma tendencję do oddzielania się od muszli. Pod nim muszla ma kolor żółtawy lub brązowy. 
Ślimaki zaopatrzone w wieczko.
Kapsułki jajowe podłużnie jajowate, powierzchnia jaj ziarnista, głęboko ponakłuwana.
Występowanie.
Przedstawiciele gatunku występują w litoralu Morza Beringa, Morza Beauforta, Północno-Wschodniego Atlantyku, w wodach przybrzeżnych Kanady.
Biologia i ekologia.
Zajmowane siedliska.
Gatunek zasiedla głębsze partie (poniżej 50 m głębokości) litoralu mórz, jest zimnolubny.
Odżywianie.
Drapieżniki, polują na bentosowe wieloszczety, małże, wąsonogi, w mniejszym stopniu na ślimaki, dziesięcionogi, strzykwy. Mogą zjadać padlinę ryb. 
Rozmnażanie.
Rozdzielnopłciowe, stosunek ilościowy osobników obydwu płci w populacjach z Morza Beringa zbliżony do 1:1,12 na korzyść samic. Samice są nieco większe niż samce, co może się wiązać z ich dłuższym życiem. Długość życia – przypuszczalnie ponad 8 lat. Jajorodne. Rozwój prosty (w przeciwieństwie do większości pozostałych gatunków rodziny nie posiadają wolnopływającej larwy). Ślimaki wykluwające się z jaj mają muszle o długości 6-8 mm. Dojrzałość płciową osiągają przy wymiarach muszli: samce – 95 mm, samice – 110 mm. Zapłodnienie wewnętrzne, nasienie jest przechowywane przez samice w pęcherzyku nasiennym. Jaja składane w kokonach jajowych, średnio 34 kapsułki jajowe w kokonie. Kapsułka jajowa zawierać może średnio ok. 3 embrionów, oprócz nich zawiera niedojrzałe oocyty, które służą jako pokarm dla rozwijających się embrionów. Jaja są składane na twardych przedmiotach, skałach.

</doc>
<doc id="3593058" url="https://pl.wikipedia.org/wiki?curid=3593058" title="Jednoosobowa spółka skarbu państwa">
Jednoosobowa spółka skarbu państwa



</doc>
<doc id="3593062" url="https://pl.wikipedia.org/wiki?curid=3593062" title="Maria Dobrowolska">
Maria Dobrowolska



</doc>
<doc id="3593064" url="https://pl.wikipedia.org/wiki?curid=3593064" title="Stadion am Laubenweg">
Stadion am Laubenweg



</doc>
<doc id="3593065" url="https://pl.wikipedia.org/wiki?curid=3593065" title="Uzdrowiskowy Zakład Górniczy w Kołobrzegu">
Uzdrowiskowy Zakład Górniczy w Kołobrzegu

Uzdrowiskowy Zakład Górniczy w Kołobrzegu – zakład Uzdrowiska Kołobrzeg S.A. prowadzący na podstawie koncesji eksploatację kopalin leczniczych. Funkcjonuje w oparciu o przepisy prawa geologicznego i górniczego. Wydobyciu podlega torf leczniczy (borowina) i wody lecznicze (solanka).
Eksploatacja borowiny.
Zakład prowadzi eksploatację odkrywkową torfu leczniczego. Złoża położone są w południowo-wschodniej części Kołobrzegu, gdzie utworzono obszar górniczy "Mirocice". Przez centralną część złoża borowiny przebiega droga krajowa nr 11 Kołobrzeg - Koszalin, przedzielająca złoże na część północną i południowa (po 50 ha każda).
Złoże na południe od drogi jest od 1970 ogrodzona, zagospodarowana i eksploatowana. Złoże na północ stanowi rezerwę i obecnie nie stanowi miejsca wydobycia. Działalność górnicza obejmuje obszar 5 ha. Eksploatowane złoże na całej powierzchni pokrywa warstwa wierzchnicy o miąższości do 30 cm. Pod nią występuje czysta borowina o miąższości do 6 metrów (średnia miąższość wynosi 4 metry). Złoże jest całkowicie zawodnione.
Wydobycie prowadzone jest metodą odkrywkową, pasami o szerokości 2 metrów na całej rozciągłości ściany eksploatacyjnej (70 metrów). W zakładzie stosowana jest specjalistyczna koparka typu "Brzozowski", która wycina w borowinie słup o przekroju 0,35 x 0,34 metra. Po wyciągnięciu słupa ze złoża zdejmowana jest ręcznie wierzchnica, która wrzucana jest do wyeksploatowanego wyrobiska wypełnionego wodą.
Wydobyty urobek wybierany jest ręcznie łopatami z szybu i ładowany na wózki skrzyniowe o pojemności 3 m³. Wózek ściągany jest elektryczną wyciągarką na torowisko główne, a następnie za pomocą drugiej wyciągarki pod główny magazyn kopalni. W magazynie urobek jest hałdowany w pryzmę wysokości 2,5 metra na okres jesienno-zimowy lub kierowany na stanowisko obróbki wstępnej. Zmielona borowina jest transportowana samochodami do baz zabiegowych uzdrowiska lub przygotowywana dla odbiorców zewnętrznych.
W zakładzie pracuje 3 górników (kopaczy borowiny), kierownik ruchu, geolog oraz kierownik działu eksploatacyjnego.
Eksploatacja solanki.
Zakład prowadzi kopalnię otworową wód leczniczych, utworzoną na obszarze górniczym "Kołobrzeg II". Wykracza on poza granice miasta, obejmując swym zasięgiem przeważającą część gminy Kołobrzeg.
Wody tego złoża są wodami chlorkowo-sodowymi, jodkowymi, żelazistymi o stężeniu do 6%, związaną z zalegającą w głębszym podłożu cechsztyńską seria solną. Wody wydobywa się z głębokości od 42 do 354 metrów. Warstwy wodonośne występują w utworach jury oraz czwartorzędu. Mają charakter wód artezyjskich - eksploatowane są metodą samowypływu. Wydobycie wód sięga 20 tys. m³ rocznie.
Poszczególne ujęcia nie posiadają stałej obsługi. Nad ich pracą czuwa kierownik ruchu oraz geolog przy wsparciu działu eksploatacji.
Obecnie (2015) eksploatowane są następujące ujęcia solankowe:

</doc>
<doc id="3593071" url="https://pl.wikipedia.org/wiki?curid=3593071" title="Clément Joseph Marie Raymond Guillon">
Clément Joseph Marie Raymond Guillon



</doc>
<doc id="3593072" url="https://pl.wikipedia.org/wiki?curid=3593072" title="Piotr Pietrowski">
Piotr Pietrowski

Piotr Grigorjewicz Pietrowski (ros. Пётр Григорьевич Петровский, ur. w Kajdakach w guberni jekaterynosławskiej, zm. 11 września 1941 k. Orła) – radziecki wojskowy, dziennikarz i działacz partyjny.
Życiorys.
Syn Hryhorija Petrowskiego, w 1916 wstąpił do SDPRR(b), od lutego 1917 do lutego 1918 pomocnik sekretarza i członek komitetu SDPRR(b) w Piotrogrodzie, w październiku-listopadzie 1917 członek Czerwonej Gwardii w Piotrogrodzie. Od marca do maja 1918 przewodniczący Kolegium Agitacyjno-Organizacyjnego Miejskiego Komitetu Miejskiego RKP(b) w Moskwie, w lipcu 1918 pomocnik komisarza Sztabu 4 Armii Frontu Wschodniego wojny domowej w Rosji, od lipca do września 1918 przewodniczący Czeki przy Wydziale Politycznym Sztabu 4 Armii i zastępca przewodniczącego samarskiej gubernialnej frontowej Czeki. W październiku 1918 w 22 Dywizji Piechoty 4 Armii, w listopadzie-grudniu 1918 komisarz Sztabu 4 Armii, od grudnia 1918 do stycznia 1919 przewodniczący samarskiej gubernialnej Czeki, zastępca komisarza wojskowego 22 Dywizji Piechoty i członek Uralskiego Obwodowego Komitetu Rewolucyjnego, od stycznia 1919 komisarz wojskowy i szef Wydziału Politycznego 22 Dywizji Piechoty 4 Armii. Od lutego 1919 do lutego 1921 główny redaktor gazety „Jainickaja Prawda” w Uralsku, od kwietnia do września 1919 przewodniczący Uralskiego Komitetu Miejskiego RKP(b), w 1919 przewodniczący Uralskiego Miejskiego Komitetu Rewolucyjnego, od czerwca 1919 do lipca 1920 sekretarz uralskiego komitetu gubernialnego RKP(b).
Od lipca do października 1920 komisarz Uralskiej Drużyny Bojowej, w latach 1920-1921 sekretarz odpowiedzialny uralskiego komitetu gubernialnego RKP(b), w marcu 1921 brał udział w likwidacji powstania w Kronsztadzie, od lipca do grudnia 1921 przewodniczący twerskiego gubernialnego Sownarchozu. Od 15 grudnia 1921 do 23 marca 1922 sekretarz odpowiedzialny twerskiego gubernialnego komitetu RKP(b), od marca do października 1922 wojskowy komisarz i szef Wydziału Politycznego 6 Orłowskiej Dywizji Piechoty, w latach 1922-1925 członek KC Komsomołu, od listopada 1922 do grudnia 1923 zastępca szefa wydziału KC Komsomołu. Od grudnia 1923 do kwietnia 1924 sekretarz odpowiedzialny Moskiewskiego Komitetu Komsomołu, w latach 1923-1925 przewodniczył delegacji KC Komsomołu w Komunistycznej Międzynarodówce Młodzieży, od kwietnia 1924 do marca 1926 słuchacz kursów marksizmu-leninizmu przy Akademii Socjalistycznej, 1925 na polecenie władz ZSRR przebywał nielegalnie w Niemczech i Czechosłowacji, aresztowany w Holandii, w 1926 zwolniony. Od lutego 1926 do marca 1927 zastępca kierownika Wydziału Agitacyjno-Propagandowego Komitetu Miejskiego WKP(b) w Leningradzie, od października 1926 do grudnia 1928 redaktor odpowiedzialny pisma „Zwiezda”, jednocześnie od września 1927 do października 1928 redaktor odpowiedzialny gazety „Leningradskaja Prawda”, od stycznia 1929 do maja 1931 zastępca redaktora pisma „Niżnieje Powołże” w Saratowie. Od maja do listopada 1931 kierownik Wydziału Kadr i zastępca dyrektora Wszechzwiązkowego Instytutu Gospodarki Zbożowej w Saratowie, 1932 wykładowca ekonomii politycznej Saratowskiego Instytutu Elektryfikacji Gospodarki Rolnej, profesor.
28 września 1932 aresztowany, 11 października 1932 skazany na rok zesłania do Aktiubińska, 18 lutego 1933 ponownie aresztowany, 19 kwietnia 1933 skazany na 3 lata pozbawienia wolności, w lipcu 1934 zwolniony. Od października 1934 instruktor odpowiedzialny Zjednoczonego Wydawnictwa Państwowego, 23 lutego 1937 aresztowany i 10 listopada 1937 skazany na 15 lat pozbawienia wolności i 5 lat utraty praw, 8 września 1941 Kolegium Wojskowe Sądu Najwyższego ZSRR skazało go na śmierć pod zarzutem przynależności do organizacji antyradzieckiej; wyrok wykonano 3 dni później w czasie masakry w lesie Miedwiediewskim pod Orłem. 19 września 1957 został pośmiertnie zrehabilitowany.

</doc>
<doc id="3593073" url="https://pl.wikipedia.org/wiki?curid=3593073" title="Rak żołądka">
Rak żołądka

Rak żołądka – nowotwór złośliwy wywodzący się z nabłonka błony śluzowej żołądka. U większości taksonów zwierząt nie stwierdza się, by występował często. Jednak jest jednym z najczęściej występujących nowotworów złośliwych u ludzi.
Występowanie.
Nowotwory złośliwe i guzy o właściwościach podobnych do raka żołądka wykryto u przedstawicieli różnych grup taksonomicznych zwierząt występujących w warunkach naturalnych: ssaków (w tym u ludzi), ptaków, ryb, bezżuchwowców (śluzic), owadów (motyli, karaczanów, muchówek, błonkówek), skorupiaków (dziesięcionogów). Stwierdzono ich występowanie także u zwierząt domowych i gospodarskich.
W badaniach laboratoryjnych wykorzystuje się tzw. modele zwierzęce raka żołądka, czyli linie genetycze zwierząt, które są bardziej predysponowane do tego, by rozwinął się u nich rak żołądka, lub organizmy u których sztucznie indukowano rozwój raka. Jako modele takie wykorzystywani są gryzonie (myszy, szczury i suwaki mongolskie) i psy.
Występowanie raka żołądka u zwierząt innych niż człowiek jest słabo zbadane, tym niemniej wydaje się, że występuje on rzadko (w przeciwieństwie do raka żołądka u człowieka): u tych gatunków ssaków, dla których są dostępne bardziej szczegółowe dane, odnotowywano mniej niż 1 przypadek na 100 000 osobników na rok (choć w populacjach narażonych na działanie karcynogenów może być znacznie częstszy). Także u zwierząt domowych i gospodarskich nie jest częsty: dotyczy przede wszystkim psów (0,8 przypadków/100 000/rok), u kotów jest rzadki, i znacznie rzadszy niż u ludzi. U zwierząt o znaczeniu gospodarczym istnieje ograniczona liczba opisów przypadków choroby u koni (0,5 przypadków/100 000/rok), bydła domowego, owiec i świń. Nowotwory trawieńca są bardzo rzadkie i stwierdzono pojedyncze przypadki u bydła i owiec.
Także w porównaniu do innych rodzajów nowotworów nie jest częsty – np. u domowych mięsożernych ssaków stanowi mniej niż 1% wykrywanych wszystkich nowotworów złośliwych.
U ludzi natomiast rak żołądka jest 5 pod względem zapadalności (ok. 1 mln) liczby odnotowywanych corocznie przypadków nowotworem u człowieka. Należy do najczęściej występujących nowotworów złośliwych u ludzi.
Histopatologia.
Rak żołądka może występować w różnych postaciach, jako: gruczolakorak, rak jelitowy lub rozlany, może tworzyć przerzuty.
Rak żołądka u ssaków domowych i gospodarskich jest klasyfikowany jak u ludzi, według klasyfikacji WHO, choć niektórzy proponują pewne modyfikacje tego systemu. Rzadko klasyfikuje się nowotwór według klasyfikacji Lauréna. Zwykle dominującym podtypem histopatologicznym jest gruczolakorak, jednak u koni jest to rak płaskonabłonkowy. U kotów najczęstszym złośliwym nowotworem nabłonkowym jest gruczolakorak i rak niezróżnicowany.
Etiologia.
Etiologia występowania raka żołądka u zwierząt jest bardzo mało poznana. Prawdopodobnie występują inne czynniki ryzyka niż te u ludzi. Rola zakażenia "Helicobacter pylori" i ekspozycji na nitrozoaminy, które są jedną z głównych przyczyn rozwoju raka żołądka u ludzi, nie została dostatecznie zbadana. Przypuszczalnie długotrwała podaż nitrozoamin ma związek przyczynowy z chorobą u psów, a przewlekłe zapalenie żołądka i zapalenie "Helicobacter pylori" ma związek z chorobą u kotów.
Zanieczyszczenie środowiska karcynogenami, takimi jak rakotwórcze węglowodory, może zwiększać częstość występowania raka żołądka u zwierząt w warunkach naturalnych. W populacji bieług, zasiedlających estuarium Rzeki Świętego Wawrzyńca zanieczyszczone przez wielopierścieniowe węglowodory aromatyczne (PAH), roczny wskaźnik występowania raka żołądka był nawet wyższy niż dla globalnej populacji ludzkiej, i stanowił 11% wszystkich nowotworów (u pozostałych waleni &lt;3%).
Czynnikiem sprzyjającym rozwojowi raka żołądka mogą być infekcje wirusowe i predyspozycje genetyczne.
Rozpoznanie.
W większości przypadków rozpoznanie stawia się na podstawie badań histopatologicznych.
W przypadku ssaków objawy raka żołądka są niespecyficzne, zbliżone do objawów raka przełyku (przewlekłe wymioty, prowadzące do spadku masy ciała i wyniszczenia organizmu, wodobrzusze, krwawienie lub ciemny, smolisty stolec). Rozpoznanie w większości przypadków jest stawiane w bardzo zaawansowanym stadium. W diagnostyce wykorzystuje się kontrastowe badanie radiologiczne, ultrasonografię i rzadko badanie endoskopowe. Ostateczne rozpoznanie stawia się na podstawie biopsji i badania histopatologicznego.
Leczenie.
Leczenie zwierząt prowadzi się zależnie od rodzaju rozpoznanego raka. Podstawową metodą leczenia jest chirurgiczna resekcja żołądka i odtworzenie ciągłości przewodu pokarmowego. Zwykle wykonuje się całkowite wycięcie żołądka lub wycięcie dystalnej części żołądka analogicznie do operacji Billroth I, także gastrojejunostomię (Billroth II). W przypadku domowych ssaków drapieżnych bywa stosowana chemioterapia (doksorubicyną, cisplatyną, 5-florouracylem), ewentualnie radioterapia. Rokowania w przypadku choroby u zwierząt są niekorzystne, zwłaszcza w przypadku gruczolakoraków, cechujących się dużą częstością występowania przerzutów.

</doc>
<doc id="3593075" url="https://pl.wikipedia.org/wiki?curid=3593075" title="Kolegium Wojskowe Sądu Najwyższego ZSRR">
Kolegium Wojskowe Sądu Najwyższego ZSRR

Kolegium Wojskowe Sądu Najwyższego ZSRR (ros. Военная коллегия Верховного Суда СССР) – związkowy organ Sądu Najwyższego ZSRR, rozpatrujący sprawy o szczególnym znaczeniu w stosunku do wyższych oficerów (dowódców korpusu i powyżej) armii i marynarki, a także oskarżonych obywateli ZSRR i cudzoziemców oskarżanych o zdradę i działalność kontrrewolucyjną, zwłaszcza w okresie wielkiego terroru w ZSRR.
Zgodnie z ustawą o ustroju sądownictwa ZSRR z 1938 Sąd Najwyższy ZSRR został zdefiniowany jako najwyższy organ sądowy państwa i działał w ramach: a) Kolegium Sądowego do spraw Karnych; b) Kolegium Sądowego do spraw Cywilnych; c) Kolegium Wojskowego; g) Kolegium Kolejowego; d) Kolegium Transportu Wodnego.
Kolegium kontrolowało również pracę sądów wojskowych. Od 1926 do 1948 niezmiennym szefem Kolegium Wojskowego był wojenny audytor wojskowy (ros. ), później generał pułkownik sprawiedliwości Wasilij Ulrich. Kolegium urzędowało w Moskwie, w domu nr 23 przy ulicy Nikolskiej (od 1935 – ulica 25 października).
W okresie wielkiego terroru w ZSRR – od 1 października 1936 do 30 września 1938 Kolegium skazało na najwyższy wymiar kary – śmierć przez rozstrzelanie 38 955 ludzi, na karę pozbawienia wolności – 5643 ludzi w 60 miastach ZSRR. Przed Kolegium toczył się w 1945 proces szesnastu.

</doc>
<doc id="3593076" url="https://pl.wikipedia.org/wiki?curid=3593076" title="Alatage Mountain 026">
Alatage Mountain 026

Altage Mountain 026 (AM 026) – meteoryt kamienny należący do chondrytów oliwinowo-hiperstenowych L 5, znaleziony 1 maja 2013 roku w regionie autonomicznym Sinciang w Chinach. Meteoryt Altage Mountain 026 to okaz o masie 33,3 g i jest jednym czterdziestu dwóch meteorytów znalezionych na pustyni Gobi w czasie ekspedycji zorganizowanej między 30 kwietnia a 1 maja. 

</doc>
<doc id="3593077" url="https://pl.wikipedia.org/wiki?curid=3593077" title="Hervé Fabre-Aubrespy">
Hervé Fabre-Aubrespy

Hervé Fabre-Aubrespy (ur. 20 lipca 1956 w Lyonie) – francuski polityk i urzędnik państwowy, poseł do Parlamentu Europejskiego IV kadencji, mer Cabriès.
Życiorys.
Absolwent École polytechnique i École nationale d’administration. Od 1983 zatrudniony w Radzie Stanu, uzyskał rangę urzędniczą "conseiller d'État".
Był działaczem Zgromadzenia na rzecz Republiki, od 1986 do 1988 pracował w gabinecie politycznym ministra Charles'a Pasqua. W 1994 uzyskał mandat eurodeputowanego IV kadencji z ramienia Ruchu dla Francji, który zorganizował Philippe de Villiers. W PE zasiadał do 1999, m.in. jako wiceprzewodniczący Grupy Niezależnych na rzecz Europy Narodów.
W 1995 został radnym Cabriès, od 2001 do 2008 zajmował stanowisko mera tej miejscowości, następnie ponownie objął mandat radnego. W latach 2008–2012 pracował w gabinecie politycznym premiera François Fillona. Został w międzyczasie działaczem Unii na rzecz Ruchu Ludowego, a w 2010 wszedł w skład władz krajowych tego ugrupowania. W 2014 ponownie wybrany na urząd mera Cabriès, pełnił tę funkcję do 2020. W 2021 uzyskał mandat radnego regionu PACA.

</doc>
<doc id="3593078" url="https://pl.wikipedia.org/wiki?curid=3593078" title="Leonid Piatakow">
Leonid Piatakow

Leonid Leonidowicz Piatakow (ros. Леони́д Леони́дович Пятако́в, ur. 4 października 1888 w guberni kijowskiej, zm. 7 stycznia 1918 w Kijowie) – bolszewik, rewolucjonista.
Życiorys.
Brat Jurija Piatakowa, w 1904 ukończył kijowską szkołę realną, a w 1908 Kijowski Instytut Politechniczny, w latach 1914-1917 służył w rosyjskiej armii. Od 1915 aktywista SDPRR(b), w 1917 członek Komitetu Wykonawczego Rady Kijowskiej i przewodniczący Organizacji Wojskowej przy Kijowskim Komitecie SDPRR(b), od 19 sierpnia 1917 członek Kijowskiego Komitetu SDPRR(b). Od 9 do 10 listopada 1917 przewodniczący Kijowskiego Komitetu Wojskowo-Rewolucyjnego, 10 listopada 1917 aresztowany, 4 dni później ponownie aresztowany, od 14 listopada do 12 grudnia 1917 ponownie był przewodniczącym Kijowskiego Komitetu Wojskowo-Rewolucyjnego. Od 5 grudnia 1917 zastępca członka Głównego Komitetu SDPRR(b)/Socjaldemokracji Ukrainy, od grudnia 1917 członek Głównego Komitetu Socjaldemokracji Ukrainy i członek Wszechukraińskiego Centralnego Komitetu Wykonawczego (CIK), 12 grudnia 1917 ponownie aresztowany. 7 stycznia 1918 został zabity w Kijowie przez Kozaków.

</doc>
<doc id="3593080" url="https://pl.wikipedia.org/wiki?curid=3593080" title="OGAE Video Contest">
OGAE Video Contest



</doc>
<doc id="3593086" url="https://pl.wikipedia.org/wiki?curid=3593086" title="Z medalionem">
Z medalionem

Z medalionem – seria książkowa ukazująca się w latach 70., 80. i 90. XX wieku nakładem Wydawnictwa Śląsk w Katowicach.

</doc>
<doc id="3593104" url="https://pl.wikipedia.org/wiki?curid=3593104" title="Philippe Armand Martin">
Philippe Armand Martin

Philippe Armand Martin (ur. 28 kwietnia 1949 w Cumières) – francuski polityk i samorządowiec, poseł do Parlamentu Europejskiego IV kadencji, długoletni deputowany do Zgromadzenia Narodowego.
Życiorys.
Zawodowo związany z branżą winiarską, został prezesem grupy producenckiej. Od 1977 związany z samorządem lokalnym, kiedy to został radnym w Cumières. W latach 1989–2008 pełnił funkcję mera tej miejscowości, następnie objął obowiązki zastępcy burmistrza. Został także wiceprzewodniczącym związku komunalnego CCEPC w departamencie Marna.
W 1993 po raz pierwszy został wybrany na posła do Zgromadzenia Narodowego jako kandydat niezależny. Po unieważnieniu wyborów w tym samym roku ponownie zwyciężył w wyborach uzupełniających. W 1994 uzyskał mandat eurodeputowanego IV kadencji z ramienia Ruchu dla Francji, który zorganizował Philippe de Villiers. W PE zasiadał do 1999, dołączając w trakcie kadencji do Zgromadzenia na rzecz Republiki, a następnie do Unii na rzecz Ruchu Ludowego. W 1997, 2002, 2007 i 2012 z powodzeniem ubiegał się o poselską reelekcję na kolejne kadencje niższej izby francuskiego parlamentu.

</doc>
<doc id="3593105" url="https://pl.wikipedia.org/wiki?curid=3593105" title="Jacek Góralski">
Jacek Góralski

 (ur. 21 września 1992 w Bydgoszczy) – polski piłkarz występujący na pozycji pomocnika w niemieckim klubie VfL Bochum oraz w reprezentacji Polski.
Kariera klubowa.
Wychowanek Zawiszy Bydgoszcz, grał także w III-ligowej Victorii Koronowo i w IV-ligowych Błękitnych Gąbin. Od września 2011 do czerwca 2015 był zawodnikiem I-ligowej Wisły Płock. Na początku lipca 2015 związał się czteroletnim kontraktem z Jagiellonią Białystok obowiązującym do 30 czerwca 2019. Swój debiut w Ekstraklasie w żółto-czerwonych barwach zaliczył 19 lipca 2015 w przegranym 3:2 wyjazdowym spotkaniu przeciwko Koronie Kielce.
1 sierpnia 2017 podpisał trzyletni kontrakt z mistrzem Bułgarii Łudogorcem Razgrad. W styczniu 2020 roku podpisał umowę z kazachskim Kajratem Ałmaty. 7 marca zadebiutował w wygranym 2:1 meczu z FK Taraz. Na boisku spędził pełne 90 minut. 3 listopada 2020 roku po pokonaniu 3:1 Ordabasy został mistrzem Kazachstanu.
Kariera reprezentacyjna.
W reprezentacji Polski zadebiutował w towarzyskim meczu ze Słowenią, rozegranym 14 listopada 2016. 4 czerwca 2018 został powołany przez selekcjonera Adama Nawałkę na Mistrzostwa Świata 2018 w Rosji. Pierwszą bramkę w reprezentacji zdobył 19 listopada 2019 w meczu ze Słowenią.

</doc>
<doc id="3593106" url="https://pl.wikipedia.org/wiki?curid=3593106" title="Andriej Iwanow (polityk)">
Andriej Iwanow (polityk)

Andriej Wasiljewicz Iwanow (ros. Андрей Васильевич Иванов, ur. we wsi Kukszewo w guberni kostromskiej, zm. 10 czerwca 1927 w Moskwie) – rosyjski rewolucjonista, działacz komunistyczny, radziecki polityk i działacz partyjny.
Życiorys.
Od 1906 działał w SDPRR, kilkakrotnie aresztowany, w marcu 1917 członek Kijowskiego Komitetu SDPRR(b) i zastępca przewodniczącego Rady Kijowskiej, od 11 listopada do 12 grudnia 1917 i ponownie od 28 stycznia 1918 członek Kijowskiego Komitetu Wojskowo-Rewolucyjnego. W marcu-kwietniu 1918 członek Prezydium CIK Ukraińskiej Republiki Ludowej, ludowy komisarz spraw wewnętrznych URL, w lipcu-sierpniu 1918 przewodniczący Komitetu Obrony Kijowa, od 19 grudnia 1919 członek Kijowskiego Gubernialnego Komitetu Rewolucyjnego. Do stycznia 1920 i ponownie od kwietnia 1920 przewodniczący Komitetu Wykonawczego Kijowskiego Gubernialnego Komitetu Rewolucyjnego, od stycznia do kwietnia 1920 przewodniczący Komitetu Wykonawczego Kijowskiej Rady Gubernialnej, od kwietnia 1920 przewodniczący Komitetu Wykonawczego Kijowskiej Rady Miejskiej, między listopadem a grudniem 1920 przewodniczący Komitetu Wykonawczego Charkowskiej Rady Gubernialnej. Od 2 listopada 1920 do śmierci członek KC KP(b)U, 1921-1922 sekretarz Prezydium Wszechukraińskiego CIK, od 15 grudnia 1921 do 23 maja 1922 członek Biura Politycznego KC KP(b)U, od 23 maja do 17 października 1922 zastępca członka, a do 17 października 1922 do 4 kwietnia 1923 ponownie członek Biura Politycznego KC KP(b)U i jednocześnie członek Biura Organizacyjnego KC KP(b)U. Od 17 października 1922 do 1923 kierownik Wydziału Organizacyjno-Instruktorskiego KC KP(b)U, w latach 1923-1925 przewodniczący Komitetu Wykonawczego Odeskiej Rady Gubernialnej, od 31 maja 1924 do 18 grudnia 1925 zastępca członka KC RKP(b). Od 21 maja 1925 do śmierci sekretarz Rady Związku CIK ZSRR, w latach 1925-1927 członek Prezydium CIK ZSRR i zastępca dyrektora Instytutu Budownictwa Radzieckiego.

</doc>
<doc id="3593109" url="https://pl.wikipedia.org/wiki?curid=3593109" title="Walduś Kiepski">
Walduś Kiepski



</doc>
<doc id="3593117" url="https://pl.wikipedia.org/wiki?curid=3593117" title="Anne-Christine Poisson">
Anne-Christine Poisson

Anne-Christine Poisson (ur. 29 grudnia 1955 w Étampes) – francuska polityk i działaczka związkowa, posłanka do Parlamentu Europejskiego IV kadencji.
Życiorys.
Kształciła się w szkole rolniczej, studiowała także matematykę, fizykę i chemię. Zawodowo związana z rolnictwem i organizacjami związkowymi rolników. Weszła w skład biura krajowego Coordination rurale, objęła także funkcję wiceprzewodniczącej tego związku z departamencie Essonne.
W 1994 uzyskała mandat eurodeputowanej IV kadencji z ramienia Ruchu dla Francji, który zorganizował Philippe de Villiers. W PE zasiadała do 1999. W 1996 dołączyła do Zgromadzenia na rzecz Republiki. Od tegoż roku do 2002 była zastępczynią mera Méréville. Politycznie później związana z eurosceptyczną partią Powstań Francjo.

</doc>
<doc id="3593119" url="https://pl.wikipedia.org/wiki?curid=3593119" title="Unión Magdalena Santa Marta">
Unión Magdalena Santa Marta



</doc>
<doc id="3593121" url="https://pl.wikipedia.org/wiki?curid=3593121" title="Nacional Quito">
Nacional Quito



</doc>
<doc id="3593122" url="https://pl.wikipedia.org/wiki?curid=3593122" title="Deportivo Táchira San Cristóbal">
Deportivo Táchira San Cristóbal



</doc>
<doc id="3593128" url="https://pl.wikipedia.org/wiki?curid=3593128" title="Order Zasługi Wojskowej (Hesja)">
Order Zasługi Wojskowej (Hesja)

Order Zasługi Wojskowej (niem. "Militär-Verdienstorden", wcześniej z fr. "Ordre pour la vertu militaire") – najwyższe odznaczenie wojskowe landgrafostwa, a później elektoratu Hesji-Kassel. Ustanowiony 25 lutego 1769 przez landgrafa Fryderyka II Heskiego.
Order, wzorowany na pruskim "Pour le Mérite", był nadawany w jednej klasie, w czasie wojny oficerom armii heskiej oraz armii państw sprzymierzonych za czyny męstwa i wybitnego dowodzenia na polu bitwy, a także w czasie pokoju za zasługi wojskowe. Podczas pokoju order mógł otrzymać oficer od majora wzwyż. W 1820 roku zmieniono francuską nazwę orderu na niemiecką.
Order został przejęty w 1866 roku, po aneksji Hesji-Kassel przez Królestwo Prus i nie nadawany po 1867.
Insygnia.
Oznaką orderu był złoty krzyż maltański pokryty różową emalią. Na bocznych i dolnym ramieniu awersu umieszczono łac. dewizę orderu: VIR : TV : TI ("męstwu"). Na górnym raminiu znajdował się monogram panującego: FL lub WK. Między ramionami znajdowały się złote lwy. Krzyż wieńczyła korona, pierwotnie landgrafa, zaś od 1803 roku elektorska. Oznaka była noszona na szyi na jasnoniebieskiej wstążce ze srebrnymi paskami po bokach.

</doc>
<doc id="3593133" url="https://pl.wikipedia.org/wiki?curid=3593133" title="Uelde Syllasje">
Uelde Syllasje

Uelde Syllasje (gyyz; ዎልደስላሴ, co znaczy "Syn Trójcy Świętej") (ur. 1745 - zm. 28 maja 1816) – ras Etiopii. Najbardziej wpływowy polityk etiopski na początku XIX wieku. Stał się władcą Tigraj, Hamasien i Mareb Melasz po wielu latach walk. Zarządca prowincji Inderta. Następnie rządził Etiopią jako regent.
Rodzina.
Uelde Syllasje pochodził z możnowładztwa zamieszkującego miasto Antalo (dzisiejsze Hintalo) w Indercie. Był synem dedżazmacza Kefli Ijesusa, zarządcy prowincji Inderta, oraz jego żony uejzero Ualatty Sejun. Braćmi Uelde byli dedżazmacze Bilaten-Geta Mennase i Debabba. Uelde Syllasje był prapradziadkiem przyszłego cesarza zjednoczonej Etiopii - Jana IV Kassy. Żonami Syllasje były kolejno; Myntyuab - zmarła na prawdziwą ospę w 1812, oraz Sahin - córka cesarza Tekle Gijorgisa I.
Tło polityczne.
Rządy Uelde Syllasje przypadły w okresie rozbicia dzielnicowego Etiopii, zwanego zemene mesafynt, czyli "epoki książąt", trwającej od 1769 do 1853, kiedy to realną władzę jako regenci sprawowali ambitni możnowładcy, najczęściej noszący tytuł rasa. Cesarze byli marionetkowi i wypełniali wolę swoich zwierzchników. Wielu możnowładców zaczęło korzystać z usług uczonych duchownych, którzy w oparciu o święte księgi, starali się uzasadnić ich prawo do władzy poprzez odpowiednie interpretacje tych ksiąg.
Walka o władzę nad Indertą.
Brytyjski podróżnik Nathaniel Pearce opisał walkę podczas której Uelde Syllasje miał własnoręcznie zabić nasłanych na niego, dwóch wysłanników rasa Mikaela Syula. Ras Mikael był pod wrażeniem tego odważnego czynu i chciał zawrzeć pokój z Syllasje, jednak ten pamiętając, że ras zabił swojego własnego ojca, nie ufał mu i wolał udać się na wygnanie u plemienia Uello Oromo, a następnie w Godżamie, aż do śmierci rasa Mikaela. Uelde Gabriel, wnuk Mikaela Syula próbował pokonać Uelde Syllasje, gdy przybył do miesta Uegera, ale według Pearce'a po dwudziestu dniach nieudanego oblężenia, Gabriel zawarł z nim pokój i ogłosił go balgaddą, czyli zarządcą regionów gdzie wydobywano sól. W 1779 po detronizacji Salomona II, brat zmarłego cesarza Tekle Hajmanota II - Tekle Gijorgis I objął tron cesarski przy poparciu Uelde Syllasje, oraz Kyffu Adjama z prowincji Damot. Nowy cesarz próbował rządzić samodzielnie, jednak nie miał posłuchu wśród poddanych. Przy próbie nałożenia podatków na prowincję Begiemdyr, otrzymał odpowiedź: Po pierwszej abdykacji Tekle Gijorgisa (później rządził jeszcze kilkukrotnie), spowodowanej brakiem jakiegokolwiek autorytetu, chaos w państwie powiększał się, co w następnych latach dało szansę Uelde Syllasje na wybicie się w hierarchii możnowładczej. Po śmierci Uelde Gabriela w bitwie stoczonej przeciwko ówczesnemu regentowi cesarstwa etiopskiego - Aligazowi z Jedżu, Uelde Syllasje zwrócił się do cesarza Tekle Gijorgisa I o uznanie go zarządcą regionu Inderta, jednak cesarz wybrał na to miejsce innego możnowładcę - rasa Gebre Meskela. Na wieść o tym Uelde Syllasje szybko wymaszerował na czele niewielkiej armii przeciwko Meskelowi, którego pokonał, a następnie zajął jego obóz i uczynił go swoim jeńcem. Następnie Syllasje wyruszył prosto na stolicę państwa - Gonder, gdzie w 1790 cesarz Tekle Gijorgis, oraz uzurpator Tekle Hajmanot z Gonderu nadali mu tytuł rasa i bitueddena Cesarstwa Etiopii.
Walka o władzę nad Etiopią.
Uelde Syllasje po objęciu władzy nad Indertą, ustanowił swoją siedzibę w Chalacot, jednak pozostawił stolicę w Antalo. Zbudował cztery pałace w Chelekot, Antalo, Felegdaro i Mekele, miastach Inderty. Dwudziestego czwartego marca 1799 został oficjalnie zatwierdzony na stanowisku zarządcy prowincji Tigraj. Uzyskał też tytuł keniazmacza. Odegrał ważną rolę polityczną w rozgrywkach o cesarski tron. W 1799 i 1800 udzielił schronienia Tekle Gijorgisowi I. Objął władzę nad większością dzisiejszej Erytrei. Chociaż na początku Uelde Syllasje współpracował z rasem Aligazem, gdy ten się umocnił jako regent cesarstwa, to jednak zakwestionował jego urząd i postanowił włączyć się w walkę o regencję, jeszcze przed jego śmiercią w 1803 roku. W ostatnich latach życia Aligaza, urząd regenta przejął jego bratanek - Gugsa z Begiemdyru. W 1805 rozprawił się on z konkurentem z Semien, Gebrie, przy użyciu sześćdziesięciotysięcznej armii i dwudziestotysięcznej jazdy. Ostatnią przeszkodą dla Gugsy był Syllasje. Na początku XIX wieku miał miejsce szereg kampanii militarnych pomiędzy Gugsą, a Uelde Syllasje. Walka toczyła się o kontrolę nad marionetkowym cesarzem Yguale Tsyjonem i o faktyczne panowanie nad Etiopią. Syllasje wyszedł zwycięsko ze starcia i objął faktyczne rządy nad krajem jako enderas, czyli regent co trwało aż do jego śmierci. Warto jednak zaznaczyć, że militarnie nigdy nie okupował samego Gonderu.
Polityka wewnętrzna.
Uelde Syllasje jako konserwatywny chrześcijanin, bardzo ceniący monarchiczne tradycje Etiopii, nienawidził możnowładców z dopiero od niedawna chrześcijańskiej dynastii Sjeru Guangul, której przedstawicielami byli między innymi Aligaz i Gugsa. Syllasje najechał ich terytoria, skutecznie podbijając Azebo i Raja Oromo, oraz przejmując kontrolę nad wszystkimi ważnymi przejściami prowadzącymi z prowincji Lasta do Tigraj. Następnie zwrócił swoją uwagę na wybrzeże Morza Czarwonego i powoli, ale skutecznie narzucał swoje zwierzchnictwo nad muzułmańskimi wodzami, tak aby kontrolować i opodatkowywać ich handel w głębi lądu. Uzyskanych w ten sposób przychodów użył do wyszkolenia i zreformowania swojej armii. Uelde Syllasje prowadził wojny osobiście. Podlegały mu również bezpośrednio wszelkie sprawy związane z przestępstwami, buntami, sporami personalnymi, oraz spadkami. Dzięki staraniom Syllasje, Etiopia otrzymała z Egiptu pierwszego abunę, czyli przywódcę Kościoła Etiopskiego, od czasów śmierci abuny Josaba w 1804. Nowy abuna - Kuerellos III sprawował swój urząd od 1816 do 1828, a jego rezydencja znajdowała się w Antalo. W 1813 Uelde Syllasje przyjął u siebie byłego cesarza Beyde Marjama II.
Polityka zagraniczna.
Według Paula Henze, autora książki "Layers of Time, A History of Ethiopia", Uelde Syllasje był pierwszym etiopskim władcą, który na szerszą skalę nawiązał bliskie kontakty z Europejczykami. Ugościł trzech brytyjskich dyplomatów: George'a Annesleya, Wicehrabiego Valentia, jego sekretarza Henry'ego Salta, oraz wspomnianego już Nathaniela Pearce'a. Wizyta Salta zaowocowała podpisaniem traktatu o przyjaźni pomiędzy Etiopią, a Wielką Brytanią w 1805 roku. Henry Salt zaproponował ponadto zainicjowanie handlu pomiędzy państwami. Syllasje szybko dostrzegł korzyści, jakie mógłby pozyskać ze stosunków z Brytyjczykami i obiecał zachęcać do takiego handlu całą mocą swojego autorytetu. Salt powiedział z "wielką szczerością", że jednak jego kraj: Uelde Syllasje podniósł także kwestię głównej przeszkody przed którą stanęli Etiopczycy, czyli kontrola Egipcjan Muhammada Alego nad portem Massaua i przynależał do osmańskiej Turcji.
Śmierć.
Nathaniel Pearce przebywał u rasa Uelde Syllasje od 1808 do jego śmierci w 1816. Odnotował, że w 1809 miał sześćdziesiąt cztery lata, i z tego źródła znany jest jego wiek. Władca zmarł z przyczyn naturalnych w swojej rezydencji w Antalo w wieku siedemdziesięciu jeden lat. Po śmierci nastąpiła powszechna żałoba wśród poddanych rasa. Jego następcą na stanowisku zarządcy prowincji Tigraj został Sabagadis, a na stanowisku regenta Gugsa.
Opis rasa Uelde Syllasje.
Henry Salt opisał Uelde Syllasje tymi słowami: Inny brytyjski podróżnik, Mansfield Parkyns, przebywający w Etiopii w latach 1843 - 1846, czyli długo po śmierci Syllasje tak go opisał: Z kolei John J. Halls, w swojej książce "Life and Correspondence of Henry Salt" ("Życie i korespondencje Henry'ego Salta") zachował pełny opis rasa Uelde Syllasje: Nathaniel Pearce odnotował również, że władca był zapalonym szachistą, i mógłby grać w szachy od rana do wieczora.

</doc>
<doc id="3593138" url="https://pl.wikipedia.org/wiki?curid=3593138" title="Abdullo Rahimbojew">
Abdullo Rahimbojew

Abdullo Rahimbojew (ros. Абдулло́ Рахимба́ев, ur. 1 czerwca 1896 w Chodżencie, zm. 7 maja 1938) – tadżycki i radziecki polityk i działacz partyjny.
Życiorys.
W 1917 ukończył seminarium nauczycielskie w Taszkencie, w 1917 członek i jeden z kierowników chodżenckiej organizacji "Szuroi Islomija", również od 1917 sekretarz Chodżenckiej Rady Robotników Muzułmańskich, od stycznia 1919 członek RKP(b). W 1919 sekretarz komitetu wykonawczego rady powiatowej w Dżyzaku w obwodzie fergańskim, przewodniczący komitetu wykonawczego rady powiatowej i rady miejskiej w Chodżencie, był również przewodniczącym Komitetu Obwodowego Komunistycznej Partii (bolszewików) Turkiestanu w Samarkandzie. Od sierpnia 1920 do maja 1921 przewodniczący CIK Turkiestańskiej ASRR, od 1921 członek Turkiestańskiego Biura KC RKP(b) i Turkiestańskiej Komisji KC RKP(b) i Rady Komisarzy Ludowych RFSRR, od marca 1921 członek Kolegium Ludowego Komisariatu ds. Narodowości RFSRR, od czerwca do października 1922 ponownie przewodniczący CIK TASRR. Od 2 kwietnia 1922 do 17 kwietnia 1923 zastępca członka KC RKP(b), od maja 1922 do września 1926 członek Rady Wojskowo-Rewolucyjnej Frontu Turkiestańskiego, od 25 kwietnia 1923 do 23 maja 1924 członek Centralnej Komisji Kontrolnej RKP(b), od 23 lipca do listopada 1923 sekretarz odpowiedzialny KC RKP(b) Buchary. Od listopada 1923 do 1924 sekretarz KC KP(b)T, od 31 maja 1924 do 18 grudnia 1925 ponownie zastępca członka KC RKP(b), w latach 1924-1926 członek Środkowoazjatyckiego Biura KC RKP(b)/WKP(b), od stycznia 1928 do maja 1929 przewodniczący Zarządu Centralnego Wydawnictwa Narodów ZSRR. Od czerwca 1929 do grudnia 1933 przewodniczący Komitetu Radzieckich Mniejszości Narodowych Ludowego Komisariatu Oświaty RFSRR, od 27 grudnia 1933 do września 1937 przewodniczący Rady Komisarzy Ludowych Tadżyckiej SRR, jednocześnie od 4 stycznia 1934 do 7 września 1937 przewodniczący CIK ZSRR. Odznaczony Orderem Lenina (20 grudnia 1935) i Orderem Czerwonego Sztandaru Chorezmijskiej LRR.
7 września 1937 aresztowany, następnie skazany na śmierć i rozstrzelany. Pośmiertnie zrehabilitowany.

</doc>
<doc id="3593141" url="https://pl.wikipedia.org/wiki?curid=3593141" title="Jean-Pierre Cot">
Jean-Pierre Cot

Jean-Pierre Cot (ur. 23 października 1937 w Chêne-Bougeries koło Genewy) – francuski polityk, prawnik i nauczyciel akademicki, parlamentarzysta krajowy, minister delegowany, poseł do Parlamentu Europejskiego kilku kadencji, sędzia Międzynarodowego Trybunału Prawa Morza.
Życiorys.
Uzyskał licencjat z prawa i doktorat z prawa publicznego na Uniwersytecie Paryskim. Pracował przez kilka lat jako wykładowca na Université d'Amiens. Od 1969 do 1998 był profesorem prawa publicznego i międzynarodowego na Université de Paris I, w 1999 został profesorem emerytowanym na tej uczelni, a także wykładowcą na Université Libre de Bruxelles. Uzyskał uprawnienia radcy prawnego i adwokata, występował m.in. w postępowaniach przez Międzynarodowym Trybunałem Sprawiedliwości. Powoływany w skład trybunałów arbitrażowych. Od 1983 do 1984 był członkiem zarządu UNESCO.
Politycznie związany z Partią Socjalistyczną. W latach 1971–1995 pełnił funkcję mera Coise-Saint-Jean-Pied-Gauthier, od 1973 do 1985 był radnym departamentu Sabaudia. W latach 1973–1981 był deputowanym do Zgromadzenia Narodowego kilku kadencji. Od 1981 do 1982 zajmował stanowisko ministra delegowanego ds. kooperacji i rozwoju w rządzie, którym kierował Pierre Mauroy.
Od 1978 do 1979 po raz pierwszy był europosłem delegowanym przez krajowy parlament. Ponownie w PE zasiadał przez trzy kadencje w latach 1984–1999. Pełnił m.in. funkcje przewodniczącego grupy socjalistycznej (1993–1994), przewodniczącego Komisji Budżetowej (1984–1989) i wiceprzewodniczącego PE IV kadencji (1997–1999).
W 2002 powołany w skład Międzynarodowego Trybunału Prawa Morza, reelekcję uzyskał w 2011. Od 2008 do 2011 był przewodniczącym jednej z izb trybunału.

</doc>
<doc id="3593144" url="https://pl.wikipedia.org/wiki?curid=3593144" title="Abdułło Rachimbajew">
Abdułło Rachimbajew



</doc>
<doc id="3593149" url="https://pl.wikipedia.org/wiki?curid=3593149" title="Piotr Petrowski">
Piotr Petrowski



</doc>
<doc id="3593156" url="https://pl.wikipedia.org/wiki?curid=3593156" title="Bektosh Rahimov">
Bektosh Rahimov

Bektosh Rahimov (ros. Бекташ Рахимов, ur. 1924 w Taszkencie, zm. 2009 tamże) – radziecki i uzbecki polityk, działacz partyjny i ekonomista, Bohater Pracy Socjalistycznej (1973).
Życiorys.
Pracował jako nauczyciel w szkole podstawowej, w lutym 1942 powołany do Armii Czerwonej, uczestnik II wojny światowej, od 1944 był członkiem WKP(b). Od 1945 kierownik szkoły podstawowej, inspektor rejonowego oddziału edukacji narodowej, 1948–1950 zastępca przewodniczącego i przewodniczący rejonowego komitetu wykonawczego w obwód samarkandzki, 1950–1952 słuchacz Szkoły Partyjnej przy KC Komunistycznej Partii (bolszewików) Uzbekistanu. Od 1952 wykładowca i sekretarz komitetu partyjnego Wyższej Szkoły Partyjnej przy KC KP(b)U/KPU, 1953 eksternistycznie ukończył Taszkiencki Uniwersytet Państwowy, po czym został kandydatem nauk ekonomicznych i organizatorem odpowiedzialnym KC KPU, później I sekretarzem kolejno dwóch rejonowych komitetów partyjnych w obwodzie samarkandzkim. Od lutego 1963 do 12 lutego 1968 I sekretarz Komitetu Obwodowego KPU w Chorezmie, od lutego 1968 do grudnia 1974 I sekretarz Komitetu Obwodowego KPU w Andiżanie, od 27 listopada 1974 do 23 lutego 1982 I sekretarz Komitetu Obwodowego KPU w Samarkandzie, od 5 marca 1976 do 25 lutego 1986 zastępca członka KC KPZR. Od lutego 1982 do 1986 zastępca przewodniczącego Rady Ministrów Uzbeckiej SRR, następnie na emeryturze. 1966–1984 deputowany do Rady Najwyższej ZSRR od 7 do 10 kadencji.
14 listopada 1988 pozbawiony tytułu Bohatera Pracy Socjalistycznej i odznaczeń. 5 grudnia 1988 aresztowany, w sierpniu 1989 zwolniony. 16 lipca dekretem Prezydenta ZSRR Michaiła Gorbaczowa odwołano uchwałę Prezydium Rady Najwyższej ZSRR z 14 listopada 1988 o pozbawieniu go odznaczeń jako nieuzasadnioną.
Odznaczenia.
I medale.

</doc>
<doc id="3593161" url="https://pl.wikipedia.org/wiki?curid=3593161" title="Bektasz Rachimow">
Bektasz Rachimow



</doc>
<doc id="3593163" url="https://pl.wikipedia.org/wiki?curid=3593163" title="Linia Aǔtazawodskaja">
Linia Aǔtazawodskaja



</doc>
<doc id="3593176" url="https://pl.wikipedia.org/wiki?curid=3593176" title="Let's Encrypt">
Let's Encrypt



</doc>
<doc id="3593180" url="https://pl.wikipedia.org/wiki?curid=3593180" title="Płoszczad' Riewolucyi">
Płoszczad' Riewolucyi



</doc>
<doc id="3593189" url="https://pl.wikipedia.org/wiki?curid=3593189" title="Alfred Kienitz">
Alfred Kienitz

Alfred Kienitz (ur. 1924, zm. 26 listopada 2015) – polski ekonomista, specjalista w zakresie polskich portów morskich.
Był absolwentem Wyższej Szkoły Handlu Morskiego w Sopocie oraz Akademii Handlowej w Poznaniu, współtwórcą i wieloletnim pracownikiem Zakładu Portów Instytutu Morskiego w Gdańsku. Zmarł 26 listopada 2015 roku i został pochowany na cmentarzu komunalnym w Sopocie.

</doc>
<doc id="3593192" url="https://pl.wikipedia.org/wiki?curid=3593192" title="Krzysztof Środa">
Krzysztof Środa

Krzysztof Środa (ur. 1959) – polski pisarz, tłumacz i historyk filozofii.
Życiorys.
Publikował w „Przeglądzie Filozoficznym”, „Przeglądzie Filozoficzno-Literackim” i „Toposie”. Tłumaczył książki z zakresu filozofii (m.in. Aldous Huxley – "Filozofia wieczysta") oraz z zakresu giełdy i papierów wartościowych (m.in. Nick Leeson – "Łajdak na giełdzie").
Laureat Nagrody Literackiej Gdynia 2007 w kategorii eseistyka za książkę "Projekt handlu kabardyńskimi końmi""." Nominowany do Nagrody Literackiej Gdynia 2013 w kategorii eseistyka za książkę "Podróże do Armenii i innych krajów z uwzględnieniem najbardziej interesujących obserwacji przyrodniczych" oraz do Nagrody Literackiej „Nike” 2017 (finał nagrody) i Nagrody Literackiej Gdynia 2017 w kategorii proza za powieść "Las nie uprzedza". W 2020 nominowany do Nagrody Literackiej „Nike” za "Srebro ryb".
Jest mężem Magdaleny Środy.

</doc>
<doc id="3593194" url="https://pl.wikipedia.org/wiki?curid=3593194" title="Apion (Diplapion)">
Apion (Diplapion)



</doc>
<doc id="3593195" url="https://pl.wikipedia.org/wiki?curid=3593195" title="Apion (Synapion)">
Apion (Synapion)



</doc>
<doc id="3593196" url="https://pl.wikipedia.org/wiki?curid=3593196" title="Apion (Taphrotopium)">
Apion (Taphrotopium)



</doc>
<doc id="3593197" url="https://pl.wikipedia.org/wiki?curid=3593197" title="Taphrotapion">
Taphrotapion



</doc>
<doc id="3593198" url="https://pl.wikipedia.org/wiki?curid=3593198" title="Apion (Aspidapion)">
Apion (Aspidapion)



</doc>
<doc id="3593199" url="https://pl.wikipedia.org/wiki?curid=3593199" title="Apion (Omphalapion)">
Apion (Omphalapion)



</doc>
<doc id="3593200" url="https://pl.wikipedia.org/wiki?curid=3593200" title="Apion (Kalcapion)">
Apion (Kalcapion)



</doc>
<doc id="3593201" url="https://pl.wikipedia.org/wiki?curid=3593201" title="Homorhythmus">
Homorhythmus



</doc>
<doc id="3593203" url="https://pl.wikipedia.org/wiki?curid=3593203" title="Aspidapiina">
Aspidapiina



</doc>
<doc id="3593204" url="https://pl.wikipedia.org/wiki?curid=3593204" title="Aplemonina">
Aplemonina



</doc>
<doc id="3593205" url="https://pl.wikipedia.org/wiki?curid=3593205" title="Ceratapiina">
Ceratapiina



</doc>
<doc id="3593206" url="https://pl.wikipedia.org/wiki?curid=3593206" title="Exapiina">
Exapiina



</doc>
<doc id="3593207" url="https://pl.wikipedia.org/wiki?curid=3593207" title="Malvapiina">
Malvapiina



</doc>
<doc id="3593208" url="https://pl.wikipedia.org/wiki?curid=3593208" title="Kalcapiina">
Kalcapiina



</doc>
<doc id="3593209" url="https://pl.wikipedia.org/wiki?curid=3593209" title="Ixapiina">
Ixapiina



</doc>
<doc id="3593210" url="https://pl.wikipedia.org/wiki?curid=3593210" title="Furcasterna">
Furcasterna



</doc>
<doc id="3593211" url="https://pl.wikipedia.org/wiki?curid=3593211" title="Szew czołowo-nadustkowy">
Szew czołowo-nadustkowy



</doc>
<doc id="3593212" url="https://pl.wikipedia.org/wiki?curid=3593212" title="Sulcus epistomalis">
Sulcus epistomalis



</doc>
<doc id="3593213" url="https://pl.wikipedia.org/wiki?curid=3593213" title="Sulcus frontoclypealis">
Sulcus frontoclypealis



</doc>
<doc id="3593214" url="https://pl.wikipedia.org/wiki?curid=3593214" title="Sutura frontoclypealis">
Sutura frontoclypealis



</doc>
<doc id="3593234" url="https://pl.wikipedia.org/wiki?curid=3593234" title="Nabłonek jednowarstwowy płaski">
Nabłonek jednowarstwowy płaski

Nabłonek jednowarstwowy płaski – typ nabłonka jednowarstwowego. Składa się z komórek których jądra są grubsze niż cienka cytoplazma. Pełni głównie funkcje filtracyjne, dializacyjne, biernego transportu gazów oraz transportu substancji za pomocą transcytozy. Występuje w nerce, pokrywając kłębuszki nerkowe, wyścieła naczynia krwionośne i jamy ciała, wchodzi też w skład ścian pęcherzyków płucnych. 

</doc>
<doc id="3593279" url="https://pl.wikipedia.org/wiki?curid=3593279" title="Adam Miranowicz">
Adam Miranowicz

Adam Jacek Miranowicz – polski fizyk, profesor nauk fizycznych, specjalizuje się w optyce nieliniowej, optyce kwantowej, informatyce kwantowej i nanofizyce, nauczyciel akademicki Uniwersytetu im. Adama Mickiewicza w Poznaniu.
Życiorys.
Studia z fizyki ukończył na poznańskim UAM, gdzie następnie został zatrudniony i zdobywał kolejne awanse akademickie. Stopień doktorski uzyskał w 1994 na podstawie pracy pt. "Superpozycje stanów, rozkłady fazowe i quasi-prawdopodobieństwa kwantowych pól optycznych" (promotorem był prof. Ryszard Tanaś) za którą otrzymał Nagrodę im. Grzegorza Białkowskiego (III stopnia). Habilitował się w 2005 na podstawie oceny dorobku naukowego i rozprawy o tytule "Splecenie kwantowe, dekoherencja oraz metody generacji kubitów i kuditów w optycznych układach nożyc kwantowych". Tytuł naukowy profesora nauk fizycznych został mu nadany w 2014 roku. Gościnne wykłady prowadził m.in. na Uniwersytecie w Rostocku, Uniwersytecie Oksfordzkim, University of Cambridge, w Zjednoczonym Instytucie Badań Jądrowych w rosyjskiej Dubnej, Malaya University w malezyjskim Kuala Lumpur, a także na innych uczelniach europejskich oraz japońskich.
Na macierzystym Wydziale Fizyki UAM pracuje jako profesor w Zakładzie Optyki Nieliniowej. Jest członkiem m.in. American Physical Society oraz American Nano Society. Recenzował setki prac dla kilkudziesięciu międzynarodowych czasopism naukowych. Jest członkiem szeregu komitetów redakcyjnych takich czasopism jak: "International Journal of Optics", "Advances in Applied Physics" czy "Quantum Physics Letters". Swoje prace publikował m.in. w "Physical Review A" oraz "Journal of Optics B: Quantum and Semiclassical Optics".

</doc>
<doc id="3593281" url="https://pl.wikipedia.org/wiki?curid=3593281" title="Paulina Włodawer">
Paulina Włodawer

Paulina Włodawer (ur. 14 czerwca 1914 w Warszawie, zm. 26 grudnia 2006 w Sztokholmie) – biochemik, profesor Instytutu Biologii Doświadczalnej im. Marcelego Nenckiego PAN w Warszawie, pracownik naukowy Instytutu Karolinska w Sztokholmie.
Życiorys.
Paulina Włodawer (z domu Justman) urodziła się w 1914 r. w Warszawie. Naukę w szkole średniej w Warszawie ukończyła w 1931 r., po czym rozpoczęła studia biologiczne na Wydziale Matematyczno-Przyrodniczym Uniwersytetu Warszawskiego. Studia te ukończyła ze stopniem magistra w 1939 r. Po wybuchu II wojny światowej przedostała się wraz z mężem Arturem na wschodnie tereny Polski okupowane przez armię sowiecką. Stamtąd w 1940 r. została wywieziona w głąb ZSRR, najpierw do syberyjskiego gułagu w Asino, a następnie w okolice Taszkentu, gdzie była zatrudniona jako pielęgniarka i pomoc lekarska. Do Polski powróciła w 1946 r. Pod koniec 1948 r. rozpoczęła pracę w Instytucie Biologii Doświadczalnej im. Marcelego Nenckiego, mieszczącym się wówczas w Łodzi. Była najbliższą współpracownicą prof. Włodzimierza Niemierki, zajmując się metabolizmem lipidów. Na podstawie rozprawy pt. „O metabolizmie wosku u mola woskowego "Galleria mellonella"” uzyskała stopień doktora nauk przyrodniczych na Uniwersytecie Łódzkim w 1951 r. W 1954 r. została docentem. W 1954 r. wraz Instytutem im. Nenckiego przeniosła się do Warszawy. W 1963 r. w Zakładzie Biochemii instytutu utworzyła Pracownię Biochemii Lipidów i została jej kierownikiem. Pracownia ta zajmowała się metabolizmem lipidów, głównie w aspekcie porównawczym, najpierw u owadów, a później także u kręgowców. Paulina Włodawer prowadziła również współpracę naukową z zakładami biochemii Uniwersytetu w Lund w Szwecji i Uniwersytetu w Toronto w Kanadzie, gdzie przebywała dzięki uzyskanym stypendiom. W 1966 r. uzyskała tytuł profesora.
Była członkiem Polskiego Towarzystwa Biochemicznego od momentu jego powstania w 1958 r. Pracowała w Komisji Słownictwa Biochemicznego, która opracowała zasady polskiego nazewnictwa biochemicznego, wykorzystane przez nią podczas tłumaczenia na język polski podręcznika „Zarys Biochemii” P. Karlsona. Po wydarzeniach politycznych w Polsce w 1968 r. wyemigrowała wraz z rodziną do Szwecji, gdzie wkrótce podjęła pracę w Instytucie Karolinska w Sztokholmie, w pracowni kierowanej przez Bengta Samuelssona, włączając się w prowadzone przez niego badania nad prostaglandynami. Za osiągnięcia w tym zakresie, w których udział miała także Paulina Włodawer, Bengt Samuelsson otrzymał w 1982 r. Nagrodę Nobla w dziedzinie fizjologii lub medycyny.
Synem Pauliny i Artura Włodawerów jest Alexander Wlodawer, amerykański biolog molekularny, członek zagraniczny Polskiej Akademii Nauk.

</doc>
<doc id="3593285" url="https://pl.wikipedia.org/wiki?curid=3593285" title="Hamza Younés">
Hamza Younés

Hamza Younés (arab. حمزة يونس, ur. 16 kwietnia 1986 w Monastyrze) – tunezyjski piłkarz grający na pozycji napastnika. Od 2018 jest zawodnikiem klubu Al Ahli Ad-Dauha.
Kariera klubowa.
Swoją karierę piłkarską Younés rozpoczął w 1996 roku w klubie US Monastir. W 2005 roku awansował do pierwszego zespołu. W sezonie 2005/2006 zadebiutował w jego barwach w pierwszej lidze tunezyjskiej. W 2006 roku odszedł do Club Sportif Sfaxien. W sezonie 2008/2009 zdobył z nim Puchar Tunezji. W Sfaxien grał do końca sezonu 2010/2011.
Latem 2011 Younés został zawodnikiem rumuńskiego Petrolulu Ploeszti. 11 marca 2012 zadebiutował w nim w lidze rumuńskiej w przegranym 0:2 wyjazdowym meczu z Rapidem Bukareszt. W czerwcu 2013 wystąpił w wygranym 1:0 finale Pucharu Rumunii z CFR 1907 Cluj. W sezonach 2012/2013 i 2013/2014 dwukrotnie z rzędu zajął z Petrolulem 3. miejsce w lidze.
W trakcie sezonu 2013/2014 Younés odszedł do Botewu Płowdiw. Zadebiutował w nim 23 lutego 2014 w zremisowanym 2:2 domowym spotkaniu z Łudogorcem Razgrad. W debiucie strzelił dwa gole.
Latem 2014 roku Younés odszedł z Botewu do Łudogorca Razgrad. Swój debiut w nim zaliczył 16 sierpnia 2014 w zwycięskim 2:0 domowym meczu z CSKA Sofia. W sezonie 2014/2015 zdobył Superpuchar Bułgarii oraz wywalczył mistrzostwo tego kraju.
W 2015 roku Younés został piłkarzem irańskiego klubu Teraktor Sazi. Swój debiut w Iran Pro League zanotował 31 lipca 2015 w zremisowanym 0:0 domowym meczu z Naftem Teheran.
Następnie grał w takich klubach jak: Concordia Chiajna, AO Ksanti i Erzurum BB. W 2018 trafił do katarskiego Al Ahli Ad-Dauha.
Kariera reprezentacyjna.
W reprezentacji Tunezji Younés zadebiutował 28 maja 2014 w wygranym 1:0 towarzyskim meczu z Koreą Południową, rozegranym w Seulu, gdy w 86. minucie zmienił Zouheira Dhaouadiego. W 2015 roku został powołany do kadry na Puchar Narodów Afryki 2015. Zagrał na nim w dwóch meczach: z Zambią (2:1) i z Demokratyczną Republiką Konga (1:1).

</doc>
<doc id="3593296" url="https://pl.wikipedia.org/wiki?curid=3593296" title="Matthiola bicornis">
Matthiola bicornis



</doc>
<doc id="3593299" url="https://pl.wikipedia.org/wiki?curid=3593299" title="Stanisław Woźniak (fizyk)">
Stanisław Woźniak (fizyk)

Stanisław Kazimierz Woźniak (ur. 19 maja 1944 w Janowcu) – polski fizyk, doktor habilitowany nauk fizycznych, specjalizuje się w optyce nieliniowej i elektromagnetooptyce molekularnej, nauczyciel akademicki Uniwersytetu im. Adama Mickiewicza w Poznaniu. 
Życiorys.
Studia z fizyki ukończył na poznańskim UAM w 1968, gdzie następnie został zatrudniony i zdobywał kolejne awanse akademickie. Stopień doktorski uzyskał w 1976, a habilitował się w 1988. Zagraniczne staże naukowe odbywał m.in. w Uniwersytecie w Tallahassee w USA (1981-1982) oraz w Uniwersytecie w Zurychu w Szwajcarii (1990-1993). Na macierzystym Wydziale Fizyki UAM pracuje jako profesor nadzwyczajny w Zakładzie Optyki Nieliniowej, gdzie prowadził zajęcia m.in. z fizyki i teorii drgań. Członek Polskiego Towarzystwa Fizycznego. Swoje prace publikował m.in. w "Journal of Computational Methods in Sciences and Engineering" oraz w "Optics Communications".
Jest synem Bernarda i Stanisławy (z domu Nowakowskiej). Żonaty z Marią. Ma córki: Alicję i Agatę. 

</doc>
<doc id="3593313" url="https://pl.wikipedia.org/wiki?curid=3593313" title="Order Orła Meksykańskiego">
Order Orła Meksykańskiego

Order Cesarski Orła Meksykańskiego (hisz. "Orden Imperial del Águila Mexicana") – najwyższe odznaczenie II Cesarstwa Meksykańskiego, ustanowione w 1865, a zniesione 1867 roku.
Historia.
Order został ustanowiony 1 stycznia 1865 przez Cesarza Meksyku Maksymiliana I Habsburga, jako nagroda za niezwykłe zasługi dla państwa i władcy – za wybitną służbę cywilną lub wojskową oraz znamienite osiągnięcia w dziedziniach nauki i sztuki. Został on podzielony na sześć klas:
Po egzekucji cesarza Maksymiliana i przejęciu pełni władzy w Meksyku przez zwolenników republiki i prezydenta Benito Juáreza w 1867 roku, wszystkie trzy cesarskie ordery (Order Orła Meksykańskiego, Order Guadalupe i Order Św. Karola) zostały zniesione.

</doc>
<doc id="3593318" url="https://pl.wikipedia.org/wiki?curid=3593318" title="Witold Kawecki (inżynier)">
Witold Kawecki (inżynier)

Witold Kawecki (ur. 18 marca 1931 w Tuszynie, zm. 23 lipca 2016) – inżynier, przedsiębiorca, działacz społeczny.
Założyciel spółki Promag S.A., wieloletni Przewodniczący Zarządu Oddziału w Poznaniu i Zarządu Głównego Stowarzyszenia Inżynierów Mechaników Polskich (SIMP).
Życiorys.
Witold Kawecki urodził się 18 marca 1931 roku w Tuszynie koło Łodzi. Naukę rozpoczął w 1937 roku w Turku, gdzie jego ojciec, Antoni Kawecki, przed II wojną światową pełnił funkcję burmistrza miasta (w 1981 roku za zasługi dla miasta został jego honorowym obywatelem). W latach 1948–1952 studiował na Wydziale Mechanicznym Politechniki Gdańskiej, gdzie uzyskał tytuł inżyniera. Na podstawie nakazu pracy, w 1952 roku został zatrudniony w Poznańskiej Fabryce Maszyn Żniwnych. W 1953 roku podjął studia magisterskie na Politechnice Wrocławskiej na Wydziale Mechanicznym. Ukończył je uzyskując dyplom magistra inżyniera w 1955 roku. Do pracy w Poznańskiej Fabryce Maszyn Żniwnych wrócił w 1954 roku obejmując funkcję Kierownika Laboratorium Centralnego. W 1960 roku przeniósł się do Poznańskiej Fabryki Łożysk Tocznych, gdzie został Kierownikiem Wydziału Obróbki Cieplnej. Do pracy w Poznańskiej Fabryce Maszyn Żniwnych powrócił w 1965 roku obejmując stanowisko Kierownika Działu Postępu Technicznego. W październiku 1966 roku przeszedł do pracy w Biurze Projektowo-Technologicznym Przemysłu Maszyn Rolniczych „Biprotech”. Od kwietnia 1975 roku rozpoczął pracę w Instytucie Gospodarki Magazynowej w Poznaniu jako Zastępca Dyrektora ds. Technicznych.
Zdając sobie sprawę z zacofania gospodarki magazynowej w Polsce i braku producentów sprzętu magazynowego i transportu wewnętrznego, Witold Kawecki zorganizował dobrowolne Zrzeszenie Producentów Sprzętu Transportu Wewnętrznego i Magazynowania. W lutym 1982 roku powstało Zrzeszenie Producentów, którego Witold Kawecki został dyrektorem. W 1989 po likwidacji Zrzeszenia i powstaniu spółki „Promag” pełnił w niej funkcję Prezesa i Dyrektora Naczelnego, a w 1998 roku po przejściu na emeryturę został wybrany na Przewodniczącego Rady Nadzorczej. Dzięki jego staraniom na początku lat 90. „Promag” stał się przedsiębiorstwem o zasięgu ogólnopolskim.
Od 1955 roku Witold Kawecki działał w SIMP. Z chwilą przyjęcia został członkiem Zarządu Koła, a od 1956 roku był przewodniczącym Zarządu Koła przy Poznańskiej Fabryce Maszyn Żniwnych. Od 1957 roku wybierany był do Zarządu Oddziału SIMP w Poznaniu. W latach 1965–1969 pełnił funkcję Zastępcy Przewodniczącego, a od 1969 do 1989 funkcję Przewodniczącego Zarządu Oddziału. W Zarządzie Głównym SIMP był od 1963 roku do 1990 roku. Przez wiele lat pełnił funkcję Zastępcy Przewodniczącego Zarządu Głównego SIMP. Pracował również czynnie w Naczelnej Organizacji Technicznej (NOT), w której był, w latach 1976–1992, Wiceprezesem Rady Oddziału Wojewódzkiego w Poznaniu, zaś od 1967 roku przez kilka kadencji członkiem Rady Głównej NOT w Warszawie. Był autorem wielu artykułów i referatów a także organizatorem licznych konferencji naukowo-technicznych.
Działalność społeczna.
Witold Kawecki w okresie nauki angażował się w pracę społeczną początkowo w Związku Harcerstwa Polskiego pełniąc funkcję drużynowego (1945–1947), a następnie (1947–1949) był członkiem Komendy Hufca Gdańsk-Wrzeszcz i zajmował się sprawami finansowo-gospodarczymi. W 1950 roku zorganizował i prowadził Koło Naukowo-Samochodowe przy Wydziale Mechanicznym Politechniki Gdańskiej. W 1969 roku wyszedł z inicjatywą odbudowy zamku w Rydzynie z przeznaczeniem na Ośrodek Szkoleniowy i Dom Pracy Twórczej Stowarzyszenia Inżynierów i Techników Mechaników Polskich. Przez 20 lat przewodniczył Społecznemu Komitetowi Odbudowy Zamku w Rydzynie. Do 1978 roku z upoważnienia Zarządu Głównego SIMP pełnił funkcję szefa odbudowy; organizował i nadzorował prace projektowe, budowlane, inspirował czyny społeczne, zabiegał o środki finansowe. Pierwszy etap odbudowy zamku został ukończony w 1977 roku.
Odznaczenia.
Witold Kawecki za swoją działalność zawodową i społeczną otrzymał wiele odznaczeń państwowych, regionalnych i stowarzyszeniowych. Najważniejsze to Srebrny Krzyż Zasługi, Krzyż Kawalerski i Komandorski Orderu Odrodzenia Polski oraz resortowe brązowy i srebrny Medal za Zasługi dla Obronności Kraju, Medal Komisji Edukacji Narodowej, odznakę Zasłużony Działacz Kultury, regionalne odznaki Województwa Poznańskiego i za zasługi dla Województwa Leszczyńskiego oraz Odznakę Honorową miasta Poznania i miasta Piła, Złote Odznaki NOT i SIMP oraz Honorową Odznakę SIMP im. H. Mierzejewskiego.
Był członkiem honorowym SIMP od 1976 roku, członkiem honorowym Towarzystwa Miłośników Rydzyny (nr 2 z 1973 r.) oraz Honorowym Przewodniczącym Zarządu Oddziału SIMP w Poznaniu od 1990 roku.

</doc>
<doc id="3593355" url="https://pl.wikipedia.org/wiki?curid=3593355" title="Pawło Padakin">
Pawło Padakin

Pawło Dmytrowycz Padakin, ukr. Павло Дмитрович Падакін, ros. Павел Дмитриевич Падакин – Pawieł Dmitrijewicz Padakin (ur. 8 czerwca 1994 w Kijowie) – ukraiński hokeista, reprezentant Ukrainy i Rosji.
Kariera.
Wychowanek Sokiła Kijów. Karierę rozwijał w Ameryce Północnej. Najpierw przez rok grał w rozgrywkach North American Hockey League (NAHL). Następnie przez trzy sezony od 2012 do 2015 występował w kanadyjskiej lidze juniorskiej WHL w strukturze CHL: przez pierwsze dwa lata w Calgary Hitmen, a w trzeciej edycji WHL, od września 2014 w Regina Pats. Po przekroczeniu wieku juniorskiego w lipcu 2015 został zawodnikiem w amerykańskiej lidze AHL. W grudniu 2015 został przekazany do zespołu w lidze ECHL. Od 2016 zawodnik rosyjskiej drużyny HK Soczi w lidze KHL. W maju 2018 został zawodnikiem Ak Barsu Kazań, aczkolwiek występował w drużynie Bars w lidze WHL. Na początku sezonu KHL (2018/2019) pod koniec września 2018 został przetransferowany do Nieftiechimika Niżniekamsk. W maju 2020 przeszedł do Soczi. Zwolniony stamtąd w listopadzie 2020. W lipcu 2021 ogłoszono jego transfer do austriackiego klubu Dornbirner EC. W lipcu 2022 został zawodnikiem zespołu Re-Plast Unia Oświęcim w Polskiej Hokej Lidze.
W barwach Ukrainy uczestniczył w turniejach mistrzostw świata juniorów do lat 18 edycji 2010, 2011 (Dywizja II), mistrzostw świata juniorów do lat 20 edycji 2012 (Dywizja II), seniorskich mistrzostw świata edycji 2014 (Dywizja I). Po podjęciu gry w drużynie z Soczi przyjął obywatelstwo rosyjskie, a we wniosku o jego przyznanie argumentował, że przez ostatnie trzy lata zamieszkiwał na Krymie (mimo że faktycznie w tym czasie przebywał w Ameryce Północnej). W 2017 potwierdził, że nie jest już obywatelem Ukrainy i że nie widzi tam perspektyw, gdyż według niego hokej w tym kraju umiera. W sezonie 2017/2018 podjął występy w kadrze Rosji II.
W 2015 poślubił Kanadyjkę Ashlyn Noël.

</doc>
<doc id="3593358" url="https://pl.wikipedia.org/wiki?curid=3593358" title="Adventure of a Lifetime">
Adventure of a Lifetime

Adventure of a Lifetime – piosenka angielskiego zespołu Coldplay i pierwszy singel z siódmej płyty "A Head Full of Dreams". Został wydany 6 listopada 2015 przez Parlophone.
W Polsce singiel uzyskał status dwukrotnie platynowej płyty.

</doc>
<doc id="3593359" url="https://pl.wikipedia.org/wiki?curid=3593359" title="Damián Iguacén Borau">
Damián Iguacén Borau

Damián Iguacén Borau (ur. 12 lutego 1916 w Fuencalderas, zm. 24 listopada 2020 w Huesca) – hiszpański duchowny katolicki, biskup diecezjalny Barbastro-Monzón (1970–1974), Teruel i Albarracín (1974–1984) i San Cristóbal de La Laguna (1984–1991).
Życiorys.
Święcenia kapłańskie otrzymał 7 czerwca 1941.
10 sierpnia 1970 papież Paweł VI mianował go biskupem diecezjalnym Barbastro-Monzón. 11 października tego samego roku z rąk arcybiskupa Luigiego Dadaglio przyjął sakrę biskupią. 23 września 1974 przeniesiony do diecezji Teruel i Albarracín, a latach 1984–1991 biskup diecezjalny San Cristóbal de La Laguna. 12 czerwca 1991 ze względu na wiek na ręce papieża Jana Pawła II złożył rezygnację z zajmowanej funkcji. W 2020 roku był najdłużej żyjącym biskupem katolickim na świecie.

</doc>
<doc id="3593363" url="https://pl.wikipedia.org/wiki?curid=3593363" title="Ulica Wolnica w Bochni">
Ulica Wolnica w Bochni

 Ulica Wolnica – ulica w Bochni, wybiegająca z połowy zachodniej pierzei rynkowej i prowadząca w kierunku południowo-zachodnim.
Historia.
Jest jedną z najstarszych ulic miasta. Powstała niedługo po jego lokacji w 1253 r. Początkowo stanowiła część ulicy Różanej, będącej traktem łączącym rynek miejski z Bramą Krakowską. W 1493 r. pojawia się ona po raz pierwszy w źródłach jako "platea Rozana penes montem circa cimiterium et penes braxatorium". Na początku XX w. radni miejscy podjęli decyzję o przemianowaniu pierwszego odcinka ówczesnej ulicy Różanej, od Rynku do ul. Adama Mickiewicza, na ulicę Wolnica.
Przy ulicy znajduje się jeden budynek wpisany do rejestru zabytków. Jest to kamienica narożna Rynek 9 / Wolnica z połowy XIX w., przebudowana na początku XX w.
Nazwa.
Nazwa ta nawiązuje do prawa wolnego handlu w określone dni tygodnia (tzw. przywilej na sochaczki), nadawanego Bochni przez królów: Władysława Łokietka w 1321 r. na handel mąką, Władysława Jagiełłę w 1405 r. na handel mięsem, Jana Olbrachta w 1494 r. powtórnie na handel mięsem i Zygmunta I Starego w 1525 r. również na handel mięsem.
Plany rewitalizacji.
W 2014 r. pojawił się pomysł zamknięcia ruchu samochodowego na ulicy Wolnica oraz części Rynku i stworzenia deptaka z kawiarniami. 24 maja 2018 r. władze miasta i województwa małopolskiego podpisały umowę gwarantującą dofinansowanie projektu. Prace rewitalizacyjne ulicy zaplanowano na lata 2019-2020.

</doc>
<doc id="3593366" url="https://pl.wikipedia.org/wiki?curid=3593366" title="Stanisław Okraszewski">
Stanisław Okraszewski

Stanisław Okraszewski (ur. 1744, zm. 1824) – polski baloniarz, chemik i mineralog królewski, pionier aeronautyki.
Życiorys.
Wykonał w Warszawie 12 lutego 1784 wypuszczenie w powietrze balonu napełnionego wodorem. Był to pierwszy w Polsce udany eksperyment tego typu przeprowadzony półtora roku po podobnej próbie wykonanej we Francji.

</doc>
<doc id="3593371" url="https://pl.wikipedia.org/wiki?curid=3593371" title="Samaki Walker">
Samaki Walker

Samaki Ijuma Walker (ur. 25 lutego 1976 w Columbus) – amerykański koszykarz, występujący na pozycji skrzydłowego, mistrz NBA z 2002 roku.

</doc>
<doc id="3593373" url="https://pl.wikipedia.org/wiki?curid=3593373" title="Giovanni Benedetti">
Giovanni Benedetti

Giovanni Benedetti (ur. 12 marca 1917 w Spello, zm. 3 sierpnia 2017 w Foligno) – włoski duchowny katolicki, biskup pomocniczy Perugia-Città della Pieve 1974-1976 i biskup diecezjalny Foligno 1976-1992.
Życiorys.
Święcenia kapłańskie otrzymał 26 maja 1940.
12 grudnia 1974 papież Paweł VI mianował go biskupem pomocniczym Perugia-Città della Pieve ze stolicą tytularną Limata. 23 stycznia 1975 z rąk kardynała Sebastiana Baggio przyjął sakrę biskupią. 25 marca 1976 mianowany biskupem diecezjalnym Foligno. 10 października 1992 ze względu na wiek na ręce papieża Jana Pawła II złożył rezygnację z zajmowanej funkcji.

</doc>
<doc id="3593376" url="https://pl.wikipedia.org/wiki?curid=3593376" title="O krok (singel)">
O krok (singel)

O krok – piosenka i singel promocyjny Pustek. Singel został wydany 12 października 2015 przez Agorę. Piosenka pochodzi z albumu "Wydawało się", tj. zestawu podsumowującego dotychczasową działalność muzyczną grupy. Na płycie jest pierwsza z kolei. Utwór w listopadzie 2015 trafił do jesiennego spotu telewizji TVN.

</doc>
<doc id="3593377" url="https://pl.wikipedia.org/wiki?curid=3593377" title="Güteraußenring">
Güteraußenring

Güteraußenring – planowana linia kolejowa w formie pierścienia wokół Berlina, w Niemczech. Pierwsze fragmenty zachodniej części powstał na początku XX wieku wraz z "Umgehungsbahn". Ze względu na skutki II wojny światowej trasa nie została ukończona. Część trasy stała się później fragmentem Berliner Außenring. Fragmentami linia wykorzystywana jest przez pociągi S-Bahn w Berlinie.

</doc>
<doc id="3593378" url="https://pl.wikipedia.org/wiki?curid=3593378" title="Nabłonek jednowarstwowy sześcienny">
Nabłonek jednowarstwowy sześcienny

Nabłonek jednowarstwowy sześcienny, kostkowy, kuboidalny, brukowy, izopryzmatyczny () – typ nabłonka jednowarstwowego o komórkach mających niemal równą wysokość i szerokość, zbliżonych kształtem do sześcianu. Dzięki większej grubości komórek niż w nabłonku jednowarstwowym płaskim mieści się w nich więcej organelli, które mają ułożenie biegunowe: nad zazwyczaj kulistym jądrem znajdują się pęcherzyki wydzielnicze, aparat Golgiego i siateczka śródplazmatyczna, a poniżej jądra, w części podstawnej komórki – mitochondria (które w przypadku nabłonka transportującego jony są bardzo liczne). 
U wielu bezkręgowców stanowi naskórek, u kręgowców wyścieła przewody wyprowadzające różnych gruczołów wielokomórkowych (np. przewody Wolffa u larw płazów), pęcherzyki tarczycy. U człowieka występuje w kanalikach nerkowych, oskrzelikach końcowych i pęcherzykach płucnych (pneumocyty typu II i III), pęcherzykach tarczycy (czasem zastąpiony jest tu nabłonkiem jednowarstwowym płaskim, który w przeciwieństwie do nabłonka jednowarstwowego sześciennego nie bierze udziału w wydzielaniu hormonów tarczycy), na powierzchni jajnika (nazywany nabłonkiem płciowym; tu również może występować nabłonek jednowarstwowy płaski), na przedniej powierzchni soczewki (zwłaszcza w paśmie pośrodkowym nabłonka soczewki, w obrębie przedniego bieguna).
Nabłonek wyściełający kanaliki nerkowe (a w szczególności kanalik proksymalny) jest przystosowany do aktywnego transportu przezkomórkowego jonów i wody. Wolna powierzchnia komórki, mająca kontakt ze światłem kanalika nerkowego, swobodnie przepuszcza jony, a dla zwiększenia powierzchni absorpcji pofałdowana jest w mikrokosmki tworzące rąbek szczoteczkowy wraz ze znajdującymi się pomiędzy nimi wodniczkami pinocytarnymi (pęcherzykami pinocytarnymi). Dolna, podstawna i boczna część komórek posiada natomiast wgłobienia i pompy sodowe umożliwiające aktywny transport jonów do płynu pozakomórkowego. Pomiędzy wolną a podstawną powierzchnią komórki ma miejsce także transport nazywany transcytozą, polegający na przenoszeniu cząsteczek z otoczenia oraz płynu pozakomórkowego wewnątrz obłonionych pęcherzyków pinocytarnych. 
Oprócz transportu jonów nabłonek jednowarstwowy sześcienny pełni także funkcje wydzielnicze i ochronne. 

</doc>
<doc id="3593380" url="https://pl.wikipedia.org/wiki?curid=3593380" title="Boris Rojzenman">
Boris Rojzenman

Boris Anisimowicz (Isaak Anszelewicz) Rojzenman (ros. Борис Анисимович (Исаак Аншелевич) Ройзенман, ur. 1878, zm. 1938) – radziecki działacz partyjny.
Życiorys.
Od 1902 członek SDPRR, kilkakrotnie aresztowany, uczestnik rewolucji 1905-1907. Działacz partii bolszewickiej w Czerkasach, Jekaterynosławiu i innych miastach, 1916 powołany do armii, prowadził agitację rewolucyjną wśród żołnierzy, 1917 członek Rady Jekaterynosławskiej, w grudniu 1917 brał udział w ustanowieniu władzy bolszewików w Jekaterynosławiu, 1919-1920 pełnomocnik Sownarkomu RFSRR ds.zaopatrzenia 8 i 9 Armii Frontu Południowego. Od 25 kwietnia 1923 do 23 maja 1924 zastępca członka, a od 31 maja 1924 do 26 stycznia 1934 członek Centralnej Komisji Kontrolnej RKP(b)/WKP(b), w tym od 2 czerwca 1924 do 26 stycznia 1934 członek Prezydium tej komisji, 1926-1932 członek Kolegium Ludowego Komisariatu Inspekcji Robotniczo-Chłopskiej ZSRR. Od 11 lutego 1934 członek Komisji Kontroli Radzieckiej przy Sownarkomie ZSRR, 1934-1935 zastępca przewodniczącego tej komisji, później kierownik grupy tej komisji. Odznaczony Orderem Lenina (23 listopada 1930).

</doc>
<doc id="3593384" url="https://pl.wikipedia.org/wiki?curid=3593384" title="Kapitulacja pod Világos">
Kapitulacja pod Világos

Kapitulacja pod Világos (węg. "Világosi fegyverletétel") podpisana 13 sierpnia 1849 w Világos (obecnie Şiria, Rumunia) była formalnym końcem powstania węgierskiego (1848–1849). Warunki kapitulacji podpisał węgierski generał Artúr Görgey i rosyjski generał Fiodor Rydygier – głównodowodzący rosyjskiej armii interwencyjnej. Po kapitulacji austriacki generał Julius Jacob von Haynau został mianowany cesarskim pełnomocnikiem na Węgrzech brutalnie podporządkowując Madziarów Wiedniowi.
Rosyjska interwencja na Węgrzech.
Włączenie się Rosyjskiej Armii Interwencyjnej w konflikt spowodowało przeważenie sił na korzyść Austrii. Było już tylko kwestią czasu, kiedy Węgrzy zostaną pokonani. Punktem zwrotnym była bitwa pod Temeszwarem, która zakończyła się decydującym zwycięstwem Austriaków. Węgrom pozostał wybór „poddać się lub ulec unicestwieniu”. W dniu 21 lipca, rotmistrz Katlaroff w imieniu generała Rydygiera przedstawił warunki kapitulacji generałowi Görgeyowi, w Rimaszombat (obecnie Rimavská Sobota, Słowacja); kapitulacja była honorowa i zawierała pełną swobodę dla węgierskich żołnierzy i oficerów.
László Batthyány i inny oficer przekazali odpowiedź Görgeya w której zażądał, żeby wszyscy Węgrzy uzyskali wolność, nie tylko ci, którzy brali udział w konflikcie. Domagał się również, żeby jeden z rosyjskich książąt przyjął Koronę świętego Stefana.
Kapitulacja.
Węgierska armia poddała się dowódcy armii rosyjskiej generałowi Rydygierowi w dniu 13 sierpnia 1849. Na Zamku Bohus podpisano dokument kapitulacji. Generał Görgey próbował przedstawić w warunkach kapitulacji, że Węgrzy zostali pokonani przez Rosję, a nie Austrię.
Po kapitulacji.
Po kapitulacji, mimo sugestii rosyjskiego cara Mikołaja I, by winnych ułaskawić, Austriacy rozpoczęli surowe represje wobec Węgrów. Skazano setki żołnierzy i cywilów na śmierć, a tysiące uwięziono. Więźniowie wojskowi zostali wcieleni do armii austriackiej.
6 października 1849, w Aradzie (obecnie Rumunia), Austriacy dokonali egzekucji dwunastu węgierskich generałów i jednego pułkownika, zwanych odtąd jako 13 męczenników z Arad. Tego samego dnia, rozstrzelano Lajosa Batthyány’ego, pierwszego premiera Węgier.

</doc>
<doc id="3593385" url="https://pl.wikipedia.org/wiki?curid=3593385" title="Wsewołod Tołstuszko">
Wsewołod Tołstuszko

Wsewołod Jurijowycz Tołstuszko (ukr. Всеволод Юрійович Толстушко; ur. 31 maja 1993 w Kijowie) – ukraiński hokeista, reprezentant Ukrainy.
Kariera.
Wychowanek Sokiłu Kijów. W jego barwach oraz drużyny z Winnicy grał do 2013 w lidze ukraińskiej. W sezonie 2013/2014 występował w rosyjskiej lidze juniorskiej MHL-B w drużynie z HK Dmitrow. Od października 2014 zawodnik klubu z francuskich rozgrywek Ligue Magnus. W jego barwach rozegrał sezon Ligue Magnus (2014/2015) i w kwietniu 2015 przedłużył kontrakt. Od lipca 2015 zawodnik Donbasu Donieck. Sezon 2017/2018 rozpoczął w drużynie Hałyćki Łewy Nowojaworowsk, będąc jej kapitanem. Pod koniec stycznia 2018 przeszedł do HK Krzemieńczuk. Po sezonie, w kwietniu 2018 został zawodnikiem nowozelandzkiego klubu Canterbury Red Devils. Na początku września 2018 powrócił do składu Krzemieńczuka. We wrzeniu 2022 został zawodnikiem węgierskiego klubu Dunaújvárosi Acélbikák. 23 listopada 2022 ogłoszono jego angaż przez STS Sanok w Polskiej Hokej Lidze. 20 stycznia 2023 poinformowano o rozwiązaniu jego kontraktu. Pod koniec stycznia 2023 został zaangażowany do macierzystego Sokiłu Kijów.
W barwach juniorskich reprezentacji Ukrainy uczestniczył w turniejach mistrzostw świata juniorów do lat 18 w 2010, 2011 (Dywizja II; w 2011 był kapitanem kadry), mistrzostw świata juniorów do lat 20 w 2012 (Dywizja IIA), 2013 (Dywizja IB; w 2013 był kapitanem kadry). Został reprezentantem kadry seniorskiej Ukrainy. W kadrze seniorskiej uczestniczył w turniejach mistrzostw świata w 2016, 2017, 2018, 2019, 2022 (Dywizja I).

</doc>
<doc id="3593392" url="https://pl.wikipedia.org/wiki?curid=3593392" title="Oskar Rywkin">
Oskar Rywkin

Oskar Lwowicz Rywkin (ros. Оскар Львович Рывкин, ur. 4 stycznia 1899 w Petersburgu, zm. 7 sierpnia 1937) – radziecki działacz partyjny i komsomolski.
Życiorys.
Od marca 1917 działał w SDPRR(b), od kwietnia 1918 był sekretarzem Piotrogrodzkiego Komitetu Socjalistycznego Związku Młodzieży Robotniczej, członkiem Biura Organizacyjnego tego związku. Od grudnia 1917 do kwietnia 1917 członek Czerwonej Gwardii, od 22 października 1918 do 1919 zastępca przewodniczącego KC Komsomołu, od 4 listopada 1918 do 1924 członek KC Komsomołu, od lipca 1919 do kwietnia 1920 przewodniczący Prezydium/Biura KC Komsomołu, od kwietnia 1920 do września 1921 I sekretarz KC Komsomołu. Od września 1921 do 1924 słuchacz kursów marksizmu przy Komunistycznym Uniwersytecie im. Swierdłowa, 1924-1925 kierownik Wydziału Agitacyjno-Propagandowego Komitetu Miejskiego RKP(b) w Wyksie, od 1925 sekretarz odpowiedzialny Komitetu Miejskiego RKP(b) w Wyksie, potem do 1928 zastępca kierownika Wydziału Agitacyjno-Propagandowego Komitetu Gubernialnego WKP(b) w Niżnym Nowogrodzie. Od 19 grudnia 1927 do 26 stycznia 1934 członek Centralnej Komisji Kontrolnej WKP(b), 1929-1934 studiował w Instytucie Czerwonej Profesury, 1928-1929 kierownik grupy budownictwa radzieckiego Centralnej Komisji Kontrolnej WKP(b), 1929 pracował w Ludowym Komisariacie Inspekcji Robotniczo-Chłopskiej ZSRR, 1934-1937 był I sekretarzem Komitetu Miejskiego WKP(b) w Krasnodarze.
W styczniu 1937 został aresztowany, następnie skazany na śmierć i rozstrzelany.

</doc>
<doc id="3593393" url="https://pl.wikipedia.org/wiki?curid=3593393" title="Coccothraustini">
Coccothraustini

Coccothraustini – plemię ptaków z rodziny łuszczakowatych (Fringillidae).
Występowanie.
Plemię obejmuje gatunki występujące w Eurazji, północnej Afryce i Ameryce Północnej.
Systematyka.
Do plemienia zalicza się następujące rodzaje:

</doc>
<doc id="3593394" url="https://pl.wikipedia.org/wiki?curid=3593394" title="Tamara Tippler">
Tamara Tippler

Tamara Tippler (ur. 9 kwietnia 1991 w Mautern) – austriacka narciarka alpejska specjalizująca się w konkurencjach szybkościowych.
Kariera.
Na arenie międzynarodowej Tamara Tippler po raz pierwszy pojawiła się 11 grudnia 2006 roku w Pitztal, gdzie w zawodach FIS Race w gigancie zajęła 37. miejsce.
W zawodach Pucharu Świata zadebiutowała 2 grudnia 2011 roku w Lake Louise, gdzie zajęła 49. miejsce w zjeździe. Pierwsze pucharowe punkty wywalczyła 24 lutego 2013 roku w Meribel, zajmując 25. miejsce w superkombinacji. Na podium zawodów pucharowych pierwszy raz stanęła 6 grudnia 2015 roku w Lake Louise, kończąc supergigant na drugiej pozycji. Uplasowała się tam za Amerykanką Lindsey Vonn a przed swą rodaczką Cornelią Hütter. Najlepsze wyniki osiągała w sezonie 2014/2015, kiedy zajęła 97. miejsce w klasyfikacji generalnej, a w klasyfikacji supergiganta zajęła 39. miejsce.

</doc>
<doc id="3593400" url="https://pl.wikipedia.org/wiki?curid=3593400" title="Kościół św. Wawrzyńca w Żółkiewce">
Kościół św. Wawrzyńca w Żółkiewce

Kościół Świętego Wawrzyńca – rzymskokatolicki kościół parafialny należący do dekanatu Turobin archidiecezji lubelskiej.
Jest to świątynia wzniesiona około 1770 roku z fundacji Tomasza Stamierowskiego, starosty krasnostawskiego, właściciela wsi. Konsekrowana została w 1781 roku. Kilkakrotnie była restaurowana. 
Kościół jest murowany, został wybudowany z kamienia i cegły, jego ściany są otynkowane. Został wzniesiony w stylu późnobarokowym, składa się z jednej nawy. Prezbiterium jest węższe i niższe, na planie prostokąta, przy nim od strony wschodniej i zachodniej są umieszczone dwie symetryczne, zakrystie na planie prostokąta. Chór muzyczny jest podparty trzema arkadami, powiększony został w 1937 roku. Budowla nakryta jest dachami dwuspadowymi, z wieżyczką na sygnaturkę nad nawą, zakrystie nakryte są dachami pulpitowymi, pokrytymi blachą.
We wnętrzu znajduje się polichromia w stylu późnobarokowym, wykonana w 1776 roku przez Gabriela Sławińskiego, kilkakrotnie ją uzupełniano i konserwowano. Chrzcielnica pochodzi z 2. połowy XVIII wieku, reprezentuje styl rokokowy, ozdobiona jest sceną chrztu Chrystusa w Jordanie, przemalowaną. Kamienna kropielnica pochodzi z XV wieku. Feretron pochodzi z 2. połowy XVIII wieku i posiada obrazy Matki Bożej z Dzieciątkiem i św. Mikołaja, reprezentuje styl rokokowy. Dwa portrety pastelowe pochodzą z 2. połowy XVIII wieku i przedstawiają Tomasza Stamierowskiego i jego żonę Annę. Krucyfiks pochodzi z XVIII wieku. Dwa krzyże procesyjne pochodzą z 2. połowy XVIII wieku i reprezentują styl rokokowy. Żyrandol z kryształami, został wykonany z mosiądzu w XIX wieku. Dwa kielichy pochodzą z XVIII i XIX wieku. Pięć ornatów pochodzi z XVIII wieku.

</doc>
<doc id="3593404" url="https://pl.wikipedia.org/wiki?curid=3593404" title="Halte de Pontrieux">
Halte de Pontrieux

Halte de Pontrieux – przystanek kolejowy w Pontrieux, w departamencie Côtes-d’Armor, w regionie Bretania, we Francji. Jest zarządzany przez SNCF (budynek dworca) i przez RFF (infrastruktura). Nie należy go mylić z Gare de Pontrieux, położonym w tej samej miejscowości, dalej na północ.
Przystanek jest obsługiwany przez pociągi TER Bretagne.
Położenie.
Znajduje się na linii Guingamp – Paimpol, na km 525,24, na wysokości 21 m n.p.m., pomiędzy stacjami Brélidy - Plouëc i Pontrieux (Gare). Został otwarty w 1897.

</doc>
<doc id="3593405" url="https://pl.wikipedia.org/wiki?curid=3593405" title="Dariusz Kondrat">
Dariusz Kondrat

Dariusz Kondrat (ur. 14 stycznia 1960 w Olsztynie, zm. 12 września 2005) – polski pięcioboista nowoczesny, medalista mistrzostw Polski, reprezentant Polski
Był zawodnikiem Kormorana Olsztyn, w którym uprawiał pływanie, a następnie Legii Warszawa (1984-1993). W 1982 wywalczył brązowy medal mistrzostw Polski. Reprezentował Polskę na mistrzostwach świata, zajmując 50 miejsce indywidualnie i 10 miejsce drużynowo w 1982 oraz 28 miejsce indywidualnie i 6 miejsce drużynowo w 1983.

</doc>
<doc id="3593412" url="https://pl.wikipedia.org/wiki?curid=3593412" title="Capellen (stacja kolejowa)">
Capellen (stacja kolejowa)

Capellen (luks: "Gare Capellen") – stacja kolejowa w Capellen (gmina Mamer), w Luksemburgu. Została otwarta w 1859 przez Compagnie des chemins de fer de l'Est.
Obecnie jest stacją Société Nationale des Chemins de Fer Luxembourgeois (CFL), obsługiwaną przez pociągi Regional-Express (RE) i Regionalbahn (RB).
Przystanek jest wyposażony w 52 miejsca parkingowe dla samochodów, w tym 4 dla osób niepełnosprawnych oraz 7 stojaków rowerowych.
Położenie.
Znajduje się na linii 50 Luksemburg – Kleinbettingen, w km 9,768, na wysokości 303 m n.p.m., pomiędzy stacją Mamer i Kleinbettingen.

</doc>
<doc id="3593413" url="https://pl.wikipedia.org/wiki?curid=3593413" title="Middlesbrough (borough)">
Middlesbrough (borough)

Middlesbrough – dystrykt ("unitary authority") w hrabstwie ceremonialnym North Yorkshire w Anglii.

</doc>
<doc id="3593426" url="https://pl.wikipedia.org/wiki?curid=3593426" title="Gare de Holtzheim">
Gare de Holtzheim

Gare de Holtzheim – przystanek kolejowy w Holtzheim, w departamencie Dolny Ren, w Alzacji, we Francji. Jest zarządzany przez SNCF.
Położenie.
Znajduje się na linii Strasburg – Saint-Dié, na km 6,409, między stacjami Lingolsheim i Entzheim-Aéroport, na wysokości 148 m n.p.m.
Historia.
Stacja Holtzheim zbudowana została 29 września 1864 przez Compagnie des chemins de fer de l'Est, kiedy otwarto jednotorową linię ze Strasburga do Barr z "Strasburgu Barr, w Mutzig i Wasselonne ".

</doc>
<doc id="3593427" url="https://pl.wikipedia.org/wiki?curid=3593427" title="Women's National Anti-Suffrage League">
Women's National Anti-Suffrage League



</doc>
<doc id="3593432" url="https://pl.wikipedia.org/wiki?curid=3593432" title="Fairwater (stacja kolejowa)">
Fairwater (stacja kolejowa)

Fairwater (ang. "Fairwater railway station", wal: "Y Tyllgoed") – stacja kolejowa w Cardiff, w Walii. Obsługuje obszar Fairwater. 
Usługi pasażerskie prowadzone są przez Arriva Trains Wales.
Połączenia.
Pociągi kursują co pół godziny w każdym kierunku od poniedziałku do soboty (podczas dnia), w kierunku wschodnim do Coryton poprzez Cardiff Central oraz w kierunku zachodnim do Radyr (gdzie dostępne są połączenia do stacji położonych dalej na północ). Wieczorami połączenia oferowane są raz na godzinę. W niedzielę pociągi nie kursują.

</doc>
<doc id="3593438" url="https://pl.wikipedia.org/wiki?curid=3593438" title="Albin Czech">
Albin Czech

Albin Czech (ur. 4 sierpnia 1934 w Salominie, zm. 10 czerwca 2014) – polski lekkoatleta, długodystansowiec, mistrz Polski w biegu na 10 000 metrów (1958) i biegu maratońskim (1961).
Kariera sportowa.
Był zawodnikiem Kolejarza Kraków (1953-1955), Olszy Kraków (1956-1958), AZS Białystok (1959-1960) i Jagiellonii Białystok (1965-1966). Jego największymi sukcesami w karierze było mistrzostwo Polski w biegu na 10 000 m (1958) i biegu maratońskim (1961). Ponadto był wicemistrzem Polski na 5000 m (1957) i brązowym medalistą mistrzostw Polski w biegu na 10 000 m (1957).
Reprezentował Polskę na letniej uniwersjadzie w 1959, zajmując 10 miejsce w biegu na 10 000 m. W październiku 1957 wystąpił w meczu międzypaństwowym Polska-NRD, zajmując 4. (ostatnie) miejsce w biegu na 5000 m.
Jego rekordy życiowe wynosiły: 1500 m - 3:52,1 (24.05.1958), 5000 m - 14:23,4 (3.09.1958), 10 000 m - 30:45,8 (27.10.1957), bieg maratoński - 2:35:48,4 (25.08.1961).
W 1957 ukończył studia w Wyższej Szkole Wychowania Fizycznego we Wrocławiu, w 1967 studia medyczne w Akademii Medycznej w Białymstoku. Specjalizował się w rehabilitacji medycznej, pracował jako lekarz w Zielonej Górze i Stalowej Woli.

</doc>
<doc id="3593441" url="https://pl.wikipedia.org/wiki?curid=3593441" title="Michaił Sierguszew">
Michaił Sierguszew

Michaił Siergiejewicz Sierguszew, właśc. "Markieł Prokopjewicz Aksionow" (ros. Михаил Сергеевич Сергушев (Маркел Прокопьевич Аксёнов), ur. 1886 we wsi Korowino w guberni moskiewskiej, zm. 30 października 1930 w Moskwie) – radziecki działacz partyjny.
Życiorys.
Od 1904 działacz SDPRR, w grudniu 1905 aresztowany, w marcu 1907 skazany na dożywotnie osiedlenie w Syberii Wschodniej, 1913 amnestionowany. W 1916 ponownie aresztowany, skazany na zesłanie do rejonu turuchańskiego, 19 marca 1917 amnestionowany po rewolucji lutowej, od lipca do grudnia 1917 przewodniczący Sormowskiego Komitetu SDPRR(b) (gubernia niżnonowogrodzka). Od grudnia 1917 do stycznia 1919 sekretarz odpowiedzialny niżnonowogrodzkiego gubernialnego komitetu SDPRR(b)/RKP(b), od stycznia do lipca 1919 zastępca przewodniczącego, a od 23 lipca do 6 września 1919 przewodniczący gubernialnego komitetu RKP(b) w Niżnym Nowogrodzie, jednocześnie od lipca do września 1919 przewodniczący Komitetu Wykonawczego Niżnonowogrodzkiej Rady Gubernialnej. W październiku-listopadzie 1919 przewodniczący woroneskiego gubernialnego biura organizacyjnego RKP(b), od listopada 1919 do października 1920 przewodniczący woroneskiego gubernialnego komitetu RKP(b), 1920-1921 członek KC Komunistycznej Partii (bolszewików) Turkiestanu i kierownik Wydziału Organizacyjno-Instruktorskiego KC KP(b)T, 1921-1923 instruktor KC RKP(b), 1923-1924 na leczeniu. Od 1924 kierownik Wydziału Organizacyjno-Instruktorskiego Centralnej Komisji Kontrolnej RKP(b), od 31 maja 1924 do śmierci członek Centralnej Komisji Kontrolnej RKP(b)/WKP(b), inspektor Ludowego Komisariatu Inspekcji Robotniczo-Chłopskiej RFSRR, od grudnia 1927 członek Kolegium Partyjnego Centralnej Komisji Kontrolnej WKP(b).

</doc>
<doc id="3593443" url="https://pl.wikipedia.org/wiki?curid=3593443" title="Powrót do ojczyzny">
Powrót do ojczyzny



</doc>
<doc id="3593445" url="https://pl.wikipedia.org/wiki?curid=3593445" title="Dobry, zły i martwy">
Dobry, zły i martwy

Dobry, zły i martwy (tytuł oryg. "4Got10") − amerykański film fabularny z 2015 roku, na podstawie scenariusza Seana Ryana, wyreżyserowany przez Timothy’ego Woodwarda Jr. W rolach głównych wystąpiły w nim ikony kina akcji: Johnny Messner, Dolph Lundgren, Michael Paré i Danny Trejo. Światowa premiera obrazu odbyła się 11 września 2015 podczas Burbank International Film Festival. Miesiąc później, 6 października, nastąpiła premiera komercyjna. W Polsce film wydano na dyskach DVD 29 marca 2016. Dystrybutorem była firma Monolith Video. Alternatywne tytuły angielskie filmu to "Forgotten" oraz "The Good, the Bad, and the Dead".
Fabuła.
Brian Barns budzi się na pustkowiu. Nie pamięta, skąd się tam wziął, nie wie też, dlaczego w jego otoczeniu znajdują się ciała ośmiu zamordowanych osób. W swoim samochodzie znajduje cztery miliony dolarów i mnóstwo kokainy. Od tego momentu bohater będzie ścigany przez diabelski tercet: dilera narkotykowego Pereza, agenta DEA Rookera oraz skorumpowanego miejscowego szeryfa.

</doc>
<doc id="3593446" url="https://pl.wikipedia.org/wiki?curid=3593446" title="Ochsenfurt (stacja kolejowa)">
Ochsenfurt (stacja kolejowa)

Ochsenfurt (niem: "Bahnhof Ochsenfurt") – stacja kolejowa w Ochsenfurt, w regionie Bawaria, w Niemczech. Znajduje się ona w kilometrze 119,0 linii Treuchtlingen – Würzburg. Stacja jest obsługiwana w odstępach godzinowych (półgodziny w godzinach popołudniowych), przez pociągi DB Regio. Do 1994 istniała jeszcze linia Gaubahn do Röttingen/Weikersheim.
Według klasyfikacji Deutsche Bahn ma kategorię 5.
Historia.
Stacja została wybudowana w ramach budowy linii Treuchtlingen-Würzburg i otwarta została 1 lipca 1864. Ma okazały budynek dworcowy oraz zaplecze towarowe. Budynek i dawna infrastruktura towarowa są obiektami zabytkowymi.

</doc>
<doc id="3593451" url="https://pl.wikipedia.org/wiki?curid=3593451" title="Winnyćki Hajdamaky">
Winnyćki Hajdamaky

HK Winnyćki Hajdamaky (ukr. ХК Вінницькі Гайдамаки) – ukraiński klub hokejowy z siedzibą w Winnicy.
Klub został założony w formie amatorskiej w 2008. Nazwa klubu nawiązuje do hajdamaków, zaś w logo została zawarta podobizna kozaka. Wsparcia klubowi podjęła się ukraińska nacjonalistyczna partia polityczna „Swoboda”; członek partii Anton Bojdaczenko został prezesem klubu, a Ołeh Tiahnybok członkiem honorowym klubu. Od 2008 zespół występował w rozgrywkach lokalnych ligowych i pucharowych. W połowie 2011 został przyjęty do utworzonych w tym roku narodowych rozgrywek Profesionalna Chokejna Liha. W sezonie PHL 2011/2012 drużyna zajęła ostatnie 8. miejsce w lidze odnosząc jedynie dwa zwycięstwa meczowe. W sezonie 2011/2012 trenerem drużyny był Anatolij Stepanyszczew, a prezesem i sponsorem klubu był Wjaczesław Zawalniuk. Do sezonu PHL 2012/2013 klub nie zgłosił zespołu z uwagi na brak gwarancji finansowych. Drużyna Hajdamaków przystąpiła do sezonu 2013/2014, jednak w styczniu 2014 została usunięta przez władze rozgrywek, a jej wyniki anulowano (do tego czasu zespół rozegrał jedynie sześć meczów ligowych).

</doc>
<doc id="3593453" url="https://pl.wikipedia.org/wiki?curid=3593453" title="Selim Ben Djemia">
Selim Ben Djemia

Selim Ben Djemia (arab. سليم بن جميعة, ur. 29 stycznia 1989 w Thiais) – tunezyjski piłkarz grający na pozycji lewego lub środkowego obrońcy. Od 2015 jest zawodnikiem klubu Club Sportif Sfaxien.
Kariera klubowa.
Swoją karierę piłkarską Ben Djemia rozpoczął w klubie Genoa CFC. W 2008 roku awansował do pierwszego zespołu. W 2009 roku został wypożyczony do grającej w Serie B, Padovy. Zadebiutował w niej 24 października 2009 w zremisowanym 0:0 domowym meczu z Triestiną Calcio. W Padovie w rok rozegrał 5 meczów.
W 2010 roku Ben Djemia został wypożyczony do innego zespołu z Serie B, Frosinone Calcio. Swój debiut w nim zaliczył 28 sierpnia 2010 w zremisowanym 1:1 wyjazdowym spotkaniu z Piacenzą Calcio. We Frosinone grał przez rok.
Latem 2011 roku Ben Djemia trafił na wypożyczenie do Red Star 93, w którym swój debiut zanotował 15 września 2011 w zwycięskim 4:0 wyjazdowym meczu z Paris FC. Pół roku później wypożyczono go do Petrolulu Ploeszti. Zadebiutował w nim 4 marca 2012 w przegranym 1:2 domowym meczu z FC Vaslui. W Petrolulu grał przez pół roku.
Latem 2012 Ben Djemia został wypożyczony do Astry Giurgiu. Swój debiut w Astrze zaliczył 22 lipca 2012 w wygranym 2:1 wyjazdowym meczu z Glorią Bystrzyca. W Astrze rozegrał 5 meczów.
W 2013 roku Ben Djemia odszedł z Genoi do Stade Lavallois. Zadebiutował w nim 24 sierpnia 2013 w przegranym 0:2 domowym meczu z RC Lens. W Stade Lavallois grał przez dwa lata.
W 2015 roku Ben Djemia został piłkarzem tunezyjskiego Club Sportif Sfaxien. Zadebiutował w nim 17 września 2015 w zwycięskim 2:1 domowym spotkaniu ze Stade Gabésien.
Kariera reprezentacyjna.
W reprezentacji Tunezji Ben Djemia zadebiutował 28 maja 2014 w wygranym 1:0 towarzyskim meczu z Koreą Południową, rozegranym w Seulu. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym meczu.

</doc>
<doc id="3593455" url="https://pl.wikipedia.org/wiki?curid=3593455" title="Harzburger Front">
Harzburger Front



</doc>
<doc id="3593458" url="https://pl.wikipedia.org/wiki?curid=3593458" title="Hipoteza dwóch źródeł">
Hipoteza dwóch źródeł



</doc>
<doc id="3593462" url="https://pl.wikipedia.org/wiki?curid=3593462" title="Kamienny Szaniec w Kołobrzegu">
Kamienny Szaniec w Kołobrzegu

Kamienny Szaniec w Kołobrzegu ("Szaniec Waldenfelsa", niem. "Waldenfels Schanze") – obiekt dawnej Twierdzy Kołobrzeg, od 1887 wykorzystywany do celów rekreacyjnych Uzdrowiska Kołobrzeg. Położony jest w pasie wydm nad samym brzegiem Morza Bałtyckiego, przy skrzyżowaniu ulicy Fredry z ulicami Sułkowskiego/Sikorskiego. Zamyka od wschodu Park im. Stefana Żeromskiego (zdrojowy).
Niemiecka nazwa szańca upamiętniała kpt. Karola W. E. Waldenfelsa, który w 1807 poległ w pobliskim Forcie Wilczym. Polska nazwa pochodzi od wału z głazami, który zabezpieczał obiekt od strony morza.
Historia.
Szaniec powstał nad brzegiem morza w latach 1832-1836, w miejscu gdzie w 1807 rozgrywały się najkrwawsze i najcięższe walki między obrońcami Twierdzy Kołobrzeg i 1 Pułkiem Piechoty Legii Poznańskiej. Rolą szańca była osłona rubieży twierdzy i portu, w tym zwalczanie okrętów. Szaniec sąsiadował z Fortem Wilczym (obecnie amfiteatr) i razem z nim tworzył system wschodnich umocnień Kołobrzegu. Wejście do obiektu znajdowało się od strony zachodniej.
Bastion ten miał kształt redanu. Zbudowany był z dwóch wałów ziemnych z kazamatami oraz fosy od strony północnej i wschodniej. Od strony morza zabezpieczony był potężnym wałem z głazów. Od 1887 teren wokół dzieła fortyfikacyjnego zaczęto przystosowywać do celów rekreacyjnych uzdrowiska. Zasypano część fosy, posadzono drzewa, wewnątrz zbudowano ogrodową restaurację, a na wale od strony morza usytuowano oszkloną werandę z tarasem, w której urządzono kawiarnię. Było to jedno z najmodniejszych miejsc kurortu, miejsce licznych wycieczek i spacerów.
W 1945 obiekt przystosowano do celów obronnych. W czasie bitwy o Kołobrzeg obiekt uległ zniszczeniu. W latach 1950-1951 stał się częścią fortyfikacji obrony wybrzeża. Pomimo wpisania szańca 2 sierpnia 1967 do rejestru zabytków ulegał on dalszej dewastacji. W 1972 władze wojewódzkie zgłosiły wniosek do Ministerstwa Kultury i Sztuki o wykreślenie go z rejestru, do którego jednak nie doszło. Mimo protestów i bez wcześniejszych konsultacji naukowych zburzono też kamienny falochron od strony morza.
Współczesność.
Po zburzeniu i wywiezieniu kamiennego falochronu nasiliła się erozja brzegu morskiego i zanikanie plaży, dlatego pod koniec lat 80. XX wieku zdecydowano o ponownym umocnieniu terenu przez zastosowanie ścianki wodoszczelnej Larsena. Prace te nie przyniosły jednak zamierzonego skutku. Od kilkunastu lat wokół Kamiennego Szańca prowadzone są intensywne prace zabezpieczające brzeg przed erozją. Pojawiły się również propozycje rekonstrukcji kamiennego falochronu.
Ruiny szańca zostały wykorzystane w 1995 do stworzenia punktu gastronomicznego i dyskoteki. 

</doc>
<doc id="3593464" url="https://pl.wikipedia.org/wiki?curid=3593464" title="Andrzej Sądej">
Andrzej Sądej

Andrzej Sądej (ur. 20 grudnia 1957 w Bydgoszczy) – polski judoka, mistrz i reprezentant Polski, brązowy medalista mistrzostw Europy seniorów i juniorów, zawodów Przyjaźń-84 i letniej Uniwersjady w 1985.
Kariera sportowa.
Był zawodnikiem Polonii Bydgoszcz (1972-1980) i Gwardii Wrocław (1980-1987). W 1976 został brązowym medalistą mistrzostw Europy juniorów w kategorii 78 kg. Czterokrotnie zdobywał brązowy medal mistrzostw Europy seniorów (1981, 1982, 1983, 1987 - wszystkie starty w kategorii 78 kg), w tej samej kategorii sięgnął także po brązowy medal zawodów Przyjaźń-84. W 1985 wywalczył brązowy medal letniej Uniwersjady w turnieju drużynowym. Był też dwukrotnym akademickim wicemistrzem świata (1980, 1982) oraz brązowym medalistą akademickich mistrzostw (1978) - w kategorii 78 kg.
W 1976 został mistrzem Polski juniorów w kategorii 78 kg. Sześciokrotnie zdobył mistrzostwo Polski seniorów (1981, 1982, 1983 i 1984 - kat. 78 kg, 1984, 1986 - kat. open), trzykrotnie wicemistrzostwo Polski seniorów (1985, 1987 - kat. 78 kg, 1987 - kat. open), dwukrotnie brązowy medal mistrzostw Polski seniorów (1977 - kat. 78 kg, 1985 - kat. open). Czterokrotnie zdobył drużynowe mistrzostwo Polski (1979, 1980, 1982, 1985).
W latach 1991-1997 był trenerem reprezentacji Kanady w judo, w latach 1998-2003 dyrektorem sportowym Kanadyjskiego Związku Judo, od 2003 dyrektorem generalnym Kanadyjskiego Związku Judo.

</doc>
<doc id="3593478" url="https://pl.wikipedia.org/wiki?curid=3593478" title="Rząd Antonia Costy">
Rząd Antonia Costy



</doc>
<doc id="3593485" url="https://pl.wikipedia.org/wiki?curid=3593485" title="Stanisław Medwedenko">
Stanisław Medwedenko

Stanisław Jurijowycz Medwedenko, ps. "Sława" (ukr. Станіслав Юрійович Медведенко; ur. 4 kwietnia 1979 w Karapyszach) – ukraiński koszykarz, występujący na pozycji skrzydłowego, dwukrotny mistrz NBA z 2001 i 2002 roku.

</doc>
<doc id="3593488" url="https://pl.wikipedia.org/wiki?curid=3593488" title="Manglerud Star">
Manglerud Star



</doc>
<doc id="3593494" url="https://pl.wikipedia.org/wiki?curid=3593494" title="Siergiej Sobolew (polityk)">
Siergiej Sobolew (polityk)

Siergiej Michajłowicz Sobolew (ros. Сергей Миха́йлович Соболев, ur. 1900 we wsi Lubachowka w guberni kałuskiej, zm. 25 lutego 1939) – radziecki działacz partyjny i komsomolski.
Życiorys.
W 1917 sekretarz Socjalistycznego Związku Młodzieży Robotniczej w Piotrogrodzie, w 1918 organizator rejonowego komitetu Komsomołu w Piotrogrodzie i kierownik Wydziału Agitacji Piotrogrodzkiego Komitetu Komsomołu, od 1918 członek RKP(b). Od maja 1920 do 1921 oficer polityczny Armii Czerwonej, uczestnik wojny domowej, od 1921 kierownik wydziału Krymskiego Komitetu Obwodowego Komsomołu, do 1922 sekretarz odpowiedzialny Komitetu Okręgowego Komsomołu w Sewastopolu, 1922-1923 instruktor odpowiedzialny Wydziału Organizacyjnego KC Komsomołu. Do 1924 zastępca kierownika Wydziału Agitacyjno-Propagandowego KC Komsomołu Azerbejdżanu i sekretarz KC Komsomołu Azerbejdżanu, od lipca 1924 do 1925 sekretarz Syberyjskiego Krajowego Komitetu Komsomołu, od 17 marca 1925 do sierpnia 1928 członek Biura KC Komsomołu i jednocześnie od lipca 1925 do 1928 sekretarz KC Komsomołu. Od 31 grudnia 1925 do 2 grudnia 1927 członek Centralnej Komisji Kontrolnej WKP(b), od marca 1926 do sierpnia 1928 I sekretarz Komitetu Gubernialnego/Obwodowego Komsomołu w Leningradzie, 1926-1928 sekretarz Północno-Zachodniego Biura KC Komsomołu. Od 19 grudnia 1927 do 26 czerwca 1930 zastępca członka KC WKP(b), 1930-1931 kierownik Wydziału Organizacyjnego Piotrogrodzkiego Rejonowego Komitetu WKP(b) w Leningradzie, 1931-1934 sekretarz Piotrogrodzkiego Komitetu Rejonowego WKP(b) w Leningradzie, 1934-1937 I sekretarz Krasnogwardiejskiego Komitetu Rejonowego WKP(b) w Leningradzie. Od maja do lipca 1937 kierownik wydziału Komitetu Miejskiego WKP(b) w Leningradzie, od 21 lipca 1937 do 22 czerwca 1938 p.o. I sekretarza Krasnojarskiego Krajowego Komitetu WKP(b), od czerwca do października 1937 p.o. I sekretarza Dalekowschodniego Krajowego Komitetu WKP(b). Deputowany do Rady Najwyższej ZSRR 1 kadencji.
4 listopada 1938 aresztowany, 25 lutego 1939 skazany na śmierć przez Wojskowe Kolegium Sądu Najwyższego ZSRR "za kierowanie antyradziecką organizacją terrorystyczną prawicowców, niedoniesienie władzom o przygotowaniu zabójstwa Kirowa i szkodnictwo" i tego samego dnia rozstrzelany. 23 lutego 1956 pośmiertnie zrehabilitowany.

</doc>
<doc id="3593497" url="https://pl.wikipedia.org/wiki?curid=3593497" title="Manglerud Star (hokej na lodzie)">
Manglerud Star (hokej na lodzie)

Manglerud Star Ishockey – norweski klub hokejowy z siedzibą w Manglerud, w obrębie Oslo.
Historia klubu.
Od 1997 do 1998 trenerem zespołu był Jarmo Tolvanen.

</doc>
<doc id="3593500" url="https://pl.wikipedia.org/wiki?curid=3593500" title="Stanislav Medvedenko">
Stanislav Medvedenko



</doc>
<doc id="3593501" url="https://pl.wikipedia.org/wiki?curid=3593501" title="Stanisław Medvedenko">
Stanisław Medvedenko



</doc>
<doc id="3593503" url="https://pl.wikipedia.org/wiki?curid=3593503" title="Ipswich (borough)">
Ipswich (borough)

Ipswich – dystrykt w hrabstwie Suffolk w Anglii. W 2011 roku dystrykt liczył 133 384 mieszkańców.

</doc>
<doc id="3593510" url="https://pl.wikipedia.org/wiki?curid=3593510" title="Loek Verhees Sr">
Loek Verhees Sr



</doc>
<doc id="3593512" url="https://pl.wikipedia.org/wiki?curid=3593512" title="John Ferguson, Sr.">
John Ferguson, Sr.



</doc>
<doc id="3593515" url="https://pl.wikipedia.org/wiki?curid=3593515" title="Ministerstwo Spraw Wewnętrznych (od 2011)">
Ministerstwo Spraw Wewnętrznych (od 2011)



</doc>
<doc id="3593517" url="https://pl.wikipedia.org/wiki?curid=3593517" title="Roma Buharowska">
Roma Buharowska

Roma Buharowska (ur. 8 lipca 1953 w Bydgoszczy) – polska piosenkarka i aktorka.
Życiorys.
Zaczynała od występów w studenckim kabarecie "Wcześniak" przy bydgoskiej WSI. Jest laureatką III nagrody na IX Festiwalu Piosenki Studenckiej w Krakowie (1972) za interpretację piosenki "Szyszki" (muz. A. Michalski - sł. M. Borkowska) i wyróżnienia na festiwalu Intertalent w Gottwaldovie (1973) za interpretację piosenek "Zaułek kwitnących kasztanów" (muz. W. Chrzanowski - sł. W. Masłowski) i "Ja mam Ciebie, Ty mnie" (muz. M. Sewen - sł. Z. Stawecki). Otrzymała nagrodę specjalną za interpretację piosenki "Rozmawiam z tobą", zaprezentowanej podczas koncertu "To śpiewa młodość" w ramach XII KFPP w Opolu (1974). Występowała w telewizji (m.in. "Telewizyjny Ekran Młodych", nagranie telewizyjne w Rostocku) i nagrywała dla Polskiego Radia w Bydgoszczy, Katowicach i Warszawie. Uczestniczyła także w Giełdach piosenki studenckiej. W 1980 roku występowała w programie telewizyjnym z cyklu "Kabaret jeszcze starszych panów - Niespodziewany koniec lata", gdzie wykonywała piosenki "Skradzione imię" i "Topielica i ratownik" (w duecie z Krzysztofem Majchrzakiem). Roma Buharowska współpracowała z Klubem Piosenki ZAKR (1972), a w latach 1974–1988 związana była z warszawskim Teatrem na Targówku. Grała w przedstawieniach muzycznych, satyryczno- kabaretowych, programach poetyckich, bajkach dla dzieci i sztukach dramatycznych. Piosenkarka ma na swym koncie także role filmowe – wystąpiła w komedii Stanisława Barei "Miś" (1980) oraz w serialu "Plebania" (2010). Syn Konrad Wantrych jest pianistą, kompozytorem i aranżerem. Od września 2020 jest członkiem zespołu Kult.
Dyskografia.
Inne nagrania.
Ze Stefanem Zachem:
Radio.
Muzyczno-Estradowy Teatr na Targówku 1974-1988

</doc>
<doc id="3593523" url="https://pl.wikipedia.org/wiki?curid=3593523" title="Lela">
Lela



</doc>
<doc id="3593529" url="https://pl.wikipedia.org/wiki?curid=3593529" title="Karapysze">
Karapysze



</doc>
<doc id="3593530" url="https://pl.wikipedia.org/wiki?curid=3593530" title="Metale kolorowe">
Metale kolorowe



</doc>
<doc id="3593532" url="https://pl.wikipedia.org/wiki?curid=3593532" title="Bilel Mohsni">
Bilel Mohsni

Bilel Mohsni (arab. بلال محسني, ur. 21 lipca 1987 w Paryżu) – tunezyjski piłkarz grający na pozycji środkowego obrońcy. Od 2015 jest zawodnikiem klubu Angers SCO.
Kariera klubowa.
Swoją karierę piłkarską Mohsni rozpoczął we francuskim amatorskim klubie CO Les Ulis. Grał w nim w sezonie 2005/2006. Następnie co sezon zmieniał klub i występował kolejno w innych amatorskich klubach takich jak: AF Lozère (2006/2007), US Saint-Georges (2007/2008), ponownie CO Les Ulis (2008/2009) i Sainte-Geneviève Sports (2009/2010).
W 2010 roku Mohsni został zawodnikiem Southend United, grającego w Football League Two. W Southend swój debiut zaliczył 27 sierpnia 2010 w wygranym 2:0 wyjazdowym meczu z Bradford City. Latem 2012 został wypożyczony do Ipswich Town, w którym zadebiutował 6 października 2012 w przegranym 1:2 domowym meczu z Cardiff City. W trakcie sezonu 2012/2013 wrócił do Southend.
Latem 2013 roku Mohsni przeszedł do zespołu Rangers. W Scottish League One zadebiutował 14 września 2013 w zwycięskim 5:1 domowym meczu z Arbroath. W debiucie zdobył gola. W sezonie 2013/2014 awansował z Rangers do Scottish Championship.
W 2015 roku Mohsni został piłkarzem Angers SCO.
Kariera reprezentacyjna.
W reprezentacji Tunezji Mohsni zadebiutował 28 maja 2014 w wygranym 1:0 towarzyskim meczu z Koreą Południową, rozegranym w Seulu. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym meczu.

</doc>
<doc id="3593533" url="https://pl.wikipedia.org/wiki?curid=3593533" title="Slava Medvedenko">
Slava Medvedenko



</doc>
<doc id="3593537" url="https://pl.wikipedia.org/wiki?curid=3593537" title="Phytomyza podagricae">
Phytomyza podagricae



</doc>
<doc id="3593544" url="https://pl.wikipedia.org/wiki?curid=3593544" title="Rijswijk (Zuid-Holland)">
Rijswijk (Zuid-Holland)



</doc>
<doc id="3593546" url="https://pl.wikipedia.org/wiki?curid=3593546" title="Jakow Jakowlew">
Jakow Jakowlew

Jakow Arkadjewicz Jakowlew (Epsztejn) (ros. Я́ков Арка́дьевич Я́ковлев ((Эпштейн), ur. w Grodnie, zm. 29 lipca 1938) – radziecki polityk, działacz partyjny, członek KC WKP(b) (1930-1937).
Życiorys.
Urodzony w rodzinie żydowskiego nauczyciela, skończył szkołę realną w Białymstoku, studiował w Piotrogrodzkim Instytucie Politechnicznym, 1913 wstąpił do SDPRR(b). W 1917 był sekretarzem Jekaterynosławskiego Komitetu SDPRR(b), członek Prezydium Rady Jekaterynosławskiej, od kwietnia 1918 sekretarz Moskiewskiego Obwodowego Biura Związku Metalowców, od 12 lipca do 17 października 1918 zastępca członka, a od 22 października 1918 do 1 marca 1919 członek KC KP(b)U. Od października 1918 do marca 1919 członek Biura Wykonawczego KC KP(b)U, od stycznia 1919 przewodniczący Charkowskiego Komitetu Rewolucyjnego, w lipcu-sierpniu 1919 przewodniczący kijowskiego gubernialnego komitetu KP(b)U, od sierpnia 1919 szef Wydziału Politycznego 14 Armii. Od 18 listopada 1919 do 9 lutego 1920 przewodniczący Komitetu Wykonawczego Włodzimierskiej Rady Gubernialnej, od stycznia do listopada 1920 przewodniczący charkowskiego gubernialnego komitetu KP(b)U, od 5 kwietnia do 17 listopada 1920 członek Tymczasowego KC KP(b)U i jednocześnie od 15 kwietnia do 17 listopada 1920 członek Biura Politycznego KC KP(b)U i Biura Organizacyjnego KC KP(b)U. 1920-1921 członek Głównego Zarządu Kształcenia Politycznego Ludowego Komisariatu Oświaty RFSRR, od listopada 1921 do maja 1923 II zastępca, a od maja 1923 do lutego 1924 I zastępca kierownika Wydziału Agitacyjno-Propagandowego KC RKP(b), 1922-1924 zastępca kierownika i kierownik Pododdziału Prasy Wydziału Agitacyjno-Propagandowego KC RKP(b), 1923-1929 redaktor gazety "Kriestjanskaja prawda". Od lutego do czerwca 1924 kierownik Wydziału Prasy KC RKP(b), 1924-1928 redaktor gazety "Biednota", od 31 maja 1924 do 26 czerwca 1930 członek Centralnej Komisji Kontrolnej RKP(b)/WKP(b), od 1 stycznia 1926 do 2 grudnia 1927 zastępca członka, a od 19 grudnia 1927 do 26 czerwca 1930 członek Prezydium Centralnej Komisji Kontrolnej WKP(b). Od 1926 do 7 grudnia 1929 zastępca ludowego komisarza inspekcji robotniczo-chłopskiej ZSRR, od 7 grudnia 1929 do 10 kwietnia 1934 ludowy komisarz rolnictwa ZSRR, 1929-1931 przewodniczący Wszechzwiązkowej Rady Spółdzielni Rolniczych, od 13 lipca 1930 do 8 grudnia 1937 członek KC WKP(b). Od 10 marca 1934 do 1936 kierownik Wydziału Rolnego KC WKP(b), od października 1936 do 12 października 1937 I zastępca przewodniczącego Komisji Kontroli Partyjnej przy KC WKP(b), od 29 lipca do 11 sierpnia 1937 p.o. I sekretarza KC Komunistycznej Partii (bolszewików) Białorusi.
Mąż Sofji Sokołowskiej.
12 października 1937 aresztowany, 29 lipca 1938 skazany na śmierć przez Wojskowe Kolegium Sądu Najwyższego ZSRR i rozstrzelany. 5 stycznia 1957 pośmiertnie zrehabilitowany.

</doc>
<doc id="3593547" url="https://pl.wikipedia.org/wiki?curid=3593547" title="Klasztor Kesariani">
Klasztor Kesariani



</doc>
<doc id="3593548" url="https://pl.wikipedia.org/wiki?curid=3593548" title="Synowie Boży – synami wolności">
Synowie Boży – synami wolności

Synowie Boży – synami wolności – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy, które rozpoczęły się w czerwcu 1966 roku, a zakończyły w styczniu 1967 roku. Myślą przewodnią pięciodniowego kongresu był werset biblijny z Listu do Rzymian 8:20, 21 ("NW"): „Gdyż stworzenie zostało poddane daremności nie z własnej woli, lecz przez tego, który je poddał, na podstawie nadziei, że również samo stworzenie zostanie uwolnione z niewoli skażenia i dostąpi chwalebnej wolności dzieci Bożych”, który był odbiciem tak radości, jak i ostrzeżenia. Program kongresu uwypuklał dobrą nowinę o lepszej przyszłości, którą według Świadków Jehowy, przyniesie życie w raju na ziemi pod panowaniem Królestwa Bożego.
Kongresy międzynarodowe na świecie.
Oprócz kongresów okręgowych odbyły się kongresy międzynarodowe.
W Ameryce Łacińskiej zorganizowano 22 pięciodniowe kongresy międzynarodowe, w których uczestniczyło 177 193 osób, a 6131 zostało ochrzczonych. Kongresy te przyczyniły się do rozwoju działalności Świadków Jehowy w tej części świata. W krajach regionu od miesiąca, w którym zorganizowano zgromadzenia gwałtownie wzrosła liczba głosicieli.
W La Paz w Boliwii program został przedstawiony w języku hiszpańskim, a niektóre sesje również w języku angielskim. Wśród 1150 obecnych, było 647 delegatów z zagranicy.
W dniach od 6 do 10 stycznia 1967 roku kongres zorganizowano na Stadionie Narodowym w Santiago w Chile. Stacje radiowe wyemitowały 15-minutowy program „O czym myślą ludzie”, w którym przedstawiono wierzenia Świadków Jehowy.
W Dominikanie kongres odbył się w Santo Domingo i to pomimo trwającej rewolucji.
Kongres w Guayaquil w Ekwadorze odbył się w dniach od 31 grudnia 1966 roku do 4 stycznia 1967 roku w hali Coliseo Cerrado. Wśród obecnych 2723 obecnych było przeszło 400 delegatów zagranicznych z przeszło 20 krajów. Frederick William Franz udzielił wywiadu dla państwowej telewizji, co przyczyniło się do poinformowania opinii publicznej o prowadzonej przez Świadków Jehowy działalności religijnej.
W Tegucigalpie w Hondurasie kongres odbył się w grudniu 1966 roku, a wśród 1422 obecnych, było 225 delegatów z zagranicy, m.in. z Australii, Niemiec i Kanady.
W kongresie na Stadionie Narodowym w Kingston na Jamajce uczestniczyli delegaci z 18 krajów (w tym ze Stanów Zjednoczonych i Wielkiej Brytanii).
Ponad rok trwały rozmowy z urzędami w sprawie wynajęcia hali sportowej Coliseo Cubierto w Barranquilla w Kolumbii. W kongresie, który odbył się w tej hali w dniach od 28 grudnia 1966 roku do 1 stycznia 1967 roku uczestniczyli Świadków Jehowy z Kolumbii oraz przeszło 200 delegatów z ponad 20 krajów. Program przeprowadzono w języku hiszpańskim oraz angielskim.
W stolicy Meksyku w kongresie uczestniczyło 36 556 osób, a 1982 zostały ochrzczone. Obecne były setki delegatów z kilkunastu krajów, był to  największy kongres, jaki został zorganizowany przez Świadków Jehowy w Meksyku. Program przeprowadzono w języku hiszpańskim oraz częściowo w angielskim.
Kongres w Peru odbył się w Plaza de Acho w Limie, uczestniczyło w nim 6925 osób, w tym delegacje z Ameryki Północnej, Europy Zachodniej i Australii.
W San Juan w Portoryko obecni byli delegaci z 19 krajów.
W kongresie w Palacio Peñarol w urugwajskim Montevideo uczestniczyła 400-osobowa delegacja Świadków Jehowy ze Stanów Zjednoczonych i z Europy Zachodniej.
W Caracas w Wenezueli uczestniczyła grupa 515 delegatów zagranicznych.
We wszystkich kongresach międzynarodowych uczestniczyli również członkowie Ciała Kierowniczego Świadków Jehowy: Nathan H. Knorr, William Lloyd Barry, John C. Booth, Frederick William Franz, Milton George Henschel, William K. Jackson, Karl F. Klein, Albert D. Schroeder oraz Lyman Alexander Swingle, którzy wygłosili przemówienia. We wszystkich krajach – oprócz Meksyku – były to pierwsze kongresy międzynarodowe.
Publikacje wydane z okazji kongresu.
Ogłoszono również wydanie w języku hiszpańskim jednotomowego "Pisma Świętego w Przekładzie Nowego Świata" (wydanego w języku angielskim w roku 1961).
Ważne punkty programu.
Wprowadzenie do programu kongresowego kostiumowych przedstawień biblijnych.
Kampania informacyjna.
W miastach kongresowych zorganizowano kampanię informacyjną, polegającą na rozpowszechnianiu specjalnych zaproszeń na zgromadzenia. Przedpołudnia od drugiego do czwartego dnia programu międzynarodowych kongresów przeznaczone były na działalność kaznodziejską.
Pozostałe kongresy.
Oprócz serii kongresów międzynarodowych na całym świecie zorganizowano zgromadzenia okręgowe.
Kongresy odbyły się w różnych krajach Afryki (m.in. największe z nich odbyły się w Nigerii oraz Zambii, Azji, Oceanii (m.in. w Australii) i w Ameryce Północnej (m.in. w Stanach Zjednoczonych, Kanadzie, Bermudach, Gwadelupie, Martynice) oraz w Europie.
Na Bermudach kongres zorganizowano w dniach od 28 do 31 lipca w Sali Królestwa w Hamilton.
W Demokratycznej Republice Konga (Zairze) odbyły się pierwsze oficjalne zgromadzenia po legalizacji działalności w tym kraju.
W Stanach Zjednoczonych pierwsze zgromadzenia z serii kongresów miały miejsce w dniach od 13 do 17 lipca w Hanokaa oraz w dniach od 27 do 31 lipca w Honolulu na Hawajach. W dniach od 3 do 7 sierpnia kongresy odbyły się w Dallas (w języku angielskim i hiszpańskim), w Newark (w języku hiszpańskim) oraz w San Francisco (w języku angielskim i hiszpańskim). W Anchorage na Alasce kongres zorganizowano w dniach od 10 do 14 sierpnia, a w Baltimore w dniach od 17 do 21 sierpnia. W dniach od 24 do 28 sierpnia kongresy odbyły się w Miami Beach (w języku angielskim i hiszpańskim) oraz w Mobile w Alabamie.
W Kanadzie kongresy odbyły się w dniach od 22 do 26 czerwca w Toronto, od 29 czerwca do 3 lipca w Corner Brook, od 6 do 10 lipca w Halifaksie, od 13 do 17 lipca w Montrealu (w języku angielskim i francuskim), od 27 do 31 lipca w Winnipegu oraz w dniach od 3 do 7 sierpnia w Vancouver.
Przeszło 40 tysięcy osób uczestniczyło w kongresie, który odbył się w dniach od 3 do 7 sierpnia w Essen, w dniach od 10 do 14 sierpnia kongres odbył się w Norymberdze w Niemczech.
W Samoa Amerykańskim kongres zorganizowano w Pago Pago. Uczestniczyło w nim 372 delegatów z Australii, Fidżi, Niue, Nowej Kaledonii, Nowej Zelandii, Samoa, Tahiti, Tonga i Vanuatu. Stosunek liczby uczestników kongresu do liczby mieszkańców miasta wynosił 1 do 35.
W szwajcarskim Zurychu kongres zorganizowano w dniach od 21 do 24 lipca.
W dniach od 27 do 31 lipca kongres odbył się w Luksemburgu.
W Austrii zgromadzenie odbyło się w dniach od 17 do 21 sierpnia w Linzu, a od 7 do 11 września w Innsbrucku.
W Wielkiej Brytanii kongres odbył się w czterech miastach. W dniach od 8 do 12 czerwca na Football Ground w Blackpool, w dniach od 6 do 10 lipca w Ninian Park w Cardiff, w dniach od 27 do 31 lipca w The Ice Rink w Glasgow oraz w dniach od 24 do 28 sierpnia na stadionie Twickenham w Londynie.

</doc>
<doc id="3593549" url="https://pl.wikipedia.org/wiki?curid=3593549" title="Drepanidini">
Drepanidini

Drepanidini – plemię ptaków z rodziny łuszczakowatych (Fringillidae).
Występowanie.
Plemię obejmuje gatunki występujące na Hawajach.
Systematyka.
Do plemienia zalicza się następujące rodzaje:

</doc>
<doc id="3593555" url="https://pl.wikipedia.org/wiki?curid=3593555" title="Pułapka (powieść)">
Pułapka (powieść)

Pułapka (ang. "From the Dead") – powieść kryminalna brytyjskiego pisarza Marka Billinghama z 2010. Polskie wydanie książki ukazało się w 2013 w tłumaczeniu Roberta P. Lipskiego. 
Treść.
Dziewiąta część cyklu z inspektorem Tomem Thorne’em. Akcja powieści rozgrywa się dziesięć lat od odnalezienia szczątków Alana Langforda, spalonego żywcem we własnym samochodzie w lesie w Yorkshire. Jego żonę (Donnę) skazano za zlecenie tego zabójstwa na dziesięć lat więzienia. Tuż przed opuszczeniem zakładu karnego Donna otrzymuje list ze zdjęciem swego męża, całego i zdrowego. Tom Thorne, współpracując z prywatną detektyw, Anną Carpenter, prowadzi po raz pierwszy śledztwo wykraczające daleko poza granice Wielkiej Brytanii, udając się m.in. w okolice Malagi. 
Powieść uplasowała się na liście bestsellerów pisma „Sunday Times”. Według cyklu powstał też angielski serial filmowy.

</doc>
<doc id="3593561" url="https://pl.wikipedia.org/wiki?curid=3593561" title="Anatolij Bietiechtin">
Anatolij Bietiechtin

Anatolij Władimirowicz Bietiechtin (, ur. 20 września 1931 wieś Argunowo, rejon wołogodski kraju północnego, zm. 27 października 2012 Moskwa) – radziecki dowódca wojskowy, generał armii (1988).
Życiorys.
Był absolwentem Kijowskiej Szkoły Artylerii Samobieżnej (1953), Wojskowej Akademii Wojsk Pancernych (1961), Wojskowej Akademii Sztabu Generalnego (1972) i Wyższych Kursów Akademickich przy Wojskowej Akademii Sztabu Generalnego (1980).
W służbie wojskowej od 1950. W latach 1953-1957 był dowódcą plutonu, kompanii podchorążych, następnie dowodził batalionem czołgów. W latach 1966-1974 był starszym oficerem wydziału operacyjnego sztabu armii, zastępcą dowódca pułku czołgów, szefem sztabu i dowódcą dywizji pancernej. Od września 1975 był szefem sztabu armii, od marca 1978 dowodził 8 Gwardyjską Armią, w latach 1981-1986 szef sztabu Odeskiego Okręgu Wojskowego i dowódca Nadbałtyckiego Okręgu Wojskowego. Od lutego 1987 do września 1988 dowodził Zabajkalskim Okręgiem Wojskowym, za czasów jego dowództwa rozpoczęto zmniejszanie liczebności wojsk - w tym wyjście 39 Armii z terytorium Mongolii. Od września 1988 do kwietnia 1992 był 1 zastępcą Głównodowodzącego Wojsk Lądowych.
Deputowany Rady Najwyższej ZSRR 11 kadencji.
Nagrodzony Orderami Lenina, Rewolucji Październikowej, Za Służbę Ojczyźnie w Siłach Zbrojnych ZSRR III klasy i medalami

</doc>
<doc id="3593566" url="https://pl.wikipedia.org/wiki?curid=3593566" title="Sofja Sokołowska">
Sofja Sokołowska

Sofja Iwanowna Sokołowska (ros. Со́фья Ива́новна Соколо́вская, pseudonim Jelena Kiryłłowna Swietłowa (ros. Еле́на Кири́лловна Светло́ва); ur. w Odessie, zm. 26 sierpnia 1938 na terenie Kommunarki) – zawodowa rewolucjonistka, dziennikarka i działaczka socjaldemokratyczna i komunistyczna.
Życiorys.
Urodzona w rodzinie adwokata, 1912-1914 studiowała w Petersburskim Instytucie Medycznym, 1914-1917 słuchaczka wyższych kursów żeńskich, od 1915 działała w SDPRR(b), 1917 była członkiem czernihowskiego gubernialnego komitetu SDPRR(b) i Czernihowskiego Komitetu Wojskowo-Rewolucyjnego. Od 19 stycznia do 12 marca 1918 przewodnicząca Komitetu Wykonawczego Czernihowskiej Rady Gubernialnej, 1918 była członkiem czernihowskiego podziemnego komitetu gubernialnego KP(b)U i kijowskiego podziemnego gubernialnego KP(b)U oraz sekretarzem kijowskiego gubernialnego komitetu rewolucyjnego i kijowskiego podziemnego komitetu obwodowego KP(b)U. Od listopada 1918 do kwietnia 1919 sekretarz odeskiego podziemnego komitetu obwodowego KP(b)U, 1919 członek Prezydium Rady Odeskiej, od kwietnia do sierpnia 1919 sekretarz odeskiego obwodowego, a od sierpnia do grudnia 1919 odeskiego podziemnego komitetu obwodowego KP(b)U, jednocześnie była redaktorem wydawanej w Odessie gazety "Kommunist". Dwukrotnie aresztowana przez białych, zbiegła, 1919 ponownie aresztowana, następnie zwolniona. Od grudnia 1919 do lutego 1921 pracowała w Komitecie Wykonawczym Kominternu, 1921-1924 zastępca kierownika moskiewskiego gubernialnego oddziału kształcenia politycznego, 1924-1928 funkcjonariuszka partyjna w fabryce w Kołomienskoje, 1928-1930 instruktor Moskiewskiego Komitetu Obwodowego WKP(b), pracowała również w redakcji pisma "Masowik" i w "Kriestjanskiej gaziecie". Od 13 lipca 1930 do 26 stycznia 1934 wchodziła w skład Centralnej Komisji Kontrolnej WKP(b), przewodnicząca Centralnej Komisji ds. Czystki Aparatu Radzieckiego, 1934-1935 kierowała wydziałem Ludowego Komisariatu Oświaty RFSRR, od 1935 zastępca dyrektora, później do 1937 dyrektor studia kinowego "Mosfilm".
Żona Jakowa Jakowlewa.
W okresie "wielkiej czystki" 12 października 1937 aresztowana przez NKWD. 26 sierpnia 1938 skazana przez Kolegium Wojskowe Sądu Najwyższego ZSRR na śmierć z zarzutu "szpiegostwa i uczestnictwa w organizacji kontrrewolucyjnej", stracona tego samego dnia w miejscu egzekucji Kommunarka pod Moskwą, pochowana anonimowo. 
Zrehabilitowana 3 marca 1956 postanowieniem Kolegium Wojskowego SN ZSRR.

</doc>
<doc id="3593567" url="https://pl.wikipedia.org/wiki?curid=3593567" title="Sofija Sokołowskaja">
Sofija Sokołowskaja



</doc>
<doc id="3593568" url="https://pl.wikipedia.org/wiki?curid=3593568" title="'39">
'39



</doc>
<doc id="3593570" url="https://pl.wikipedia.org/wiki?curid=3593570" title="Fixing">
Fixing

Fixing – jest to sposób ustalenia jednolitej ceny danego dobra lub usługi w oparciu o mechanizm inny niż rynkowy. W większości krajów fixing może być przeprowadzany jedynie przez instytucje, które zostały do tego uprawnione (np. organy nadzorujące dany rynek, banki centralne).
Na giełdzie papierów wartościowych jako fixing określa się proces ustalania ceny w ramach notowań według kursu jednolitego. W systemie notowań ciągłych procedurę fixingu stosuje się w fazie na otwarcie i na zamknięcie sesji giełdowej, kiedy kurs papierów wartościowych wyznaczany jest w oparciu o zlecenia zbierane przez określony czas. Wyznaczenie ceny na otwarciu i zamknięciu służy wyeliminowaniu przypadkowości przy jej ustalaniu i ograniczeniu zmienności cen. Może to być szczególne istotne w przypadku ceny zamknięcia, ponieważ w oparciu o nią wyceniane są portfele inwestycyjne instytucji finansowych.
Określenie fixing stosuje się również w odniesieniu do procesu wyznaczania niektórych wskaźników stosowanych powszechnie na rynkach finansowych, takich jak stawki referencyjne WIBID/WIBOR lub publikowane przez NBP kursy średnie wymienialnych walut obcych wobec złotego oraz informacyjne ceny kupna/sprzedaży skarbowych papierów wartościowych. 

</doc>
<doc id="3593571" url="https://pl.wikipedia.org/wiki?curid=3593571" title="Marton-in-Cleveland">
Marton-in-Cleveland

Marton lub Marton in Cleveland – osada w Anglii, w North Yorkshire, w dystrykcie (unitary authority) Middlesbrough. W 2011 miejscowość liczyła 4728 mieszkańców. Marton jest wspomniana w Domesday Book (1086) jako "Martona"/"Martun"/"Martune".

</doc>
<doc id="3593572" url="https://pl.wikipedia.org/wiki?curid=3593572" title="Say It's Not True">
Say It's Not True



</doc>
<doc id="3593579" url="https://pl.wikipedia.org/wiki?curid=3593579" title="Marton in Cleveland">
Marton in Cleveland



</doc>
<doc id="3593580" url="https://pl.wikipedia.org/wiki?curid=3593580" title="Marton (Middlesbrough)">
Marton (Middlesbrough)



</doc>
<doc id="3593583" url="https://pl.wikipedia.org/wiki?curid=3593583" title="Kumhana">
Kumhana

Kumhana (arab. قمحانة) – miejscowość w Syrii, w muhafazie Hama. W 2004 roku liczyła 13 228 mieszkańców.

</doc>
<doc id="3593584" url="https://pl.wikipedia.org/wiki?curid=3593584" title="Park End">
Park End

Park End – dzielnica miasta Middlesbrough, w Anglii, w North Yorkshire, w dystrykcie (unitary authority) Middlesbrough. W 2011 miejscowość liczyła 6254 mieszkańców.

</doc>
<doc id="3593585" url="https://pl.wikipedia.org/wiki?curid=3593585" title="Guns N' Roses (EP)">
Guns N' Roses (EP)



</doc>
<doc id="3593587" url="https://pl.wikipedia.org/wiki?curid=3593587" title="Aron Solc">
Aron Solc

Aron Aleksandrowicz Solc (ros. Арон Александрович Сольц, ur. 22 marca 1872 w Solecznikach, zm. 30 kwietnia 1945 w Moskwie) – bolszewik, radziecki działacz partyjny.
Życiorys.
Działał w SDPRR od jej powstania w 1898, do 1899 studiował na Wydziale Prawnym Uniwersytetu Petersburskiego, z którego został wydalony. W 1898 i 1899 na krótko aresztowany, w styczniu 1901 aresztowany na 5 miesięcy, w grudniu 1901 aresztowany i w maju 1902 skazany na zesłanie do Niżnieudinska, skąd w listopadzie 1902 zbiegł. W maju 1903 ponownie aresztowany, 1 października 1905 zwolniony, w lipcu 1906 aresztowany i w lutym 1907 skazany na zesłanie do guberni tobolskiej, 1908 na krótko aresztowany, w marcu 1909 aresztowany i w listopadzie 1909 zwolniony. W lutym 1913 aresztowany i w maju 1913 skazany na zesłanie do rejonu turuchańskiego, skąd 1914 zbiegł, 31 lipca 1914 został aresztowany i skazany na 2 lata katorgi. Od 1916 członek Moskiewskiego Biura KC SDPRR(b), w marcu 1917 członek Moskiewskiego Komitetu SDPRR(b), później członek redakcji gazety "Socyał-diemokrat" i redakcji gazety "Prawda". Od 25 września 1920 do 26 stycznia 1934 członek Komisji Kontrolnej/Centralnej Komisji Kontrolnej RKP(b)/WKP(b), 1921-1923 członek Sądu Najwyższego RFSRR, od 26 kwietnia 1923 do 26 stycznia 1934 członek Prezydium Centralnej Komisji Kontrolnej RKP(b)/WKP(b) i Kolegium Partyjnego tej komisji. Od 1923 członek Sądu Najwyższego ZSRR, 1925 szef Wydziału Prawnego Ludowego Komisariatu Inspekcji Robotniczo-Chłopskiej ZSRR, do lutego 1938 pracownik Prokuratury ZSRR, od 1924 do 15 maja 1943 członek Międzynarodowej Komisji Kontrolnej Kominternu. Był nazywany "sumieniem partii".

</doc>
<doc id="3593589" url="https://pl.wikipedia.org/wiki?curid=3593589" title="Dyskografia Guns N' Roses">
Dyskografia Guns N' Roses



</doc>
<doc id="3593592" url="https://pl.wikipedia.org/wiki?curid=3593592" title="Al-Haszimijja (Syria)">
Al-Haszimijja (Syria)

Al-Haszimijja (arab. الهاشمية) – wieś w Syrii, w muhafazie Hama. W 2004 roku liczyła 102 mieszkańców.

</doc>
<doc id="3593598" url="https://pl.wikipedia.org/wiki?curid=3593598" title="Pallister">
Pallister

Pallister – dzielnica miasta Middlesbrough, w Anglii, w North Yorkshire, w dystrykcie (unitary authority) Middlesbrough. W 2011 miejscowość liczyła 6069 mieszkańców.

</doc>
<doc id="3593600" url="https://pl.wikipedia.org/wiki?curid=3593600" title="Kafr Da’il">
Kafr Da’il

Kafr Da’il – dzielnica Aleppo. W 2004 roku liczyła 5373 mieszkańców.

</doc>
<doc id="3593602" url="https://pl.wikipedia.org/wiki?curid=3593602" title="Grupa Operacyjna Czersk">
Grupa Operacyjna Czersk



</doc>
<doc id="3593603" url="https://pl.wikipedia.org/wiki?curid=3593603" title="Grupa Operacyjna Koło">
Grupa Operacyjna Koło



</doc>
<doc id="3593604" url="https://pl.wikipedia.org/wiki?curid=3593604" title="Grupa Operacyjna Sieradz">
Grupa Operacyjna Sieradz



</doc>
<doc id="3593605" url="https://pl.wikipedia.org/wiki?curid=3593605" title="Grupa Operacyjna Tadeusz">
Grupa Operacyjna Tadeusz



</doc>
<doc id="3593606" url="https://pl.wikipedia.org/wiki?curid=3593606" title="Grupa Operacyjna Tarnów">
Grupa Operacyjna Tarnów



</doc>
<doc id="3593607" url="https://pl.wikipedia.org/wiki?curid=3593607" title="Grupa Operacyjna Wyszków">
Grupa Operacyjna Wyszków



</doc>
<doc id="3593609" url="https://pl.wikipedia.org/wiki?curid=3593609" title="Chan al-Asal">
Chan al-Asal

Chan al-Asal – dzielnica Aleppo. W 2004 roku liczyła 2567 mieszkańców.

</doc>
<doc id="3593611" url="https://pl.wikipedia.org/wiki?curid=3593611" title="Samodzielna Grupa Operacyjna Narew">
Samodzielna Grupa Operacyjna Narew



</doc>
<doc id="3593612" url="https://pl.wikipedia.org/wiki?curid=3593612" title="Samodzielna Grupa Operacyjna Śląsk">
Samodzielna Grupa Operacyjna Śląsk



</doc>
<doc id="3593613" url="https://pl.wikipedia.org/wiki?curid=3593613" title="Grupa Operacyjna Rzeszów">
Grupa Operacyjna Rzeszów



</doc>
<doc id="3593614" url="https://pl.wikipedia.org/wiki?curid=3593614" title="Grupa Operacyjna Wisła">
Grupa Operacyjna Wisła



</doc>
<doc id="3593618" url="https://pl.wikipedia.org/wiki?curid=3593618" title="Armia Podole">
Armia Podole



</doc>
<doc id="3593620" url="https://pl.wikipedia.org/wiki?curid=3593620" title="Armia Wilno">
Armia Wilno



</doc>
<doc id="3593625" url="https://pl.wikipedia.org/wiki?curid=3593625" title="Kamhana">
Kamhana



</doc>
<doc id="3593626" url="https://pl.wikipedia.org/wiki?curid=3593626" title="Stéphane Nater">
Stéphane Nater

Stéphane Houcine Nater (arab. بلال محسني, ur. 20 stycznia 1984 w Troyes) – tunezyjski piłkarz grający na pozycji defensywnego pomocnika. Od 2014 jest zawodnikiem klubu Club Africain Tunis.
Kariera klubowa.
Swoją karierę piłkarską Nater rozpoczął w szwajcarskim klubie FC Chur 97. W sezonie 2004/2005 zadebiutował w jego barwach w 1. Liga Promotion. W 2007 roku odszedł do innego klubu z tej ligi, GC Biaschesi, w którym spędził rok. W 2008 roku został zawodnikiem FC Schaffhausen, w którym grał przez dwa lata w Swiss Challenge League. Latem 2010 przeszedł do Servette FC, w którym zadebiutował 25 lipca 2010 w zwycięskim 4:1 wyjazdowym meczu z FC Vaduz. W sezonie 2010/2011 wywalczył z Servette awans do Swiss Super League. W Servette grał również w sezonie 2011/2012.
W 2012 roku Nater został zawodnikiem FC Sankt Gallen. Swój debiut w nim zaliczył 15 lipca 2012 w zremisowanym 1:1 domowym meczu z BSC Young Boys. W Sankt Gallen grał przez dwa sezony.
Latem 2014 roku Nater przeszedł do tunezyjskiego Club Africain Tunis. Swój debiut w nim zanotował 14 sierpnia 2014 w wygranym 1:0 wyjazdowym meczu z ES Métlaoui. W sezonie 2014/2015 wywalczył z Club Africain swoje pierwsze w karierze mistrzostwo kraju.
Kariera reprezentacyjna.
W reprezentacji Tunezji Nater zadebiutował 5 marca 2014 w zremisowanym 1:1 towarzyskim meczu z Kolumbią, rozegranym w Cornellà de Llobregat. W 2015 roku został powołany do kadry na Puchar Narodów Afryki 2015. Na tym turnieju rozegrał dwa mecze: z Republiką Zielonego Przylądka (1:1) i z Demokratyczną Republiką Konga.

</doc>
<doc id="3593627" url="https://pl.wikipedia.org/wiki?curid=3593627" title="Brygada Kawalerii Brody">
Brygada Kawalerii Brody



</doc>
<doc id="3593628" url="https://pl.wikipedia.org/wiki?curid=3593628" title="Brygada Kawalerii Edward">
Brygada Kawalerii Edward



</doc>
<doc id="3593629" url="https://pl.wikipedia.org/wiki?curid=3593629" title="Sofja Sokołowskaja">
Sofja Sokołowskaja



</doc>
<doc id="3593630" url="https://pl.wikipedia.org/wiki?curid=3593630" title="Brygada Kawalerii Kraków">
Brygada Kawalerii Kraków



</doc>
<doc id="3593632" url="https://pl.wikipedia.org/wiki?curid=3593632" title="Brygada Kawalerii Plis">
Brygada Kawalerii Plis



</doc>
<doc id="3593633" url="https://pl.wikipedia.org/wiki?curid=3593633" title="Brygada Kawalerii Stanisławów">
Brygada Kawalerii Stanisławów



</doc>
<doc id="3593636" url="https://pl.wikipedia.org/wiki?curid=3593636" title="Brygada Kawalerii Suwałki">
Brygada Kawalerii Suwałki



</doc>
<doc id="3593638" url="https://pl.wikipedia.org/wiki?curid=3593638" title="Brygada Kawalerii Wilno">
Brygada Kawalerii Wilno



</doc>
<doc id="3593642" url="https://pl.wikipedia.org/wiki?curid=3593642" title="Lew Sosnowski">
Lew Sosnowski

Lew Siemionowicz Sosnowski (ros. Лев Семёнович Сосновский, ur. 1886 w Orenburgu, zm. 3 lipca 1937 w Moskwie) – rosyjski socjaldemokrata (bolszewik) i komunista, dziennikarz, działacz SDPRR i RKP(b)/WKP(b), członek lewicowej opozycji w RKP(b)/WKP(b).
Życiorys.
Od 1904 działał w SDPRR, bolszewik, 1909 aresztowany, 1909-1910 odbywał służbę wojskową, następnie zdemobilizowany, 1913 aresztowany i zwolniony, 1913 ponownie aresztowany i skazany na zesłanie do Czelabińska, 1916 zwolniony. Od kwietnia 1917 członek Uralskiego Komitetu Obwodowego SDPRR(b), od sierpnia 1917 przewodniczący Uralskiej Rady Obwodowej, w październiku-listopadzie 1917 przewodniczący Rady Miejskiej Jekaterynburga, 1918-1924 członek Prezydium WCIK. Od 1918 redaktor gazety "Biednota", od września 1918 do kwietnia 1919 kierownik Rosyjskiej Agendy Telegraficznej przy WCIK, od 27 sierpnia 1919 przewodniczący Gubernialnego Komitetu Rewolucyjnego w Jekaterynburgu, od listopada 1919 do stycznia 1920 przewodniczący charkowskiego gubernialnego komitetu RKP(b), 1920-1921 redaktor gazety "Gudok". Od października 1921 do maja 1922 kierownik Wydziału Agitacyjno-Propagandowego KC RKP(b), od 25 kwietnia 1923 do 23 maja 1924 członek Centralnej Komisji Kontrolnej RKP(b), 1924-1927 pracował w redakcji gazety "Prawda".
Związany z Lewicową Opozycją. W 1927 wykluczony z partii, 1927-1935 przebywał na zesłaniu, 29 kwietnia 1929 aresztowany i 24 maja 1929 skazany na 3 lata pozbawienia wolności, 13 kwietnia 1932 skazany na 2 lata pozbawienia wolności, 1934 zwolniony. Od 1934 do października 1936 członek kolegium redakcyjnego gazety "Socjalisticzeskoje ziemledielije", 1935 przywrócono mu członkostwo w partii. 
W okresie "wielkiej czystki" 23 października 1936 aresztowany przez NKWD, 3 lipca 1937 skazany na śmierć przez Kolegium Wojskowe Sądu Najwyższego ZSRR za "szkodnictwo i przynależność do antyradzieckiej organizacji trockistowsko-terrorystycznej", rozstrzelany tego samego dnia. Ciało skremowano w krematorium na Cmentarzu Dońskim, prochy pochowano anonimowo.
28 czerwca 1958 pośmiertnie zrehabilitowany postanowieniem Kolegium Wojskowego SN ZSRR.

</doc>
<doc id="3593647" url="https://pl.wikipedia.org/wiki?curid=3593647" title="Pułk Zapasowy &quot;Kraśnik&quot; Wielkopolskiej Brygady Kawalerii">
Pułk Zapasowy &quot;Kraśnik&quot; Wielkopolskiej Brygady Kawalerii



</doc>
<doc id="3593648" url="https://pl.wikipedia.org/wiki?curid=3593648" title="Pułk Zapasowy &quot;Łuków&quot; Nowogródzkiej Brygady Kawalerii">
Pułk Zapasowy &quot;Łuków&quot; Nowogródzkiej Brygady Kawalerii



</doc>
<doc id="3593650" url="https://pl.wikipedia.org/wiki?curid=3593650" title="Red Rock (Oklahoma)">
Red Rock (Oklahoma)

Red Rock – miasto w Stanach Zjednoczonych, w stanie Oklahoma, w hrabstwie Noble.

</doc>
<doc id="3593657" url="https://pl.wikipedia.org/wiki?curid=3593657" title="Marland">
Marland

Marland – miasto w Stanach Zjednoczonych, w stanie Oklahoma, w hrabstwie Noble.

</doc>
<doc id="3593661" url="https://pl.wikipedia.org/wiki?curid=3593661" title="Cmentarz wojenny nr 254 – Miechowice Małe">
Cmentarz wojenny nr 254 – Miechowice Małe

Cmentarz wojenny nr 254 – Miechowice Małe – cmentarz z I wojny światowej znajdujący się we wsi Miechowice Małe w województwie małopolskim, w powiecie brzeskim, w gminie Wietrzychowice. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Cmentarz znajduje się na skrzyżowaniu dróg, po lewej stronie drogi do Jadownik Mokrych. Wykonano go przy istniejącej figurce. Stanowi ona główny element ozdobny cmentarza. Cmentarz ma kształt trójkąta, którego naroże przy skrzyżowaniu zostało ścięte. W narożu tym znajduje się figurka zwieńczona krzyżem z Chrystusem. Cmentarz jest niewielki, mimo to pochowano na nim aż 224 żołnierzy. Ogrodzony jest współczesnym plotem z żelaznych sztachet. Wejście od drogi biegnącej po wschodniej stronie cmentarza przez metalową, jednoskrzydłową furtkę. Na polu cmentarnym znajduje się kilka osadzonych na betonowym cokole nagrobków zwieńczonych różnego rodzaju krzyżami:
Na nagrobkach zamontowano owalne lub prostokątne tabliczki imienne.
Polegli.
Pochowano tutaj 224 żołnierzy, w tym:

</doc>
<doc id="3593663" url="https://pl.wikipedia.org/wiki?curid=3593663" title="Richard Petruška">
Richard Petruška

Richard Petruška (ur. 25 stycznia 1969 w Levicach) – słowacki koszykarz, występujący na pozycjach skrzydłowego oraz środkowego, mistrz NBA z 1994.

</doc>
<doc id="3593664" url="https://pl.wikipedia.org/wiki?curid=3593664" title="Richard Petruska">
Richard Petruska



</doc>
<doc id="3593665" url="https://pl.wikipedia.org/wiki?curid=3593665" title="Mehdi Zeffane">
Mehdi Zeffane

Mehdi Zeffane (, ur. 19 maja 1992 w Sainte-Foy-lès-Lyon) – algierski piłkarz grający na pozycji prawego obrońcy. Od 2022 jest zawodnikiem tureckiego klubu Yeni Malatyaspor.
Kariera klubowa.
Swoją karierę piłkarską Zeffane rozpoczął w 2003 roku w klubie Olympique Lyon. W 2009 roku stał się członkiem zespołu rezerw i w sezonie 2009/2010 zadebiutował w nich w czwartej lidze francuskiej. W sezonie 2013/2014 stał się również członkiem pierwszego zespołu Olympique. 28 września 2013 zadebiutował w Ligue 1 w zremisowanym 0:0 domowym meczu z Lille OSC. W sezonie 2014/2015 wywalczył z Lyonem wicemistrzostwo Francji. W pierwszym zespole Lyonu rozegrał 12 meczów.
W sierpniu 2015 roku Zeffane przeszedł do Stade Rennais. W klubie tym swój debiut zaliczył 15 sierpnia 2015 w wygranym 1:0 domowym meczu z Montpellier HSC. 22 sierpnia 2015 w zwycięskim 2:1 wyjazdowym meczu z Olympique Lyon strzelił swojego premierowego gola w Ligue 1.
Kariera reprezentacyjna.
W reprezentacji Algierii Zeffane zadebiutował 19 listopada 2014 w przegranym 0:2 meczu kwalifikacji do Pucharu Narodów Afryki 2015 z Mali. W 2015 roku został powołany do kadry na ten turniej. Był na nim rezerwowym i nie rozegrał żadnego spotkania.

</doc>
<doc id="3593666" url="https://pl.wikipedia.org/wiki?curid=3593666" title="Kapitałochłonność">
Kapitałochłonność

Kapitałochłonność – to ilość kapitału (np. środków trwałych) w relacji do innych czynników produkcji (np. pracy), niezbędna do osiągnięcia określonego poziomu produkcji. Termin ten może być używany w odniesieniu do produkcji w pojedynczym przedsiębiorstwie, całym sektorze, branży, czy też w odniesieniu do danej gospodarki narodowej. 
Miarą kapitałochłonności może być stosunek ilości zaangażowanego kapitału do pracy (np. ilość lub wartość maszyn przypadających na jednego pracownika w danej firmie).

</doc>
<doc id="3593671" url="https://pl.wikipedia.org/wiki?curid=3593671" title="Lenapah">
Lenapah

Lenapah – miasto w Stanach Zjednoczonych, w stanie Oklahoma, w hrabstwie Nowata.

</doc>
<doc id="3593675" url="https://pl.wikipedia.org/wiki?curid=3593675" title="New Alluwe">
New Alluwe

New Alluwe – miasto w Stanach Zjednoczonych, w stanie Oklahoma, w hrabstwie Nowata.

</doc>
<doc id="3593680" url="https://pl.wikipedia.org/wiki?curid=3593680" title="Indywidualne Mistrzostwa Danii na Żużlu 1999">
Indywidualne Mistrzostwa Danii na Żużlu 1999

Indywidualne Mistrzostwa Danii na Żużlu 1999 – cykl turniejów żużlowych, mających na celu wyłonienie najlepszych żużlowców w Danii w sezonie 1999. Tytuł zdobył Brian Andersen.

</doc>
<doc id="3593683" url="https://pl.wikipedia.org/wiki?curid=3593683" title="Konsumpcja dodatkowa">
Konsumpcja dodatkowa

Konsumpcja dodatkowa – konsumpcja kolejnej (dodatkowej) jednostki danego dobra lub usługi.
Termin "konsumpcja dodatkowa" jest też niekiedy używany w kontekście krańcowej skłonności do konsumpcji. Oznacza on poziom konsumpcji zależny od dochodów rozporządzalnych ludności oraz krańcowej skłonności do konsumpcji, który stanowi różnicę między konsumpcją całkowitą a konsumpcją autonomiczną (tj. wielkością konsumpcji niezależną od dochodu konsumentów).

</doc>
<doc id="3593684" url="https://pl.wikipedia.org/wiki?curid=3593684" title="Nowata">
Nowata

Nowata – miasto w Stanach Zjednoczonych, w stanie Oklahoma, siedziba administracyjna hrabstwa Nowata.

</doc>
<doc id="3593687" url="https://pl.wikipedia.org/wiki?curid=3593687" title="South Coffeyville">
South Coffeyville

South Coffeyville – miasto w Stanach Zjednoczonych, w stanie Oklahoma, w hrabstwie Nowata.

</doc>
<doc id="3593688" url="https://pl.wikipedia.org/wiki?curid=3593688" title="Kozly (kraj liberecki)">
Kozly (kraj liberecki)

Kozly – gmina w Czechach, w powiecie Česká Lípa, w kraju libereckim. 1 stycznia 2014 liczyła 150 mieszkańców.

</doc>
<doc id="3593689" url="https://pl.wikipedia.org/wiki?curid=3593689" title="Kopalnie węgla kamiennego w Polsce">
Kopalnie węgla kamiennego w Polsce

Kopalnie węgla kamiennego w Polsce – występują na Górnym Śląsku i Zagłębiu Dąbrowskim w Górnośląskim Zagłębiu Węglowym obejmującym Górnośląski Okręg Przemysłowy oraz Rybnicki Okręg Węglowy, a także na Dolnym Śląsku i na Lubelszczyźnie – Lubelskie Zagłębie Węglowe.
Struktura.
Kopalnie Węgla Kamiennego działające w Polsce:
Historia.
Kopalnie na Górnym Śląsku w roku 1928.
"Fulmen" Górnośląski Handel Węgla (Katowice)
1. Zakłady Hohenlohego - Hohenlohewerke, Sp. Akc. - istniały od kwietnia 1905 r. obejmowały większą część dawniejszych posiadłości Księcia Hohenlohe - Oehringen w powiatach Katowickim i Swiętochłowickim.
2. Czernickie Towarzystwo Węglowe, Sp. Akc., Niewiadom
Kopalnie na Górnym Śląsku w roku 1930.
I. "Robur", Związek Kopalń Górnośląskich, Spółka Komandytowa, Katowice I, ul. Powstańców 49 w swoich strukturach miała przedsiębiorstwa:
1. Rybnickie Gwarectwo Węglowe, Katowice I
2. Dyrekcja Kopalń i Hut Księcia Donnersmarcka, Świętochłowice
3. Godulla Sp. Akc., Chebzie
4. Wirek Kopalnie Sp. Akc., Chebzie
5. Zarząd Zakładów Przemysłowych Mikołaja hr. Ballestrema, Ruda
II. "Progress" Zjednoczone Kopalnie Górnośląskie, Sp. z o.p., Katowice I, ul. Stawowa 13 w swoich strukturach miała przedsiębiorstwa:
1. Górnośląskie Zjednoczone Huty Królewska i Laura Spółka Akcyjna Górniczo-Hutnicza, Katowice I
2. Katowicka Spółka Akcyjna dla Górnictwa i Hutnictwa, Katowice I
3. Śląskie Kopalnie i Cynkownie, Sp. Akc. Katowice I
4. The Heckel von Donnersmarck- Beuthen Estates, Ltd. Tarnowskie Góry(Karłuszowiec)
III. "Fulmen", Górnośląski Handel Węgla Sp. z o.p, Katowice I, ul. Juliusza Ligonia 3/7
1. Zakłady Hohenlohego - Hohenlohewerke, Sp. Akc., Wełnowiec
2. Czernickie Towarzystwo Węglowe, Sp. Akc., Niewiadom
IV. "Skarboferm" - Polskie Kopalnie Skarbowe na Górnym Śląsku, Sp. Dz. - Sp. Akc., Królewska Huta, Rynek 9-15
1. Polskie Kopalnie Skarbowe na Górnym Śląsku, Sp. Dz. - Sp. Akc., Królewska Huta
V. Giesche Sp. Akc., Katowice I, ul. Podgórna 4
1. Giesche Sp. Akc., Katowice I
VI. Dyrekcja Kopalń Księcia Pszczyńskiego, Katowice I, ul. Powstańców 46
1. Dyrekcja Kopalń Księcia Pszczyńskiego, Katowice I
Źródło: Powyższy materiał z oryginalną pisownią pochodzi z opracowania " Statistik Der Berg- und Hüttenwerke in Polnisch - Oberschlesien für Das Jahr 1930" - bearbeit Direktor Prof. Dr. Fukner und inspektor Danielski, Katowice 1931 r. strony 24-25
Kopalnie zlikwidowane po 1945 roku.
Źródło: http://fkzrow.pl/
Górnośląskie zagłębie węglowe.
Bytomskie ZPW w Bytomiu utworzono 20 III 1945 r. objęło kopalnie:
Od 1 IV 1957 przyłączono do niego kopalnie i inne przedsiębiorstwa należące do Rudzkiego ZPW.
Bytomskie Zjednoczenie Przemysłu Węglowego w 1958 r. obejmowało zakłady:
1 I 1968r. kopalnię Chorzów przejęło Katowickie ZPW.
1 I 1976r. Bytomskie ZPW przejęło kopalnie Śląsk i Miechowice, a kopalnię Julian i Andaluzja włączono do Dąbrowskiego ZPW.
W 1981 r. do Bytomskiego ZPW należały kopalnie
Od X 1982 r. kopalnie weszły w skład Zrzeszenia Kopalń Węgla Kamiennego w Bytomiu
Chorzowskie ZPW w Chorzowie utworzono 3 III 1945 r. objęło kopalnie:
20 III 1945 r. dołączyły kopalnie
Chorzowskie ZPW zostało zlikwidowane 1 IV 1957 roku, a kopalnie weszły w skład Katowickiego ZPW
 Dąbrowskie ZPW w Sosnowcu utworzono 3 III 1945 r. objęło kopalnie:
Dąbrowskie Zjednoczenie Przemysłu Węglowego w 1958 r. obejmowało kopalnie
1 I 1976 przejęło też kopalnie :
W 1981 należały do Dąbrowskiego ZPW kopalnie:
1 X 1982 – kopalnie Dąbrowskiego ZPW weszły w skład Zrzeszenia Kopalń Węgla Kamiennego w Sosnowcu.
Gliwickie ZPW w Gliwicach utworzono 20 III 1945 r. objęło kopalnie:
1 IV 1957 zostało zlikwidowane a kopalnie przeszły do Zabrzańskiego ZPW
Krakowskie ZPW w Krakowie utworzono 3 III 1945 r. objęło kopalnie:
Mikołowskie ZPW w Mikołowie utworzono 3 III 1945 r. objęło kopalnie:
1 I 1947r. zostało zlikwidowane a kopalnie przeszły do Jaworznicko-Mikołowskiego ZPW
Jaworznicko-Mikołowskie ZPW w Mysłowicach utworzone 1 I 1947r. przejęło kopalnie i zakłady należące do Krakowskiego ZPW, Mikołowskiego ZPW, kopalnię Silesia z Rybnickiego ZPW.
Jaworznicko-Mikołowskie Zjednoczenie Przemysłu Węglowego w 1958 r. obejmowało kopalnie
Od 1.I 1976r. kopalnie Murcki i Lenin przejęło Katowickie ZPW.
W 1981 r. Jaworznicko-Mikołowskie ZPW obejmowało kopalnie:
1 X 1982 kopalnie weszły w skład Zrzeszenia Kopalń Węgla Kamiennego w Mysłowicach
Katowickie ZPW w Katowicach utworzono 3 III 1945 r. objęło kopalnie:
W 1953 zmieniono nazwę na Stalinogrodzkie ZPW, w 1956 powróciła dawna nazwa.
1 IV 1957 – Katowickie ZPW przejęło kopalnie od Chorzowskiego ZPW.
Katowickie Zjednoczenie Przemysłu Węglowego w 1958 r. obejmowało następujące kopalnie:
1 I 1968 - przejęta została kopalnia Chorzów z Bytomskiego ZPW
1 I 1976 – przejęte zostały kopalnie Murcki i Lenin z Jaworznicko-Mikołowskiego ZPW.
W 1981 r. Katowickie ZPW obejmowało kopalnie:
1 X 1982 kopalnie weszły w skład Zrzeszenia Kopalń Węgla Kamiennego w Katowicach.
Rudzkie ZPW w Rudzie Śląskiej (następnie w Bytomiu) utworzono 3 III 1945 r. objęło kopalnie:
1 IV 1957 – zostało zlikwidowane a kopalnie przeszły do Bytomskiego ZPW
Rybnickie ZPW w Rybniku utworzono 3 III 1945 r. objęło kopalnie:
1 I 1947 – kopalnię Silesia przejęło Jaworznicko-Mikołowskie ZPW
Rybnickie Zjednoczenie Przemysłu Węglowego w 1958 r. obejmowało następujące kopalnie:
1 I 1976 – kopalnie Dębieńsko włączono do Zabrzańskiego ZPW
W 1981 r. do Rybnickiego ZPW należały kopalnie:
1 X 1982 kopalnie weszły w skład Zrzeszenia Kopalń Węgla Kamiennego w Jastrzębiu Zdroju, które w 1984 r. utworzyło Rybnicko-Jastrzębskie Gwarectwo Węglowe.
Świętochłowickie ZPW w Świętochłowicach utworzono 3 III 1945 r. objęło kopalnie:
Zlikwidowane 20 III 1945, zamiast niego powstało Bytomskie ZPW.
Kopalnie przejęły Zjednoczenia Bytomskie, Katowickie i Rybnickie.
Zabrzańskie ZPW w Zabrzu utworzono 20 III 1945 r. objęło kopalnie:
1 IV 1957 – dołączają kopalnie z Gliwickiego ZPW
Zabrzańskie Zjednoczenie Przemysłu Węglowego w 1958 r. obejmowało następujące kopalnie:
1 I 1976 – dołącza kopalnia Dębieńsko z Rybnickiego ZPW
W 1981 r. do Zabrzańskiego ZPW należą kopalnie:
1 X 1982 – kopalnie wchodzą w skład Zrzeszenie Kopalń Węgla Kamiennego w Zabrzu.
Źródło: Jerzy Jaros: Słownik historyczny kopalń węgla na ziemiach polskich. Katowice: Śląski Instytut Naukowy, 1984
Katowicki Holding Węglowy SA powstał 29 czerwca 1993 roku Nastąpiło połączenie jedenastu kopalń będących Spółkami Akcyjnymi Skarbu Państwa. W skład utworzonej Spółki weszły kopalnie:
W 1996 roku kopalnie „Katowice” i „Kleofas” zostały połączone, przyjmując nazwę „Katowice-Kleofas”. W tym samym roku KWK „Niwka-Modrzejów” oraz KWK „Kazimierz-Juliusz” przekształcone zostały w spółki z ograniczoną odpowiedzialnością.
W 1999 roku postawiono w stan likwidacji KWK „Katowice-Kleofas” – Ruch II (dawną kopalnię „Katowice”) oraz KWK „Niwka-Modrzejów”.
W listopadzie 2004 roku zakończono wydobycie w KWK „Katowice–Kleofas”. Kopalnia została przekazana SRK SA w celu likwidacji zakładu górniczego.
Z dniem 1 stycznia 2005 roku nastąpiło połączenie kopalń „Śląsk” i „Wujek” w jeden zakład górniczy pod nazwą KWK „Wujek”
Z dniem 1 stycznia 2006 roku wykreślono ze struktury KHW SA KWK „Katowice-Kleofas”; pozostała niezagospodarowana część majątku tej kopalni została przekazana do KWK „Staszic”.
1 stycznia 2007 nastąpiło połączenie kopalń „Mysłowice” i „Wesoła” w centrum wydobywcze „Mysłowice-Wesoła”
1 stycznia 2009 kopalnie "Murcki" i "Staszic" połączone zostały w jeden zakład górniczy o nazwie KWK "Murcki Staszic".
Kopalnie Katowickiego Holdingu Węglowego S.A.
Kompania Węglowa S.A.
Kompania Węglowa S.A. powstała 1 lutego 2003 roku. To młody organizm gospodarczy o rozległych górniczych tradycjach. Utworzona w drodze zmiany nazwy Państwowej Agencji Restrukturyzacji Górnictwa Węgla Kamiennego S.A. i przeniesienia do Kompanii Węglowej S.A.:
 Spółki Węglowe S.A. oraz kopalnie wchodzące w skład spółek w chwili ich powstania (1993 r.)
W 1994 roku z Bytomskiej Spółki Węglowej wydzieliły się dwie kopalnie: KWK Paryż i KWK Pstrowski jako spółki z o.o. z wyłącznym kapitałem BSW S.A.
Kompania Węglowa stan na 1 lutego 2003 r.:
Kompania Węglowa połączyła KWK Anna i KWK Rydułtowy tworząc 1 marca 2004 r. KWK Rydułtowy-Anna.
1 kwietnia 2004 r. przekazała KWK Janina do PKW S.A. (Południowy Koncern Węglowy S.A. - obecnie Tauron Wydobycie).
W styczniu 2005 r. zostały utworzone:
1 lipca 2005 r. zostały połączone KWK Sośnica i KWK Makoszowy w jedną kopalnię KWK Sośnica-Makoszowy.
W styczniu 2007 r. zostały połączone KWK Halemba oraz KWK Polska-Wirek w kopalnię KWK Halemba-Wirek.
W 2010 roku zostały połączone kopalnie: KWK Knurów i KWK Szczygłowice w KWK Knurów-Szczygłowice.
9 grudnia 2010 przedsiębiorstwo Energetický a průmyslový holding z Czech kupiło część KWK Brzeszcze-Silesia - Ruch Silesia.
W 2012 roku ZG Piekary zmienia nazwę na KWK Piekary.
Rok 2014 - następuje sprzedaż KWK Knurów-Szczygłowice do Jastrzębskiej Spółki Węglowej S.A.
Rok 2015 - następuje przekazanie KWK Bobrek-Centrum, KWK Piekary oraz KWK Brzeszcze do Spółki Restrukturyzacji Kopalń S.A.
Kompania Węglowa S.A. rok 2005:
Kompania Węglowa S.A. rok 2014
Kompania Węglowa S.A. rok 2015
Rok 2016 przekazanie pozostałych kopalń z Kompanii Węglowej S.A. do Polskiej Grupy Górniczej sp. z o.o. Polska Grupa Górnicza
Jastrzębska Spółka Węglowa S.A.
rok 1993:
2014:
 Węglokoks Kraj Sp. z o.o.
15 grudnia 2016 roku obie kopalnie zostały połączone w jedną KWK Bobrek-Piekary
Spółka Restrukturyzacji Kopalń S.A.
Źródło: https://web.archive.org/web/20170929135407/http://srk.com.pl/oddzialy/
O KWK Piast w Lędzinach - http://www.serwislokalny.com/aktualnosci/847/ziemowit-ma-przed-soba-wiele-lat/
Dolnośląskie Zagłębie Węglowe.
Historia
Dolnośląskie ZPW w Wałbrzychu utworzono 1 VIII 1945 r. objęło kopalnie:
W 1981 r. do Dolnośląskiego ZPW należały kopalnie :
1 X 1982 – w/ w kopalnie weszły w skład Zrzeszenia Kopalń Węgla Kamiennego w Wałbrzychu.
Wałbrzych:
Nowa Ruda:
Zmiany w strukturze kopalń.
Poza Spółkami Węglowymi działały następujące kopalnie
Rok 1993
Kopalnie jako jednoosobowe spółki Skarbu Państwa
Kopalnie jako przedsiębiorstwa państwowe:
Rok 1995/1996
Rok 1997
Rok 1999
Źródło: "Górnictwo węglowe w województwie katowickim" Wojewódzkiego Urzędu Statystycznego w Katowicach
Wypadki.
W 2007 roku w polskich kopalniach zginęło 15 osób, a Wyższy Urząd Górniczy odnotował ponad 2500 wypadków, z których 18 sklasyfikowano jako ciężkie. W 2008 roku zginęło 22 górników, a 20 odniosło ciężkie obrażenia. W 2009 tylko do końca lipca w kopalniach węgla kamiennego śmierć poniosło 15 osób, a do końca czerwca w kopalniach węgla kamiennego zdarzyło się 1355 wypadków; 10 górników z kopalń węgla kamiennego zostało ciężko rannych
Głębokość wydobycia.
Węgiel w Polsce jest wydobywany z pokładów na głębokości około 1 kilometra. Powoduje to dość wysokie koszty produkcji - zwłaszcza w porównaniu z kopalniami, gdzie węgiel jest na połowie tej głębokości, czy jak np. w Australii - kopalniami odkrywkowymi.

</doc>
<doc id="3593691" url="https://pl.wikipedia.org/wiki?curid=3593691" title="Wann">
Wann

Wann – miasto w Stanach Zjednoczonych, w stanie Oklahoma, w hrabstwie Nowata.

</doc>
<doc id="3593692" url="https://pl.wikipedia.org/wiki?curid=3593692" title="Kunratice u Cvikova">
Kunratice u Cvikova

Kunratice u Cvikova – gmina w Czechach, w powiecie Česká Lípa, w kraju libereckim. 1 stycznia 2014 liczyła 616 mieszkańców.

</doc>
<doc id="3593697" url="https://pl.wikipedia.org/wiki?curid=3593697" title="Kvítkov">
Kvítkov

Kvítkov – gmina w Czechach, w powiecie Česká Lípa, w kraju libereckim. 1 stycznia 2014 liczyła 230 mieszkańców.

</doc>
<doc id="3593698" url="https://pl.wikipedia.org/wiki?curid=3593698" title="Jānis Stienis">
Jānis Stienis

Jānis Stienis (ur. 1899 w Wenden, zm. 20 czerwca 1937) – łotewski komunista, radziecki działacz partyjny i filozof.
Życiorys.
Kształcił się w seminariach nauczycielskich w Valmierze i Syzraniu, 1917 wstąpił do SDPRR(b), od 1919 wykładowca uniwersytetu robotniczego w Syzraniu. Od maja do lipca 1921 sekretarz odpowiedzialny symbirskiego gubernialnego komitetu RKP(b), 1921-1924 studiował na Wydziale Filozoficznym Instytutu Czerwonej Profesury, 1924-1925 zastępca kierownika Sektora Agitacji Komitetu Wykonawczego Kominternu, od 31 grudnia 1925 do 26 czerwca 1930 członek Centralnej Komisji Kontrolnej WKP(b). Od maja 1927 do maja 1928 zastępca kierownika Wydziału Agitacyjno-Propagandowego KC WKP(b), 1928–1930 zastępca dyrektora Instytutu Marksa-Engelsa-Lenina przy KC WKP(b), 1928 zastępca kierownika Wydziału Agitacji, Propagandy i Prasy KC WKP(b), główny redaktor pisma „Pod Znamieniem Marksizma”, 1931-1932 kierownik sektora Instytutu Energetyki, 1932 profesor Instytutu Czerwonej Profesury i Akademii Nauk ZSRR.
1 października 1932 aresztowany, 9 października 1932 wykluczony z WKP(b), 11 października 1932 skazany na 2 lata zesłania do Akmolińska, w styczniu 1934 zwolniony, 21 stycznia 1934 przywrócono mu członkostwo w partii. Od 1934 do sierpnia 1936 pracował w redakcji Wielkiej Encyklopedii Radzieckiej. 3 sierpnia 1936 ponownie aresztowany, 19 czerwca 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej i w utworzeniu grupy bojowej dla przygotowywania aktów terrorystycznych, następnego dnia rozstrzelany. 7 lipca 1956 pośmiertnie zrehabilitowany.

</doc>
<doc id="3593701" url="https://pl.wikipedia.org/wiki?curid=3593701" title="Luka (Czechy)">
Luka (Czechy)

Luka – gmina w Czechach, w powiecie Česká Lípa, w kraju libereckim. 1 stycznia 2014 liczyła 95 mieszkańców.

</doc>
<doc id="3593702" url="https://pl.wikipedia.org/wiki?curid=3593702" title="Mařenice">
Mařenice

Mařenice – gmina w Czechach, w powiecie Česká Lípa, w kraju libereckim. 1 stycznia 2014 liczyła 344 mieszkańców.

</doc>
<doc id="3593706" url="https://pl.wikipedia.org/wiki?curid=3593706" title="Noviny pod Ralskem">
Noviny pod Ralskem

Noviny pod Ralskem – gmina w Czechach, w powiecie Česká Lípa, w kraju libereckim. 1 stycznia 2014 liczyła 293 mieszkańców.

</doc>
<doc id="3593708" url="https://pl.wikipedia.org/wiki?curid=3593708" title="Nový Oldřichov">
Nový Oldřichov

Nový Oldřichov – gmina w Czechach, w powiecie Česká Lípa, w kraju libereckim. 1 stycznia 2014 liczyła 787 mieszkańców.

</doc>
<doc id="3593710" url="https://pl.wikipedia.org/wiki?curid=3593710" title="Okna (kraj liberecki)">
Okna (kraj liberecki)

Okna – gmina w Czechach, w powiecie Česká Lípa, w kraju libereckim. 1 stycznia 2014 liczyła 302 mieszkańców.

</doc>
<doc id="3593712" url="https://pl.wikipedia.org/wiki?curid=3593712" title="Okrouhlá (kraj liberecki)">
Okrouhlá (kraj liberecki)

Okrouhlá – gmina w Czechach, w powiecie Česká Lípa, w kraju libereckim. 1 stycznia 2014 liczyła 554 mieszkańców.

</doc>
<doc id="3593713" url="https://pl.wikipedia.org/wiki?curid=3593713" title="Boley">
Boley

Boley – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593715" url="https://pl.wikipedia.org/wiki?curid=3593715" title="Marija Uljanowa">
Marija Uljanowa

Marija Iljiniczna Uljanowa (ros. Мари́я Ильи́нична Улья́нова, ur. w Symbirsku, zm. 12 czerwca 1937 w Moskwie) – działaczka ruchu rewolucyjnego w Rosji, radziecka działaczka partyjna, siostra Lenina.
Życiorys.
1896-1898 była słuchaczką moskiewskich wyższych kursów żeńskich, 1898-1899 studiowała na Wydziale Chemiczno-Fizycznym Nowego Uniwersytetu w Brukseli, 1898 wstąpiła do nowo powstałej SDPRR. 30 września 1899 aresztowana, w październiku 1899 skazana na zesłanie pod nadzór policji do Niżnego Nowogrodu, 1900 zwolniona, 1 marca 1901 ponownie aresztowana, w październiku 1901 skazana na zesłanie na Syberię, później zwolniona. W styczniu 1904 aresztowana, w czerwcu 1904 zwolniona, 2 maja 1907 ponownie aresztowana, później zwolniona. W 1910 aresztowana po raz piąty, po czym zwolniona, w maju 1912 aresztowana i w październiku 1912 skazana na zesłanie do Wołogdy, w październiku 1914 zwolniona. Od marca 1917 do 1929 była członkiem kolegium redakcyjnego i sekretarzem odpowiedzialnym "Prawdy", od 1924 redaktorka pisma "Rabocze-kriestjanskij korriespondient", od 31 grudnia 1925 do 26 stycznia 1934 członek Centralnej Komisji Kontrolnej WKP(b), w tym od 4 lutego 1932 do 26 stycznia 1934 członek Prezydium tej komisji. Od lutego 1932 do 1934 kierowała Biurem Skarg Ludowego Komisariatu Inspekcji Robotniczo-Chłopskiej ZSRR, od 11 lutego 1934 do śmierci była członkiem Komisji Kontroli Radzieckiej przy Sownarkomie ZSRR i członkiem Biura tej komisji. Odznaczona Orderem Lenina (8 marca 1933).

</doc>
<doc id="3593716" url="https://pl.wikipedia.org/wiki?curid=3593716" title="GNAT Modified General Public License">
GNAT Modified General Public License

GNAT Modified General Public License (w skrócie: Modified GPL, GMGPL) jest wersją GPL specyficznie zmodyfikowaną z powodu szablonowości obecnej w języku programowania Ada.
Jako specjalny wyjątek, gdy inne pliki tworzą specjalizacje szablonów, lub gdy konsoliduje się jednostkę z innymi, aby wyprodukować program, nie powoduje to automatycznego objęcia całego programu licencją GPL. Ten wyjątek jednak nie unieważnia żadnych innych powodów objęcia programu licencją GPL.
Kompilator GNAT może zautomatyzować sprawdzanie licencji dla niektórych programów objętych GPL przez dyrektywę kompilatora. 
Aby aktywować sprawdzanie GMGPL użyj:
codice_1. 
Referencja GNAT dokumentuje dyrektywę "pragma License"  tak, jak inne dyrektywy.

</doc>
<doc id="3593718" url="https://pl.wikipedia.org/wiki?curid=3593718" title="La Côte (Górna Saona)">
La Côte (Górna Saona)



</doc>
<doc id="3593719" url="https://pl.wikipedia.org/wiki?curid=3593719" title="Castle (Oklahoma)">
Castle (Oklahoma)

Castle – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593721" url="https://pl.wikipedia.org/wiki?curid=3593721" title="Clearview (Oklahoma)">
Clearview (Oklahoma)

Clearview – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593723" url="https://pl.wikipedia.org/wiki?curid=3593723" title="IXL">
IXL

IXL – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593725" url="https://pl.wikipedia.org/wiki?curid=3593725" title="Teologia Powszechna">
Teologia Powszechna

Teologia Powszechna – czasopismo społeczno-naukowe wydawane przez Stowarzyszenie Chrześcijan, Muzułmanów i Żydów „Przymierze”. Pośród autorów prezentowanych na łamach czasopisma można znaleźć przedstawicieli wielu wspólnot chrześcijańskich, a także przedstawicieli islamu, judaizmu oraz racjonalistów i ateistów.
Idea powołania czasopisma religijnego będącego wspólnym, ale jednocześnie niezależnym głosem różnych wspólnot chrześcijańskich narodziła się na początku 2013 roku. Wówczas to grupa kilku przyjaciół, duchownych i teologów związanych z pięcioma różnymi wspólnotami kościelnymi (PNKK w USA i Kanadzie, Kościół rzymskokatolicki, Kościół Polskokatolicki, Kościół Starokatolicki i Kościół Adwentystów Dnia Siódmego) postanowiła oddolną inicjatywą powołać do życia pismo o charakterze popularno-naukowym, nakierowane luźno na dziedzinę teologiczną. Bezpośrednimi inicjatorami przedsięwzięcia byli: Zbigniew Czertwan, wówczas diakon Polskiego Narodowego Kościoła Katolickiego w Stanach Zjednoczonych i Kanadzie, będący jednocześnie właścicielem wzmiankowanego portalu oraz Jarosław Kaźmierczak, nie związany z jakąkolwiek wspólnotą wyznaniową. Pismo zostało zatytułowane „Powszechny Przegląd Teologiczny”. Pierwszy numer pisma wyszedł w maju 2013 roku. Początkowo pismo znajdowało się pod honorowym patronatem Polskiego Narodowego Kościoła Katolickiego w Kanadzie, Kościoła Starokatolickiego w RP oraz Muzułmańskiego Związku Religijnego w RP. W sierpniu 2014 roku redakcja zdecydowała o zmianie tytułu pisma na „Teologia Powszechna”. Od marca 2015 roku „Teologia Powszechna” jest wydawana wyłącznie przez Stowarzyszenie Chrześcijan, Muzułmanów i Żydów „Przymierze”.
Czasopismo, pomimo wcześniej zakładanego profilu – pisma teologicznego wspólnot chrześcijańskich z czasem rozszerzyło zakres swojego oddziaływania. W stosunkowo krótkim czasie poza chrześcijańskimi wspólnotami (katolickimi, starokatolickimi i ewangelickimi) do redakcji dołączyli również wyznawcy Islamu wywodzący się głównie spośród polskich Tatarów, zrzeszeni w Muzułmańskim Związku Religijnym w RP, także wyznawcy Judaizmu oraz przedstawiciele stowarzyszeń obrony życia, a także ludzie deklarujący światopogląd racjonalistyczny i ateistyczny. Pośród autorów zamieszczających swoje artykuły na łamach „Teologii Powszechnej” znaleźli się m.in.: ks. Józef Krasiński, ks. Michał Czajkowski, ks. Jacek J. Pawłowicz, Beata Frańczak, Mufti Rzeczypospolitej Polskiej Tomasz Miśkiewicz, Musa Czachorowski, Selim Chazbijewicz, Iza Melika Czechowska, Maciej Kochanowicz, Leszek Tyboń, Halina Birenbaum, Jerzy Kichler, Mira Żelechower-Aleksiun, Antoni Zięba, Helmut Iwa, Jacek Tabisz oraz wielu innych autorów o bardzo szerokim wachlarzu światopoglądowym.
Częścią składową „Teologii Powszechnej” są wydawane z oddzielną edycją i własną numeracją (również z oddzielnymi numerami ISSN) pismo społeczności polskich Tatarów z Muzułmańskiego Związku Religijnego w RP pt. „Muzułmanie Rzeczypospolitej” oraz pismo polskiej społeczności żydowskiej pt. „Dolina Cedronu”.
Każdy kolejny numer czasopisma „Teologia Powszechna” jest monotematyczny. Dotychczas ukazały się numery zatytułowane: „Maria”, „Tolerancja”, „Patria”, „Cywilizacja śmierci?”, „Grzech”, „Rodzina”, „Nietolerancja”, „Matka”, „Homo sapiens”.
W lutym 2014 roku, w przededniu bezprawnego zaanektowania przez Rosję ukraińskiego Krymu, wyszedł numer specjalny zatytułowany „Módlmy się za naszych braci…”, w całości poświęcony rosyjskiej agresji na Ukrainę.

</doc>
<doc id="3593726" url="https://pl.wikipedia.org/wiki?curid=3593726" title="Okemah">
Okemah

Okemah – miasto w Stanach Zjednoczonych, w stanie Oklahoma, siedziba administracyjna hrabstwa Okfuskee.

</doc>
<doc id="3593728" url="https://pl.wikipedia.org/wiki?curid=3593728" title="Weleetka">
Weleetka

Weleetka – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593730" url="https://pl.wikipedia.org/wiki?curid=3593730" title="Wojna o sukcesję eubejską">
Wojna o sukcesję eubejską

Wojna o sukcesję eubejską toczyła się w latach 1256-1258. Był to konflikt między księstwem Achai a koalicją złożoną z innych łacińskich panów feudalnych, którzy czuli się zagrożeni aspiracjami Wilhelma II do hegemonii. Bezpośrednią przyczyną wybuchu wojny była podjęta przez Wilhelma próba objęcia bezpośredniej władzy nad jedną z triarchii na Eubei. Pozostali triarchowie, nominalnie będący poddanymi władcy Achai, przeciwstawili się tym działaniom i pozyskali dla siebie pomoc Wenecji. Po ich stronie stanął władca Aten i Teb, Guy I de la Roche, nominalnie również lennik Wilhelma (jako baron Argos i Nauplionu). Później do walk po stronie triarchów stanęli również władcy Salony i Bodonitzy. Koalicja poniosła decydującą klęskę w bitwie pod Karydi, do której doszło w maju lub czerwcu 1258 roku. Bitwa ta w zasadzie oznaczała zakończenie działań wojennych ale formalny pokój zawarto dopiero w 1262 roku. Mimo zwycięstwa pokój nie był jednak korzystny dla księstwa Achai. Był to efekt tego że w międzyczasie znacząco zmieniła się sytuacja strategiczna w Grecji.
Tło historyczne.
W wyniku IV wyprawy krzyżowej znaczna część Grecji znalazła się pod kontrolą przybyszy z Zachodu, znanych na Wschodzie jako Frankowie lub łacinnicy (stąd okres ten jest znany jako Frangokratia lub Latinokratia). Najeźdźcy podzielili między siebie tereny Cesarstwa Bizantyjskiego i w wyniku szeregu umów, transakcji i walk, obok tak zwanego Cesarstwa Łacińskiego, powstało kilka łacińskich państw takich jak na przykład Księstwo Achai, Triarchia Negroponte czy Księstwo Aten. Władza cesarza łacińskiego, nominalnego suzerena "Franków" na Wschodzie zawsze była słaba. Kolejne klęski poniesione w walkach z Grekami z Epiru i Nicei oraz Bułgarami, sprawiły, że w połowie XIII wieku najsilniejszym państwem łacińskim było księstwo Achai, którego władcy rządzili całym Peloponezem. Wilhelm II który objął tron w 1246 roku był jednym z najenergiczniejszych i najbardziej ambitnych przedstawicieli swojego rodu. Jego głównym celem, zaraz po skonsolidowaniu władzy na Peloponezie, było zjednoczenie łacińskich państewek. Był już nominalnym suzerenem księcia Aten i Teb, Guya I de la Roche'a (który był jego lennikiem jako baron Argos i Nauplionu) oraz triarchów Negroponte, rządzących Eubeą. Były to jednak zwierzchności tytularne i nie zaspokajały ambicji Wilhelma.
W 1255 roku zmarła żona Villehardouina, Karintana dalle Carceri, do której należała północna tercja Eubei. Wilhelm dostrzegł w tym fakcie świetny pretekst do rozszerzenia swojej władzy i ogłosił, że obejmuje bezpośrednią władzę nad posiadłościami zmarłej małżonki. Zaczął nawet wybijać monety na których tytułował się "Triarchą". Pozostali dwaj triarchowie, Guglielmo I da Verona i Narzotto dalle Carceri nie chcieli jednak uznać tej decyzji. Obawiali się, że następnym krokiem Wilhelma będzie objęcie bezpośredniej władzy nad całą wyspą. Po upewnieniu się, że mają poparcie Wenecji, której wpływy na wyspie były bardzo silne, najechali i opanowali północną tercję, osadzając tam jako władcę swojego krewniaka, Grapellę dalle Carceri.
Początkowe walki.
14 czerwca 1256 roku triarchowie zawarli pakt z Wenecją, którą reprezentował baliw Eubei, Paulo Gradenigo. Wenecjanie mieli już duże wpływy na wyspie a teraz, na mocy traktatu miały one znacznie wzrosnąć. W zamian za pomoc militarną i finansową Republiki w walce przeciwko księstwu Achai, triarchowie oddawali Wenecjanom twierdzę w Chalkis, prawo do nakładania podatków i ceł na wyspie, regulowania cen, miar i wag, uznawali zwierzchność wenecką oraz nadawali liczne przywileje obywatelom weneckim. Wkrótce później Gugielmo i Narzotto zostali aresztowani przez Wilhelma II. Marino Sanudo podaje że władca Achai zwabił ich podstępem, wzywając do stawienia się przed Wysokim Sądem (instytucja rozstrzygająca spory feudalne w księstwie Achai). Rodziny uwięzionych baronów zwróciły się z prośbą o pomoc do Wenecjan, apelując do nowego baliwa, Marco Gradenigo.
Tymczasem jednak Wilhelm nie próżnował a jego siły zajęły Chalkis. Wenecjanom udało się na pewien czas odbić miasto ale wkrótce potem Geoffroy de Bruyeres, baron Karytainy i siostrzeniec księcia Achai rozpoczął niszczące najazdy na Eubeę. Bardzo szybko udało mu się ponownie opanować Chalkis. Wenecjanie otrząsnęli się po początkowych porażkach i oblegli miasto. Próba odsieczy została udaremniona, samo oblężenie trwało 13 miesięcy i zakończyło się dopiero w 1258 roku.
Powstanie koalicji i bitwa pod Karydi.
Wilhelm II, wiedząc że nie jest w stanie przeciwstawić się morskiej potędze Republiki, zwrócił się z propozycją sojuszu do Genueńczyków, rywalizujących z Wenecjanami o dominację w handlu śródziemnomorskim. Wilhelm już raz współpracował z Genuą, pomagając jej wojskom opanować Rodos w 1248 roku. Genueńczycy oczywiście zgodzili się a ich flota, operując z bazy w Monemwazji, zaczęła atakować weneckie statki. Po stronie księstwa Achai opowiedział się również Otton de Cicon, baron Karystos, kontrolujący strategicznie ważny przylądek Cavo de Oro. Większość łacińskich panów w Grecji była jednak wrogo nastawiona do Wilhelma II, obawiając się jego ambicji i dążenia do hegemonii. Latem 1256 roku Guy de la Roche, władca Aten i Teb, oraz jego brat opowiedzieli się po stronie triarchów. W świetle prawa feudalnego czyniło to z nich buntowników ponieważ obaj byli lennikami książąt Achai- Guy jako pan Argos i Naupli a Wilhelm de la Roche jako baron Veligosti i Damali. Wspomniany sojusz Eubejczyków z Wenecją został zawarty w Tebach a wojska ateńskie wspomagały Wenecję w walkach z Achajczykami na Eubei. Po stronie rebeliantów opowiedzieli się także Tomasz II d'Autremencourt, senior Salony i Ubertino Pallavicini, markiz Bodonitzy. Dołączył do nich siostrzeniec Wilhelma II, Geoffroy de Bruyeres.
Księstwo Achai odpowiedziało szeregiem najazdów na posiadłości weneckie oraz zbrojnym najazdem na Attykę. Wilhelm zrozumiał jednak że jego wrogowie nie przestraszą się demonstracji siły i dlatego podjął plan opanowania całego księstwa Aten. Jego wojska zgromadziły się w Nikli, po czym przekroczyły przesmyk Koryncki. Do decydującego starcia doszło nieopodal góry Karydi, leżącej na drodze z Megary do Teb. Wojska koalicji zostały rozbite przez rycerstwo Achai. Guy de la Roche i inni łacińscy panowie musieli salwować się ucieczką do Teb. Wilhelm podążył za nimi i obległ miasto ale wkrótce musiał się wycofać. Rycerze łacińscy żyjący na Wschodzie byli zazwyczaj mocno ze sobą powiązani, żenili się między lokalnymi rodami, uczestniczyli we wspólnych wyprawach czy tych samych turniejach. Po bitwie pod Karydi w czasie której poległo wielu łacinników, rycerstwo walczące bo obydwu stronach zrozumiało, że jest to konflikt bratobójczy i zaczęło żądać zakończenia walk. Do tego apelu dołączył się również kościół katolicki. Wilhelm w końcu zgodził się i po tym jak Guy de la Roche obiecał stawić się przed Wysokim Sądem, zarządził odwrót.
Posiedzenie odbyło się w Nikli ale Guy nie został osądzony. Zgromadzeni baronowie Achai uznali że nie mają prawa do wydania wyroku wobec czego zasądzili że Guy powinien udać się do Francji i przedstawić całą sprawę królowi Ludwikowi IX. Władca ten cieszył się ogromnym prestiżem wśród łacinników na Wschodzie i przez wielu uważany był za suzerena. Władca Aten i Teb wyruszył do Paryża w 1259 roku. Ludwik nie tylko ułaskawił go uznając że odbycie kosztownej podróży to wystarczająca kara, nadał mu również tytuł księcia Aten. Inaczej rzecz miała się jednak w przypadku Geoffreya de Bruyeresa. Książę był na niego wściekły i żądał surowej kary. Baronom i duchownym udało się jednak w końcu ubłagać Wilhelma II i ostatecznie Geoffrey nie został pozbawiony posiadłości i dobytku. Zmieniono jednak status jego lenna z dziedzicznego na nadane z łaski książęcej co oznaczało, że po jego śmierci Karytaina wróci w ręce książęce.
Następstwa.
Triumf Wilhelma pod Karydi i towarzyszące mu zwycięstwo nad Wenecjanami w walkach o Orei w zasadzie zakończyły konflikt. 6 sierpnia 1258 roku Guglielmo da Verona i Narzotto dalle Carceri rozpoczęli negocjacje z księstwem Achai za pośrednictwem doży weneckiego. Na początku 1259 roku, kiedy to zwaśnione strony miały już zawrzeć pokój a Wenecjanie upoważnili swojego wysłannika, Andreę Barozziego do podpisania go w imieniu Republiki, doszło do wydarzeń które całkowicie zmieniły układ sił. Wilhelm II wyruszył na czele swojego rycerstwa na północ aby wziąć udział w kampanii przeciwko Nicejczykom, którzy poważnie zagrażali Despotatowi Epiru, sprzymierzonemu wówczas z Achają.
Wyprawa ta zakończyła się katastrofalną w skutkach bitwą pod Pelagonią. Nicejczycy nie tylko rozbili wojska koalicji w skład w której oprócz księstwa Achai i Epiru wchodziły także siły Manfreda Sycylijskiego, ale pojmali również Wilhelma II i wielu jego najważniejszych baronów. W walkach poległ kwiat rycerstwa achajskiego. Regentem w księstwie Achai został Guy de la Roche. Wilhelm przebywał w niewoli greckiej aż do 1262 roku, podczas gdy rok wcześniej Michał VIII zdobył Konstantynopol, ostatecznie kładąc kres Cesarstwu Łacińskiemu. "Nowy Konstantyn", jak propaganda grecka nazywała Michała, początkowo chciał uzyskać od Wilhelma władzę nad całym Peloponezem ale wobec oporu ze strony księcia ostatecznie zadowolił się przejęciem władzy nad kilkoma strategicznymi twierdzami z których najważniejsze były Monemwazja, Mistra i Maina.
Osłabione przez Greków księstwo nie było w stanie wykorzystać zwycięstw spod Karydi i Orei. Nie mogło sobie również pozwolić na dalsze walki. Wenecjanie i triarchowie również nalegali na zawarcie pokoju. Wydarzenia z 1261 roku uzmysłowiły wszystkim że najgroźniejszym przeciwnikiem jest teraz odrodzone Cesarstwo Bizantyjskie. Wojna zakończyła się więc powrotem do "status quo". Wilhelm uznał Grapellę za władcę północnej triarchii a wszyscy triarchowie uznali księcia Achai za suzerena. Największe korzyści z wojny odniosła Wenecja, która zwiększyła swoje i tak już znaczące wpływy na Eubei.

</doc>
<doc id="3593734" url="https://pl.wikipedia.org/wiki?curid=3593734" title="Paden (Oklahoma)">
Paden (Oklahoma)

Paden – miasto w Stanach Zjednoczonych, w stanie Oklahoma, w hrabstwie Okfuskee.

</doc>
<doc id="3593743" url="https://pl.wikipedia.org/wiki?curid=3593743" title="Ekranowanie ochronne">
Ekranowanie ochronne

Ekranowanie ochronne – środek ochrony przeciwporażeniowej zabezpieczający przed uszkodzeniem izolacji. Może też stanowić element separacji wzmocnionej.
Ochrona ta polega na zastosowaniu ekranu ochronnego przewodzącego odgradzającego części czynne niebezpieczne instalacji i maszyn od części (strefy) chronionej. Ekran ochronny powinien być połączony przewodami wyrównawczymi do instalacji i urządzeń. Ekran wraz z połączeniami powinien spełnić wymagania stawiane elementom układu połączeń wyrównawczym.

</doc>
<doc id="3593744" url="https://pl.wikipedia.org/wiki?curid=3593744" title="Ekran ochronny">
Ekran ochronny



</doc>
<doc id="3593745" url="https://pl.wikipedia.org/wiki?curid=3593745" title="Napięcie długotrwale dopuszczalne">
Napięcie długotrwale dopuszczalne



</doc>
<doc id="3593746" url="https://pl.wikipedia.org/wiki?curid=3593746" title="Mistrzostwa Europy w Saneczkarstwie 2016">
Mistrzostwa Europy w Saneczkarstwie 2016

47. Mistrzostwa Europy w saneczkarstwie 2016 odbyły się w dniach 13 – 14 lutego 2016 roku w niemieckim Altenbergu. W tym mieście mistrzostwa kontynentu zostały rozegrane po raz drugi. Wcześniej Mistrzostwa Europy odbyły się tutaj w 2002 roku. Zawodnicy rywalizowali w czterech konkurencjach: jedynkach kobiet, jedynkach mężczyzn, dwójkach mężczyzn oraz w zawodach drużynowych.

</doc>
<doc id="3593747" url="https://pl.wikipedia.org/wiki?curid=3593747" title="Masters Snooker 2016">
Masters Snooker 2016

Masters 2016 (ang: "2016 Dafabet Masters") − nierankingowy, zaproszeniowy turniej snookerowy, rozegrany został w Alexandra Palace w Londynie (Anglia) w dniach 10−17 stycznia 2016 roku.
Nagrody.
Zwycięzca: 200 000 £
II Miejsce: 90 000 £
Półfinalista: 50 000 £
Ćwierćfinalista: 25 000 £
Runda 1: 12 500 £
Najwyższy break turnieju: 10 000 £
Łączna pula nagród: 600 000 £

</doc>
<doc id="3593748" url="https://pl.wikipedia.org/wiki?curid=3593748" title="Carpodacini">
Carpodacini

Carpodacini – plemię ptaków z rodziny łuszczakowatych (Fringillidae).
Występowanie.
Plemię obejmuje gatunki występujące w Eurazji.
Systematyka.
Do plemienia zalicza się następujące rodzaje:

</doc>
<doc id="3593749" url="https://pl.wikipedia.org/wiki?curid=3593749" title="Koszt jednostkowy">
Koszt jednostkowy



</doc>
<doc id="3593753" url="https://pl.wikipedia.org/wiki?curid=3593753" title="Siergiej Rodin">
Siergiej Rodin

Siergiej Rodin (ros. Сергей Родин; ur. 29 marca 1978 r.) – rosyjski kulturysta.
Życiorys.
Pochodzi z Moskwy. Studiował na Moskiewskim Uniwersytecie Górniczym (МГГУ).
Ma za sobą krótką karierę w branży pornograficznej. Rosyjska Federacja Kulturystyki i Fitnessu (ФБФР/PBS) wyznacza sponsorowanym przez siebie sportowcom kodeks moralności, który Rodin (podobnie jak grupa innych kulturystów) złamał.
Kulturystyką zajmuje się od lat dziewięćdziesiątych, choć w zawodach sportowych startuje od 2001. Debiutował udziałem w konkursie na Mistera Tuły, podczas którego zajął drugiej miejsce na podium. W listopadzie 2003 ponownie startował w tym turnieju; tym razem wywalczył złoty medal. Później uhonorowywano go tytułem Mistera Tuły jeszcze pięciokrotnie (2004, 2005, 2007, 2013, 2014).
W 2003 zdobył jeszcze dwa złota: podczas Pucharu Obwodu Kałuskiego w Kulturystyce zwyciężył w kategorii wagowej 80 kg oraz w kategorii generalnej. W październiku 2005 został wicemistrzem Moskwy w kulturystyce w kategorii wagowej do 87,5 kg. W kolejnym roku wywalczył srebrne medale na Mistrzostwach i podczas Pucharu Moskwy (na obu zawodach w kategorii wagowej 90 kg). Wystartował też w Mistrzostwach Rosji federacji PBS (ФБФР), gdzie objął czwarte miejsce wśród zawodników o masie ciała nieprzekraczającej 90 kg. W 2007 i 2008 roku na Mistrzostwach Moskwy wyróżniano go srebrnymi medalami w kategorii wagowej 90 kg. W 2010 był zwycięzcą Mistrzostw Centralnego Okręgu Federalnego w kategorii wagowej do 90 kg, a także wicemistrzem zawodów (zajął drugie miejsce na podium w kategorii ogólnej). W 2011 zwyciężył Puchar Moskwy jako zawodnik o masie ciała poniżej 90 kg. Podczas Pucharu Moskwy powtórzył ten wynik dwa lata później, kiedy zdobył też brązowy medal w kategorii ogólnej. Także w 2013 startował w zmaganiach Arnold Amateur Europe Międzynarodowej Federacji Kulturystyki i Fitnessu (IFBB) oraz w Pucharze Rosji PBS, gdzie objął drugie miejsce na podium w kategorii wagowej do 90 kg. W roku 2014 był mistrzem Moskwy w kulturystyce w kategorii wagowej do 90 kg, wicemistrzem zawodów Olympia Amateur Moscow w tej samej kategorii, a także drugim wicemistrzem Rosji w kategorii wagowej poniżej 100 kg. Brał też udział w Mistrzostwach Świata w Kulturystyce federacji IFBB, na których zajął trzynaste miejsce w kategorii wagowej do 90 kg.
Mieszka w Moskwie. Pracuje w klubie fitness, jest też dziennikarzem sportowym, współpracującym z internetowym serwisem Body Mania. Obwód jego bicepsa wynosi 50 cm. Od 2014 roku jest rozwodnikiem.

</doc>
<doc id="3593758" url="https://pl.wikipedia.org/wiki?curid=3593758" title="Rozdzielnica modułowa">
Rozdzielnica modułowa

Rozdzielnica modułowa – rozdzielnica elektryczna niskiego napięcia, których aparaty rozdzielcze montowane są na specjalnych wspornikach "TH 35" lub "TS 35". Przewody zasilające obwody odbiorcze przyłączone są do zacisków ZUG lub bezpośrednio do aparatów rozdzielczych modułowych (wyłączniki nadprądowe, wyłączniki różnicowoprądowe, i inne). Połączenia pomiędzy aparatami mogą być wykonane za pomocą listew grzebieniowych. Rozdzielnice modułowe mogą być wykonane jako naścienne lub wtynkowe. Obudowy rozdzielnic wykonane są z metalu lub materiału izolacyjnego.

</doc>
<doc id="3593765" url="https://pl.wikipedia.org/wiki?curid=3593765" title="Tai Wai">
Tai Wai

Tai Wai (chiński: 大圍) – jedna ze stacji MTR, systemu szybkiej kolei w Hongkongu, na East Rail Line i Ma On Shan Line. Znajduje się w Tai Wai, w dystrykcie Sha Tin.
Stacja Tai Wai, zaprojektowana przez Aedas, stanie się kluczową stację Sha Tin to Central Link, będącą obecnie w budowie.
Stacja została otwarta 15 sierpnia 1983.

</doc>
<doc id="3593767" url="https://pl.wikipedia.org/wiki?curid=3593767" title="Ayas Pasza">
Ayas Pasza

Ayas Pasza, tur.: "Ayas Mehmet Paşa" (ur. 1483, zm. 13 czerwca 1539) – polityk i dowódca wojskowy, wielki wezyr Imperium Osmańskiego od 14 marca 1536 do 13 czerwca 1539.
Życiorys.
Był Albańczykiem z pochodzenia i urodził się we Wlorze lub w Himarze. Jego ojciec pochodził ze Szkodry na północy Albanii a matka z Wlory. Przyjął islam pod imieniem Mehmed.
W 1514 roku Ayas Pasza uczestniczył w bitwie na równinie Czałdyran, gdzie osmańska armia pod dowództwem sułtana Selima Groźnego rozgromiła irańskie wojsko pod wodzą safawidzkiego szacha Isma'ila I. W 1515 roku uczestniczył w zdławieniu buntu władcy bejliku Dulkadir. W latach 1516–1517 Ayas Pasza brał udział w wojennych kampaniach Selima w Syrii i Egipcie.
W 1517 roku został powołany na stanowisko dowódcy korpusu janczarów. W 1519 roku Ayas Pasza został gubernatorem Kastamonu. W 1520 roku sułtan Sulejman Wspaniały wyznaczył go na bejlerbeja Anatolii. W marcu 1521 roku po stłumieniu syryjskiego powstania Gazali został berlejbejem Damaszku. Później przeniesiono go na stanowisko berlejbeja Rumelii, a w 1523 roku został wezyrem Dywanu.
W 1525 roku sułtan Sulejman Wspaniały mianuje go na stanowisko Kubbe wezyra. Ayas Pasza był stronnikiem sułtanki Hürrem, żony sułtana Sulejmana.
W marcu 1536 roku po straceniu wielkiego wezyra Ibrahima Paszy, Ayas Pasza został nowym Wielkim Wezyrem Imperium Osmańskiego.
13 maja 1536 roku sułtan Sulejman wydał swoją siostrę Beyhan Sultan za Ayasa Paszę. Beyhan Sultan urodziła paszy dwie córki. W czasie sprawowania funkcji wielkiego wezyra Ayas Pasza nie interesował się szczególnie sprawami Dywanu, wolał rozrywki we własnej posiadłości, która obecnie znajduje się na placu Taksim w Stambule.
Ayas Pasza uczestniczył w pięciu wojennych kampaniach armii osmańskiej pod dowództwem sułtana Sulejmana Wspaniałego (Buda, Wiedeń, Tebriz, Bagdad i Rzym). W 1539 roku w Imperium Osmańskim wybuchła epidemia dżumy, w wyniku której Ayas Pasza umarł. Następnym wielkim wezyrem został Lütfi Pasza.
W kulturze.
Ayas Pasza jest postacią w tureckim hicie eksportowym "Wspaniałe stulecie". W rolę tę wcielił się Fehmi Karaarslan.

</doc>
<doc id="3593772" url="https://pl.wikipedia.org/wiki?curid=3593772" title="Kowloon Tong">
Kowloon Tong

Kowloon Tong (chiński: 九龍塘) – jedna ze stacji MTR, systemu szybkiej kolei w Hongkongu, na East Rail Line i Kwun Tong Line. Znajduje się w Tai Wai, w dystrykcie Sha Tin.
Stacja ta obsługuje Kowloon Tong i okolice, w tym Yau Yat Tsuen, centrum handlowe Festival Walk, City University of Hong Kong i Hong Kong Baptist University.
Stacja została otwarta 1 października 1979.

</doc>
<doc id="3593776" url="https://pl.wikipedia.org/wiki?curid=3593776" title="Latarnia morska Westerheversand">
Latarnia morska Westerheversand

Latarnia morska Westerheversand ("niem." Leuchtturm Westerheversand) – niemiecka latarnia morska na wybrzeżu Morza Północnego, na sztucznym wzgórku w pobliżu Westerhever. W 1979 roku obsługa została zautomatyzowana, a domki latarników służą pracownikom Parku Narodowego Morza Wattowego i jako placówka badawcza Uniwersytetu w Kilonii.
Latarnia została (z wyjątkiem dolnej części i domów) wybudowana z gotowych części żeliwnych, wyprodukowanych przez hutę w Isselburgu. Uprzednio usypano sztuczny pagórek, który zabezpieczał przed wyższym stanem wody i który wzmocniono palami, na których opiera się fundament. Dwa domy dla latarników zostały rozmieszczone symetrycznie, aby zapewnić równowagę na sztucznym podłożu. Budynki zostały oddane do użytku 17 lipca 1907.
Oświetlenie było od początku elektryczne – początkowo prąd wytwarzał agregat prądotwórczy, później był dostarczany kablem. Wieża ma wysokość 40 metrów, zaś wysokość światła wynosi 41 metrów. Zasięg białego światła to 21 mil morskich, czerwonego 16,5, a zielonego – 17,5 mil morskich.
Latarnia jest udostępniona do zwiedzania (ze względów bezpieczeństwa nie są wpuszczane dzieci do 7 lat). Istnieje także możliwość zawarcia ślubu w budowli.

</doc>
<doc id="3593777" url="https://pl.wikipedia.org/wiki?curid=3593777" title="Morskie Oko (Kołobrzeg)">
Morskie Oko (Kołobrzeg)

Morskie Oko ("Kąpielisko Rodzinne", niem. "Familienbad") – dawne kąpielisko nad Morzem Bałtyckim w Kołobrzegu, położone na plaży przy Parku im. Stefana Żeromskiego (zdrojowym), na przedłużeniu dzisiejszej ulicy Ściegiennego. Zlokalizowane na terenie Dzielnicy Uzdrowiskowej.
Historia.
Drewniany budynek kąpieliska powstał w latach 1902-1903. Kąpielisko było przeznaczone dla rodzin: kobiet, mężczyzn i dzieci, co było nowym rozwiązaniem w stosunku do dotychczas istniejących w Uzdrowisku Kołobrzeg odrębnych kąpielisk dla pań ("Damenbad") i panów ("Herrenbad"). W 1910 obiekt został rozbudowany o restaurację z widokiem na morze i 185 kabin. Całość posadowiona była na drewnianych palach. Zabudowania spłonęły w grudniu 1916 w wyniku podpalenia. Nowy obiekt powstał w latach 1923-1924 również na palach i bez większych zniszczeń przetrwał bitwę o Kołobrzeg w 1945. Po II wojnie światowej należał do przedsiębiorstwa państwowego Uzdrowisko Kołobrzeg. W latach 60. XX wieku dokonano remontu, w wyniku którego dotychczasowe przebieralnie zostały przekształcone w pokoje dla turystów. Do noclegów przystosowano również poddasze restauracji. W 1992 właścicielem obiektu został Stefan Olszewski, który ze względu na zły stan techniczny podjął decyzję o rozebraniu głównego budynku. Na rozbiórkę wyraził zgodę wojewódzki konserwator zabytków, pod warunkiem jego odbudowy. Stefan Olszewski wkrótce zmarł, co przekreśliło plany odbudowy.
Współczesność.
Po rozbiórce centralnej części obiektu pozostało nienaruszone skrzydło wschodnie, w kształcie liter L, w którym w okresie letnim wynajmowane są pokoje dla wczasowiczów (z wydzieloną strefą łazienek i wspólną kuchnią). Według danych Urzędu Miasta na ścianach skrzydła wschodniego jest 220 metrów kwadratowych azbestu, czyli prawie cztery tony tej niebezpiecznej substancji. 
Główny budynek kąpieliska do dnia dzisiejszego (2016) nie został odbudowany. 
Od 2017 zarządcą kompleksu jest startup VacationClub który uczynił z niego cel turystyczny – zarówno dla stałych, wieloletnich fanów, jak i nowych gości – często młodych ludzi, którzy chcą doświadczyć klimatu wyjątkowych i nietuzinkowych wakacji nad polskim morzem. 

</doc>
<doc id="3593782" url="https://pl.wikipedia.org/wiki?curid=3593782" title="Luka technologiczna">
Luka technologiczna

Luka technologiczna – opóźnienie wybranej gospodarki w zakresie rozwoju technologicznego względem innego państwa lub grupy państw. Zgodnie z modelem Solowa luka technologiczna może być przyczyną niższego poziomu rozwoju ekonomicznego.
Luka technologiczna może występować w różnych branżach w różnym stopniu, co stanowi przesłankę specjalizacji gospodarczej. Zróżnicowanie poziomu technologicznego między gospodarkami wpływa na kierunek i strukturę międzynarodowej wymiany handlowej oraz międzynarodowy podział pracy.
Niwelowanie luki technologicznej wymaga stymulowania transferu technologii (np. poprzez politykę przyciągania bezpośrednich inwestycji zagranicznych) oraz wzrostu nakładów na infrastrukturę badawczą.

</doc>
<doc id="3593790" url="https://pl.wikipedia.org/wiki?curid=3593790" title="Jānis Fabriciuss">
Jānis Fabriciuss

Jānis Fabriciuss (ur. 26 czerwca 1877 w guberni kurlandzkiej, zm. 24 sierpnia 1929 k. Soczi) – łotewski komunista, jeden z dowódców Armii Czerwonej podczas wojny domowej w Rosji, działacz partyjny ZSRR.
Życiorys.
Ukończył gimnazjum, 1903 wstąpił do SDPRR, w lutym 1904 został aresztowany i następnie skazany na 4 lata katorgi, a 1907 na zesłanie na Daleki Wschód. Na zesłaniu kontynuował działalność rewolucyjną, po nieudanej próbie ucieczki do USA działał we Władywostoku i Nikołajewsku nad Amurem, 1915-1918 służył w rosyjskiej armii, od 1916 walczył w I wojnie światowej. W listopadzie 1917 był przewodniczącym Komitetu Pułku Łotewskich Strzelców, następnie do 23 stycznia 1918 wchodził w skład Prezydium WCIK, od lutego 1918 komisarz wojskowy Gdowskiego Rejonu Pogranicznego, od sierpnia 1918 nadzwyczajny komisarz Rejonu Ługa-Toroszyno-Gdow. Od października 1918 przewodniczący Pskowskiego Komitetu Wojskowo-Rewolucyjnego, w listopadzie-grudniu 1918 Komisarz Pskowskiego Odcinka Bojowego, od grudnia 1918 do lutego 1919 wojskowy komisarz 2 Nowogrodzkiej Dywizji Strzelców, biorącej w tym czasie udział w ofensywie Armii Czerwonej na Łotwę. Od 6 lutego do 12 czerwca 1919 wojskowy komisarz 10 Dywizji Strzelców. Od sierpnia 1919 naczelnik obrony Liwny-Jeleckiego Rejonu Ufortyfikowanego oraz dowódca i komisarz 1 Oddziału Frontu Wewnętrznego, w listopadzie 1919 komisarz Toroszynskiego Odcinka Bojowego, od listopada 1919 dowódca 1 Brygady 13 Dywizji Piechoty, od grudnia 1919 do 31 grudnia 1921 dowódca 48 Brygady Piechoty 16 Dywizji Piechoty Frontu Południowego/Zachodniego. Brał udział w walkach Armii Czerwonej przeciw wojskom Mamontowa, Denikina i wojskom polskim. Od stycznia 1921 do marca 1923 naczelnik i komisarz 43 Połockich Zjednoczonych Kursów Kadry Dowódczej Armii Czerwonej, w marcu 1921 brał udział w likwidacji powstania w Kronsztadzie, od marca do października 1923 dowódca 2 Dywizji Białoruskiej. Od października 1923 do kwietnia 1927 dowódca 17 Nadmorskiego Korpusu Piechoty, 1927-1928 dowódca 4 Korpusu Piechoty, od 19 grudnia 1927 do śmierci członek Centralnej Komisji Kontrolnej WKP(b), od maja 1928 pomocnik dowódcy Kaukaskiej Armii Czerwonego Sztandaru.
Czterokrotnie odznaczony Orderem Czerwonego Sztandaru (1919, 13 października 1920, 23 marca 1921 i 31 grudnia 1921). Zginął w katastrofie lotniczej.

</doc>
<doc id="3593793" url="https://pl.wikipedia.org/wiki?curid=3593793" title="Światowy Zlot Harcerstwa Polskiego &quot;Gniezno 2000&quot;">
Światowy Zlot Harcerstwa Polskiego &quot;Gniezno 2000&quot;



</doc>
<doc id="3593795" url="https://pl.wikipedia.org/wiki?curid=3593795" title="Mistrza Kolekcji Hirschów">
Mistrza Kolekcji Hirschów



</doc>
<doc id="3593796" url="https://pl.wikipedia.org/wiki?curid=3593796" title="Światowy Zlot Harcerstwa Polskiego &quot;Zegrze '95&quot;">
Światowy Zlot Harcerstwa Polskiego &quot;Zegrze '95&quot;



</doc>
<doc id="3593797" url="https://pl.wikipedia.org/wiki?curid=3593797" title="Dekanat likino-dulowski">
Dekanat likino-dulowski

Dekanat likino-dulowski – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w części rejonu oriechowo-zujewskiego obwodu moskiewskiego. Funkcjonują w nim dwie cerkwie parafialne miejskie, osiemnaście cerkwi parafialnych wiejskich, cerkiew filialną i dwie kaplice.
Funkcję dziekana pełni ks. Antonij Ryżakow.

</doc>
<doc id="3593800" url="https://pl.wikipedia.org/wiki?curid=3593800" title="Urszula Głowacka-Maksymiuk">
Urszula Głowacka-Maksymiuk

Urszula Głowacka-Maksymiuk (ur. 2 stycznia 1939) – polska historyk.
Życiorys.
Była córką Zygmunta Głowackiego (1913-1939, zginął w wyniku odniesionych ran podczas kampanii wrześniowej) i Józefy z domu Maćkiewicz.
Ukończyła studia historyczne uzyskując tytuł naukowy doktora. Była uczennicą prof. Józefa Szaflika.
W 1998 została odznaczona Krzyżem Kawalerskim Orderu Odrodzenia Polski "„za wybitne zasługi w działalności na rzecz rozwoju i upowszechniania kultury”".
Objęła stanowisko dyrektora Archiwum Państwowego w Siedlcach. W 2000 została kierownikiem sekcji archiwalnej Siedleckiego Towarzystwa Naukowego. W 2002 została prezesem zarządu i zasiadła w radzie Fundacji Rozwoju Badań Regionalnych „Sigillum”. Weszła w skład Diecezjalnej Komisji Historycznej diecezji siedleckiej.

</doc>
<doc id="3593802" url="https://pl.wikipedia.org/wiki?curid=3593802" title="Maria Stangret-Kantor">
Maria Stangret-Kantor

Maria Stangret-Kantor (ur. 29 lipca 1929 w Strzelcach Wielkich, zm. 15 maja 2020 w Warszawie) – polska malarka, członkini Grupy Krakowskiej II, żona Tadeusza Kantora.
Życiorys.
Studiowała w krakowskiej Akademii Sztuk Pięknych w latach 1955–1958 pod kierunkiem Jana Świderskiego. Od 1956 należała do Grupy Krakowskiej II. Od 1957 współpracowała z teatrem Cricot 2. W 1961 została żoną Tadeusza Kantora.
Wraz z mężem wybudowali w Hucisku „Dom twórczości Tadeusza Kantora i Marii Stangret-Kantor”, który od początku miał być muzeum poświęconym dziełom obojga artystów. Został zaplanowany według autorskiego pomysłu Tadeusza Kantora, który także nadzorował jego budowę. Po śmierci męża, Maria Stangret-Kantor wiele czasu spędzała właśnie w Hucisku. 
W 1994 założyła Fundację im. Tadeusza Kantora. Autorka powieści "Pamiętnik dziadka" (2002), oraz tomu wspomnień "Malując progi: Maria Stangret-Kantor o swoim życiu i twórczości" (spisał i zredagował Lech Stangret, 2016).
Pochowana została na Cmentarzu Rakowickim w Krakowie.
Działalność teatralna.
Uczestniczyła w następujących spektaklach Teatru Cricot 2:
"Studia czyli głębia myśli" (pantomima, 1956), "W małym dworku" (1961), "Wariat i zakonnica" (1963), "Kurka wodna" (1967), "Szewcy" (1972), "Nadobnisie i koczkodany" (1972), "Umarła klasa" (1975), "Gdzie są niegdysiejsze śniegi" (1978), "Wielopole, Wielopole" (1980), "Niech sczezną artyści" (1985).
Brała udział również we wszystkich happeningach Tadeusza Kantora: "Cricotage" (1965), "Linia podziału" (1966), "La Grand Emballage" (1966), "List" (1967), "Panoramiczny happening morski" (1968), "Konferencja z Nosorożcem" (1968), "Hommage a Maria Jarema" (1968), "Lekcja anatomii według Rembrandta" (1968, 1969, 1970, 1971).
Twórczość malarska.
W okresie studiów malowała w stylistyce informel, określając swoje prace jako „obrazy gestualne”. Pod wpływem Kantora zwróciła się ku sztuce abstrakcyjnej, rozwijając swoje inspiracje podczas podróży do Francji i USA. Od stylistyki informel zaczęła odchodzić w połowie lat 60. cyklem „Pejzaże kontynentalne”. W 1962 rozpoczęła tworzenie „powieści bez końca”, publikując jej fragmenty w katalogach wystawowych i ostatecznie wydając ją w 2002 jako „Pamiętnik dziadka”. Na przełomie lat 60. i 70. przeszła do stylistyki minimalizmu kształtów i form geometrycznych. Ważniejsze prace z tego okresu to: Niebo z rynną (1970), Szachy I i II (1974), Tablice (1974), Gra w klasy (1970). W latach 80. i 90. wróciła do inspiracji naturą. W latach 90. tworzyła liczne prace z cyklu „Hommages”, w 2005 wystawiła instalację „Hommage à Danił Lider”. Jej prace znajdują się m.in. w Muzeum Sztuki w Łodzi, Muzeum Narodowym w Krakowie, Muzeum Narodowym we Wrocławiu, Galerii Foksal w Warszawie i Muzeum Guggenheima w Nowym Jorku.

</doc>
<doc id="3593812" url="https://pl.wikipedia.org/wiki?curid=3593812" title="Siemion Wasiagin">
Siemion Wasiagin

Siemion Pietrowicz Wasiagin (, ur. we wsi Bielajewo w guberni twerskiej, zm. 14 kwietnia 1991 w Moskwie) – radziecki dowódca wojskowy, generał armii (1976).
Życiorys.
Od 1932 był pracownikiem politycznym wojsk OGPU/NKWD i Armii Czerwonej, 1937 ukończył Komunistyczny Uniwersytet w Moskwie Po napaści Niemiec na ZSRR był szefem wydziału politycznego, komisarzem wojskowym i zastępcą dowódcy do spraw politycznych dywizji strzeleckiej i korpusu na Frontach Zachodnim, Kalinińskim, 1 Nadbałtyckim i 3 Białoruskim.
Po wojnie ukończył kursy przy Akademii Wojskowo-Politycznej (1948), zajmował wysokie stanowiska w armii, był szefem wydziału politycznego korpusu, członkiem rady wojskowej - szefem Zarządu Politycznego szeregu okręgów wojskowych (m.in. Archangielskiego Okręgu Wojskowego), Grupy Wojsk Radzieckich w Niemczech (1958-1967).
Od 1967 był członkiem Rady Wojskowej - szefem Zarządu Politycznego Wojsk Lądowych, od 1981 pracował w Centralnym Aparacie Ministerstwa Obrony ZSRR.
Na 23, 24 i 25 Zjeździe KPZR był wybierany w skład Centralnej Komisji Rewizyjnej. Był deputowanym do Rady Najwyższej ZSRR 4, 6-10 kadencji. Posiadał odznaczenia państwowe.
Został pochowany na moskiewskim Cmentarzu Nowodziewiczym.

</doc>
<doc id="3593819" url="https://pl.wikipedia.org/wiki?curid=3593819" title="Zakład Przyrodoleczniczy nr 1 w Kołobrzegu">
Zakład Przyrodoleczniczy nr 1 w Kołobrzegu

Zakład Przyrodoleczniczy nr 1 w Kołobrzegu – zakład lecznictwa uzdrowiskowego (dawniej zakład przyrodoleczniczy) Uzdrowiska Kołobrzeg S.A., zlokalizowany w Kołobrzegu przy ul. Rafińskiego 9, w kwartale ulic: Rafińskiego, Ściegiennego, Zdrojowa i Konopnickiej. W budynku funkcjonuje również sanatorium Mewa V.
Budynek.
Budynek zakładu powstał w latach Polskiej Rzeczypospolitej Ludowej, zakończenie budowy nastąpiło w 1968. Inwestorem było przedsiębiorstwo państwowe Uzdrowisko Kołobrzeg. Zaprojektowany został przez architektów Tadeusza Ćwierdzińskiego i Zofię Eldring.
Ma nieregularny kształt, zbliżony do dwóch nakładających się prostokątów: dłuższego na osi wschód-zachód i krótszego na osi północ-południe. Bryła na osi wschód-zachód ma przyziemie oraz wysoki parter, natomiast bryła na osi północ-południe charakteryzuje się wysokim parterem i piętrem oraz częściowym przyziemiem (od południa). Obiekt posiada dwa dziedzińce wewnętrzne.
Główne wejście do zakładu zlokalizowane jest od strony ulicy Rarfińskiego, naprzeciwko sanatorium Jantar. Zdobi je wysoka na dwie kondygnacje, wygięta w kształcie łuku, mozaika ceramiczna według projektu Ireny Zahorskiej i Olgierda Szerląga. Mozaika ta uznawana jest za przykład zdobnictwa charakterystycznego dla polskiej architektury lat 60. i 70. XX wieku. Mniejsza mozaika - również wysokości dwóch kondygnacji - znajduje się na ścianie od ulicy Zdrojowej.
Za wejściem znajduje się recepcja, szatnia oraz przestronne atrium. W przeciwległej stronie budynku, znajduje się basen pływacki z solanką.
Lecznictwo uzdrowiskowe.
Zakład posiada kompleksową bazę zabiegową. Wykonuje się tutaj m.in. kąpiele solankowe, inhalacje solankowe, kąpiele borowinowe, fasony borowinowe, hydromasaż, masaż klasyczny, kąpiele wirowe, gimnastyka zbiorowa, sollux, ultrasonoterapia, galwanizacja, jonoforeza, kąpiele czterokomorowe, prądy diadynamiczne, interdyn i teraplus.
Otoczenie.
Od strony ulicy Ściegiennego i Zdrojowej, znajduje się budynek zarządu Uzdrowiska Kołobrzeg S.A., który stanowi architektoniczną całość z budynkiem zakładu.
Przed budynkiem zakładu od strony ulicy Rafińskiego i Ściegiennego znajdowała się rzeźba „Macierzyństwo” autorstwa Aliny Ślesińskiej – wysoka na ok. 3 metry figura kobiety wykonana z piaskowca. W 2017 rzeźba została przejęta przez miasto od Uzdrowiska Kołobrzeg i przeniesiona na skwer Koncertów Porannych przy bindażu.

</doc>
<doc id="3593820" url="https://pl.wikipedia.org/wiki?curid=3593820" title="Beniamin (Pohrebny)">
Beniamin (Pohrebny)

Beniamin, imię świeckie Wołodymyr Wałentynowycz Pohrebny (ur. 18 stycznia 1979 w Perwomajsku) – ukraiński biskup prawosławny.
Życiorys.
W 1999 ukończył niższą szkołę duchowną eparchii połtawskiej, w 2004 – seminarium duchowne w Kijowie, zaś w 2008 – Kijowską Akademię Duchowną. 15 maja 2004 przyjął święcenia diakońskie z rąk biskupa połtawskiego i krzemieńczuckiego Filipa, zaś 26 maja tego samego roku został przez tego samego hierarchę wyświęcony na kapłana. Od sierpnia 2004 był inspektorem Misyjnej Szkoły Duchownej Ukraińskiego Kościoła Prawosławnego w Połtawie. W 2007 szkoła ta otrzymała status seminarium duchownego, a ks. Pohrebny został jej prorektorem. 14 marca 2009 złożył wieczyste śluby mnisze przed arcybiskupem Filipem, przyjmując imię zakonne Beniamin na cześć świętego metropolity piotrogrodzkiego Beniamina. W tym samym roku otrzymał godność ihumena. W 2010 obronił pracę magisterską na temat metodologii misji katolickich na przykładzie prozelityzmu jezuitów w Rzeczypospolitej w latach 1569–1654 oraz w Rosji w latach 1772–1820. W 2014 obronił dysertację kandydacką w dziedzinie filozofii. 
W 2011 został archimandrytą. 27 października 2015 Święty Synod Ukraińskiego Kościoła Prawosławnego nominował go na biskupa nowosanżarskiego, wikariusza eparchii połtawskiej. Jego chirotonia biskupia odbyła się 6 grudnia 2015 w cerkwi refektarzowej Świętych Antoniego i Teodozjusza Pieczerskich w ławrze Pieczerskiej, pod przewodnictwem metropolity kijowskiego i całej Ukrainy Onufrego.
17 sierpnia 2021 r. został podniesiony do godności arcybiskupa.

</doc>
<doc id="3593830" url="https://pl.wikipedia.org/wiki?curid=3593830" title="The Lone Ranger">
The Lone Ranger



</doc>
<doc id="3593831" url="https://pl.wikipedia.org/wiki?curid=3593831" title="Wydawało się">
Wydawało się

Wydawało się – album Pustek będący zbiorem ważnych utworów grupy, podsumowujący jej 15-letnią działalność artystyczną. Został wydany 4 grudnia 2015 przez Agorę z trzema wersjami okładki. Piosenki zawarte na płycie to 12 uprzednio poznanych utworów i dwie premiery, w tym singlowa "O krok".

</doc>
<doc id="3593832" url="https://pl.wikipedia.org/wiki?curid=3593832" title="Przepływy międzygałęziowe">
Przepływy międzygałęziowe

Przepływy międzygałęziowe (tablica przepływów międzygałęziowych, analiza "input-output") – metoda analizy powiązań między różnymi branżami lub regionami gospodarki. Stworzona przez Wassily’ego Leontiefa, który za prace nad nią został uhonorowany nagrodą Nobla.
W metodzie przepływów międzygałęziowych zbiera się informacje o wartości dóbr produkowanych w gospodarce oraz ich wykorzystaniu. Informacje grupuje się w rozbiciu na branże. Umożliwia to stworzenie tabeli, w której prezentuje się dane o produkcji branż oraz kierunkach ich wykorzystania w podziale na zużycie pośrednie we wszystkich branżach (w rozbiciu na poszczególne branże) i popycie końcowym. Dodatkowo w tabeli mogą zostać uwzględnione inne istotne informacje, jak np. o wartości importu, eksportu, podatków oraz wartości dodanej w rozbiciu na poszczególne branże. W wariancie regionalnym w tabeli umieszcza się informacje o produkcji i kierunkach wykorzystania w rozbiciu na regiony.
Informacje o przepływach międzygałęziowych w Polsce publikuje GUS w odstępach 5-letnich.

</doc>
<doc id="3593842" url="https://pl.wikipedia.org/wiki?curid=3593842" title="Kaplica św. Klemensa w Hradec Králové">
Kaplica św. Klemensa w Hradec Králové



</doc>
<doc id="3593851" url="https://pl.wikipedia.org/wiki?curid=3593851" title="Rafael Chitarow">
Rafael Chitarow

Rafael Mowsesowicz Chitarow (ros. Рафаэль Мовсесович Хитаров, orm. Խիտարով Րաֆֆի Մովսեսի, ur. 28 grudnia 1901 we wsi Tioneti w Gruzji, zm. 28 lipca 1938) – działacz partyjny i komsomolski w ZSRR.
Życiorys.
Od maja 1919 członek RKP(b), w maju 1920 aresztowany w Gruzji, po zwolnieniu był przewodniczącym Komitetu Miejskiego Komunistycznego Związku Młodzieży Gruzji w Tbilisi. W sierpniu 1920 ponownie aresztowany i wydalony z Gruzji, 1920-1921 przebywał w Niemczech, po powrocie kierował Wydziałem Agitacyjno-Propagandowym Tbiliskiego Komitetu Miejskiego Komunistycznego Związku Młodzieży Gruzji, później pracował w Komitecie Wykonawczym Komunistycznej Międzynarodówki Młodzieży, 1922 sekretarz Ren-Ruhra Komitetu Obwodowego Komunistycznego Związku Młodzieży Niemiec. Od kwietnia 1923 kierownik Wydziału Organizacyjnego KC Komunistycznego Związku Młodzieży Niemiec, 1923-1925 sekretarz KC tego związku, 1925-1928 sekretarz KC Komunistycznej Międzynarodówki Młodzieży, 1927 przebywał w Chinach. Od 17 maja 1928 do stycznia 1931 członek KC Komsomołu i Biura KC Komsomołu, 1928-1931 sekretarz polityczny Komitetu Wykonawczego Komunistycznej Międzynarodówki Młodzieży, od 13 lipca 1930 do 26 stycznia 1934 członek Centralnej Komisji Kontrolnej WKP(b), 1931-1935 sekretarz komitetu WKP(b) Kuznieckiego Kombinatu Metalurgicznego, 1935-1936 I sekretarz Komitetu Okręgowego WKP(b) w Magnitogorsku. Od 1936 do lipca 1937 I sekretarz Komitetu Miejskiego WKP(b) w Magnitogorsku, od lipca do listopada 1937 II sekretarz Komitetu Obwodowego WKP(b) w Czelabińsku.
27 listopada 1937 aresztowany, 28 lipca 1938 skazany na śmierć przez Wojskowe Kolegium Sądu Najwyższego ZSRR pod zarzutem szpiegostwa i działalności w kontrrewolucyjnej organizacji terrorystycznej i rozstrzelany. 20 lipca 1955 pośmiertnie zrehabilitowany.

</doc>
<doc id="3593854" url="https://pl.wikipedia.org/wiki?curid=3593854" title="Machmut Gariejew">
Machmut Gariejew

Machmut Achmietowicz Gariejew (, tat. Mäxmüt Äxmät ulı Gäräyev, ur. 23 czerwca 1923 w Czelabińsku, zm. 25 grudnia 2019 w Moskwie) – radziecki dowódca wojskowy narodowości tatarskiej, generał armii, doktor nauk wojskowych i historycznych, profesor, teoretyk wojskowości.
Życiorys.
W 1939 wstąpił na ochotnika do Armii Czerwonej. W 1941 ukończył Taszkiencką Szkołę Piechoty im. Lenina odznaczoną Orderem Czerwonego Sztandaru. Od grudnia 1942 roku walczył na Frontach Zachodnim, 3 Białoruskim i 1 Dalekowschodnim.
Po wojnie, aż do 1947 roku kontynuował służbę w sztabie 5 Armii w Dalekowschodnim Okręgu Wojskowym. W latach 1950-1957 - szef sztabu pułku, starszy oficer Zarządu Operacyjnego sztabu Białoruskiego Okręgu Wojskowego, szef sztabu dywizji. Od 1959 roku - zastępca dowódcy dywizji, dowódca dywizji zmechanizowanej i pancernej, szef sztabu armii ogólnowojskowej w Białoruskim Okręgu Wojskowym.
W latach 1970-1971 - główny doradca wojskowy w Zjednoczonej Republice Arabskiej. Od 1971 - szef sztabu Uralskiego Okręgu Wojskowego. Od 1974 - szef Wojskowego Zarządu Naukowego Sztabu Generalnego, zastępca szefa Głównego Zarządu Operacyjnego Sztabu Generalnego, od 1984 - zastępca szefa Sztabu Generalnego Sił Zbrojnych ZSRR.
Od 1989 był głównym doradcą wojskowym w Afganistanie po wycofaniu wojsk radzieckich. Odegrał dużą rolę w planowaniu bojowych operacji wojsk rządowych prezydenta Nadżibullaha.
Od 1990 pełnił funkcję doradcy wojskowego - inspektor Grupy Inspektorów Generalnych Ministerstwa Obrony ZSRR. Od 1992 w rezerwie.
Aktywnie zaangażował się w wojskową pracę naukową, jest autorem ponad 100 prac naukowych i ponad 300 artykułów i publikacji w antologiach, czasopismach i gazetach. Napisał książki i podręczniki z zakresu wojskowości. Studiował również problemy II wojny światowej, w wydawanych zbiorach naukowych zamieszczał tysiące nieznanych wcześniej dokumentów na temat wojny.
Odznaczenia.
I inne.

</doc>
<doc id="3593856" url="https://pl.wikipedia.org/wiki?curid=3593856" title="End of Our Days">
End of Our Days

End of Our Days – czwarty singel promocyjny pochodzący z dziesiątego albumu Archive zatytułowanego "Restriction". Singel został wydany 7 września 2015 przez Dangervisit Records / PIAS Poland and Eastern Europe.

</doc>
<doc id="3593862" url="https://pl.wikipedia.org/wiki?curid=3593862" title="Cerkiew św. Mikołaja w Hradec Králové">
Cerkiew św. Mikołaja w Hradec Králové



</doc>
<doc id="3593863" url="https://pl.wikipedia.org/wiki?curid=3593863" title="Turniej o Srebrną Ostrogę Ilustrowanego Kuriera Polskiego 1963">
Turniej o Srebrną Ostrogę Ilustrowanego Kuriera Polskiego 1963

V turniej Srebrnej Ostrogi IKP - piąta odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". Turniej odbył się 20 października 1963. Zwyciężył po raz trzeci Jan Malinowski. Nie było to trzecie zwycięstwo z rzędu wskutek czego zawodnik ten nie otrzymał nagrody na stałe.
Wyniki.
źródło

</doc>
<doc id="3593868" url="https://pl.wikipedia.org/wiki?curid=3593868" title="Anton Cychon">
Anton Cychon

Anton Michajłowicz Cychon (ros. Антон Михайлович Цихон, ur. we wsi Olszewskie w guberni wileńskiej, zm. 7 marca 1939) – radziecki polityk, działacz partyjny i związkowy, członek KC WKP(b) (1930-1934).
Życiorys.
Urodzony w rodzinie białoruskiej, od 1906 działał w SDPRR, dwukrotnie aresztowany i zsyłany, w listopadzie 1917 był członkiem Komitetu Wojskowo-Rewolucyjnego w Moskwie. Od września 1919 do kwietnia 1920 przewodniczący rady rejonowej w Moskwie, 1920-1921 przewodniczący Komitetu Zaopatrzenia Państwowego Najwyższej Rady Gospodarki Narodowej RFSRR, 1922-1923 sekretarz odpowiedzialny Zamoskworieckiego Komitetu Rejonowego RKP(b) w Moskwie, od lutego do września 1923 przewodniczący Baumańskiej Rady Rejonowej w Moskwie. Od 25 kwietnia 1923 do 23 maja 1924 członek Centralnej Komisji Kontrolnej RKP(b) i Kolegium Partyjnego tej komisji, 1924-1928 sekretarz odpowiedzialny Baumańskiego Komitetu Rejonowego RKP(b)/WKP(b), od 31 grudnia 1925 do 2 grudnia 1927 członek Centralnej Komisji Kontrolnej WKP(b), od 19 grudnia 1927 do 26 czerwca 1930 zastępca członka KC WKP(b). Od 31 maja 1928 do 1930 przewodniczący KC Związku Budowlańców, od 13 lipca 1930 do 26 stycznia 1934 członek KC WKP(b) i zastępca członka Biura Organizacyjnego KC WKP(b), od 3 sierpnia 1930 do 23 czerwca 1933 ludowy komisarz pracy ZSRR, od 1933 przewodniczący KC Związku Kolejarzy. Od 11 lutego 1934 do 2 sierpnia 1938 członek Biura Komisji Kontroli Radzieckiej przy Sownarkomie ZSRR, od 1935 do 10 sierpnia 1937 pełnomocnik tej komisji w Białoruskiej SRR.
21 sierpnia 1938 aresztowany, 7 marca 1939 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i rozstrzelany. 25 sierpnia 1954 pośmiertnie zrehabilitowany.

</doc>
<doc id="3593874" url="https://pl.wikipedia.org/wiki?curid=3593874" title="I Liceum Ogólnokształcące im. A. J. ks. Czartoryskiego w Puławach">
I Liceum Ogólnokształcące im. A. J. ks. Czartoryskiego w Puławach



</doc>
<doc id="3593881" url="https://pl.wikipedia.org/wiki?curid=3593881" title="Coelogyne cristata">
Coelogyne cristata

Coelogyne cristata – gatunek epifitycznej rośliny z rodziny storczykowatych ("Orchidaceae"). Pochodzi z chłodnych i wilgotnych terenów wschodnich Himalajów oraz Wietnamu. Kwitnie wiosną przed stopnieniem śniegów.
Występowanie.
Środowisko tego gatunku rozciąga się na wschód od 75 południka. Rośliny występują w regionie Garhwal w stanie Uttarakhand, w stanie Sikkim, Asam i Meghalaya w Indiach, w Nepalu, w Bhutanie, w Tybecie, Bangladeszu. Gatunek spotykany jest także w górach w północnej Tajlandii. Rośliny rosną na wysokościach od około 1600 m do 2600 m n.p.m. w wilgotnych lasach. Rosną zarówno na skałach wśród mchu oraz na drzewach, dość często na słonecznym stanowisku.
W naturze rośliny kwitną w zimie lub wczesną wiosną. Uprawiane rośliny rosną w kępach do 1,5 m średnicy. Zanotowano jeden z uprawianych okazów, który posiadał około 600 kwiatów, stając się jednym okazów o największym kwitnieniu z tego gatunku.
Morfologia.
Rośliny z tego gatunku są małe lub umiarkowanych rozmiarów. Są to epifity lub litofity, dorastające do 15-30 cm. Pseudobulwy do 5 cm długości, okrągłe do podłużnych lub owalnych, mięsiste. Tworzą zwarte grupy. Na szczycie każdej pseudobulwy wyrastają dwa liście (rzadko trzy). 
Liście są wydłużone, skręcone i spiczasto zakończone. Blaszka jajowata do lancetowatej, prosta do łukowatej. Liście trawiaste, twarde, zwężone u nasady. Końcówka liścia ostra lub spiczasto zakończona. Żyłki od 3 do 15, widoczne od dołu.
Kwiatostan wygięty w łuk o wielkości około 15-30 cm, wyrasta u podstawy dorosłej pseudobulwy, zazwyczaj przed ukazaniem się nowych przyrostów. Na kwiatostanach pojawia się od 5 do 8 pachnących kwiatów, które otwierają się jednoczenie. Kwiaty są dość duże, mają około 7-13 cm, i utrzymują się 4-5 tygodni. Wszystkie części kwiatów są śnieżnobiałe z lekko pofalowanymi brzegami. Warżka posiada 4-5 żółto-złotych grzebieni.
Korzenie nitkowate i gładkie, lub (bardzo rzadko) z małymi włoskami. 
Systematyka.
Jeden z gatunkiem typowym rodzaju "Coelogyne" w podplemieniu "Coelogyninae" należącego do plemienia "Arethuseae" w obrębie podrodziny epidendronowych ("Epidendroideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd "Lilianae" Takht., rząd storczykowce ("Orchidales" Raf), podrząd "Orchidineae" Rchb., rodzina storczykowate ("Orchidaceae" Juss.), plemię "Coelogyneae" Pfitzer, podplemię "Coelogyninae" Benth., rodzaj "Coelogyne" Lindl.
Uprawa.
"Coelogyne cristata" wymaga dużego nasłonecznienia, jednakże nie powinno stać bezpośrednio na słońcu. W naturze najwięcej słońca jest w czasie suchego zimowego okresu, gdy przez ponad połowę dni w miesiącu niebo jest mało zachmurzone lub bezchmurne. Silne ruchy powietrza są bardzo ważne dla prawidłowego wzrostu rośliny, zanotowano, że umieszczenie wiatraczków przy roślinach bardzo polepsza kondycję roślin w uprawach.
W lecie średnia temperatura w dzień powinna wynosić około 21-24 °C, w nocy około 14-15 °C, z dzienną amplitudą około 6-9 °C. W okresie zimowym średnia dzienna temperatura powinna wynosić około 11-13 °C, zaś w nocy 2-4 °C, z dzienną amplitudą około 8-9 °C. Rośliny wytrzymują krótkookresowe temperatury poniżej zera, jednakże może to spowodować pogorszenie stanu, jeśli dodatkowo będą narażone na brak wody. Okres suchy jest niezwykle ważny dla zdrowego rozwoju roślin, jednakże nie musi on być tak długi i silny jak w środowisku naturalnym. W zimie podlewanie powinno być ograniczone przez około 2-3 miesięcy.

</doc>
<doc id="3593884" url="https://pl.wikipedia.org/wiki?curid=3593884" title="Wasilij Czemodanow">
Wasilij Czemodanow

Wasilij Tarasowicz Czemodanow (ros. Васи́лий Тара́сович Чемода́нов, ur. 1903 w Moskwie, zm. 27 listopada 1937) – działacz Komsomołu i międzynarodowego ruchu komunistycznego.
Życiorys.
Początkowo pracował w Radzie Moskiewskiej, był aktywistą Komsomołu i kierownikiem wydziału rejonowego komitetu Komsomołu w Moskwie, od 1923 był słuchaczem Baumańskiej Rejonowej Szkoły Budownictwa Radzieckiego i Partyjnego w Moskwie. Od 1924 członek RKP(b), 1925-1926 sekretarz komórki Komsomołu w manufakturze, od 1926 sekretarz odpowiedzialny Komitetu Powiatowego Komsomołu w Oriechowo-Zujewie, 1928 kierownik wydziału Moskiewskiego Komitetu Miejskiego Komsomołu. Od 1928 II sekretarz Moskiewskiego Komitetu Komsomołu, potem do 1930 I sekretarz Moskiewskiego Komitetu Miejskiego Komsomołu, od 7 grudnia 1929 do stycznia 1931 sekretarz KC i członek Biura KC Komsomołu, od 13 lipca 1930 do 26 stycznia 1934 członek Centralnej Komisji Kontrolnej WKP(b). Od 1931 do września 1937 sekretarz generalny Komitetu Wykonawczego Komunistycznej Międzynarodówki Młodzieży, 1935-1937 członek Komitetu Wykonawczego Kominternu, od kwietnia 1931 do lipca 1935 członek Prezydium Komitetu Wykonawczego Kominternu, od 15 kwietnia 1931 zastępca członka Sekretariatu Politycznego Komitetu Wykonawczego Kominternu.
15 września 1937 aresztowany, 27 listopada 1937 skazany na śmierć przez Wojskowe Kolegium Sądu Najwyższego ZSRR pod zarzutem szkodnictwa i działalności w antyradzieckiej terrorystycznej organizacji szpiegowskiej. Rozstrzelany. 28 stycznia 1956 pośmiertnie zrehabilitowany.

</doc>
<doc id="3593887" url="https://pl.wikipedia.org/wiki?curid=3593887" title="Obracam w palcach złoty pieniądz">
Obracam w palcach złoty pieniądz

Obracam w palcach złoty pieniądz – piosenka polskiego zespołu rockowego Perfect pochodząca z ich debiutanckiego albumu "Perfect" wydanego w 1981 roku, zaśpiewana przez Zbigniewa Hołdysa. Inspiracją dla tekstu napisanego przez Bogdana Olewicza była twórczość Jimiego Hendriksa Została wydana na płycie analogowej jako piąty singel zespołu. Utwór pojawił się również na ścieżce dźwiękowej filmu "Jack Strong".
Cover Krzysztofa Zalewskiego.
W 2015 roku w ramach Męskiego Grania 2015 utwór zinterpretował Krzysztof 'Zalef' Zalewski i jego wykonanie "na żywo" jako singel promocyjny 9 listopada 2015 wydała firma Kayax.

</doc>
<doc id="3593889" url="https://pl.wikipedia.org/wiki?curid=3593889" title="Księżno (jezioro)">
Księżno (jezioro)

Księżno (niem. "Probst See") – jezioro na Pojezierzu Lubuskim, w gminie Świebodzin. Jest to małe jezioro położone w płytkiej rynnie polodowcowej o zaawansowanym stopniu eutrofizacji. Uznane za użytek ekologiczny.

</doc>
<doc id="3593896" url="https://pl.wikipedia.org/wiki?curid=3593896" title="Drugie pół (singel)">
Drugie pół (singel)

Drugie pół – drugi singel Zakopower, pochodzący z albumu o tym samym tytule. Został wydany 26 października 2015 przez Kayax.

</doc>
<doc id="3593897" url="https://pl.wikipedia.org/wiki?curid=3593897" title="Puma AG">
Puma AG



</doc>
<doc id="3593899" url="https://pl.wikipedia.org/wiki?curid=3593899" title="NHK ni yōkoso!">
NHK ni yōkoso!



</doc>
<doc id="3593901" url="https://pl.wikipedia.org/wiki?curid=3593901" title="Łazar Szackin">
Łazar Szackin

Łazar Abramowicz Szackin (ros. Ла́зарь Абра́мович Ша́цкин, ur. 1902 w Suwałkach, zm. 10 stycznia 1937) – radziecki polityk, działacz partyjny i komsomolski.
Życiorys.
Urodzony w rodzinie żydowskiej, miał wykształcenie średnie, w maju 1917 wstąpił do SDPRR, był jednym z założycieli Moskiewskiego Związku Młodzieży Robotniczej "III Międzynarodówka", 1918 walczył na Froncie Południowym. Od 4 października 1918 do 11 października 1922 członek KC Komsomołu, 1919-1923 członek, a 1919-1921 sekretarz Komitetu Wykonawczego Komunistycznej Międzynarodówki Młodzieży, od sierpnia 1920 do czerwca 1921 członek Komitetu Wykonawczego Kominternu. Od grudnia 1920 do września 1921 członek KC, a od 28 września 1921 do 4 kwietnia 1922 przewodniczący KC Komsomołu, 1922-1924 sekretarz Komitetu Wykonawczego Komunistycznej Międzynarodówki Młodzieży, od czerwca 1922 do lipca 1928 członek Komitetu Wykonawczego Kominternu, w tym od grudnia 1922 do października 1923 członek Prezydium Komitetu Wykonawczego Kominternu. Od czerwca 1925 do 1926 studiował w Instytucie Czerwonej Profesury, od 22 marca 1926 do 5 maja 1928 członek KC Komsomołu, od grudnia 1926 do lipca 1928 ponownie członek Prezydium Komitetu Wykonawczego Kominternu, 1927-1928 sekretarz Komitetu Wykonawczego Komunistycznej Międzynarodówki Młodzieży. Od 19 grudnia 1927 do 1 grudnia 1930 członek Centralnej Komisji Kontrolnej WKP(b), od 1928 do 22 lipca 1929 członek kolegium redakcyjnego gazety "Prawda", od 1929 kierownik Wydziału Agitacyjno-Propagandowego Niżniewołżańskiego Komitetu Krajowego WKP(b), do listopada 1930 szef Niżniewołżańskiego Krajowego Zarządu Rolnictwa. Od listopada 1930 do listopada 1932 pracownik Centralnego Związku Spółdzielczości Konsumenckiej (Centrosojuza), 1932-1934 zastępca dyrektora Taszkienckiego Instytutu Planowego, 1934-1935 dyrektor Instytutu Badań Ekonomicznych.
10 lutego 1935 aresztowany, 16 marca 1935 skazany na 5 lat pozbawienia wolności. W drugiej połowie 1936 ponownie aresztowany, 10 stycznia 1937 skazany na śmierć przez Wojskowe Kolegium Sądy Najwyższego ZSRR pod zarzutem działalności w kontrrewolucyjnej organizacji terrorystycznej i rozstrzelany. 15 marca 1963 pośmiertnie zrehabilitowany.

</doc>
<doc id="3593916" url="https://pl.wikipedia.org/wiki?curid=3593916" title="Isaak Szwarc">
Isaak Szwarc

Isaak Izrailewicz Szwarc (ros. Исаак Израилевич Шварц, ur. w Mikołajowie, zm. 26 października 1951 w Moskwie) – radziecki działacz partyjny i państwowy.
Życiorys.
Urodzony w rodzinie żydowskiej, od 1892 pracował w odlewni, później w fabryce armaturowej, działał w kółkach socjaldemokratycznych w Mikołajowie i Odessie. Od 1899 członek SDPRR, za działalność rewolucyjną aresztowany i skazany na zesłanie do obwodu jakuckiego, skąd zbiegł do Szwajcarii. Uczestnik rewolucji 1905-1907, działał w organizacjach partyjnych na Uralu i w Jekaterynosławiu, był jeszcze 7 razy aresztowany i zsyłany na Syberię, skąd 6 razy uciekał. W marcu 1917 był członkiem Biura Doniecko-Krzyworoskiego Komitetu Obwodowego SDPRR(b), od 12 lipca 1918 do 1 marca 1919 członek KC KP(b)U, od grudnia 1918 do kwietnia 1919 przewodniczący, a w kwietniu-maju 1919 zastępca przewodniczącego Wszechukraińskiej Czeki przy Sownarkomie Ukraińskiej SRR. Od maja 1919 pełnomocnik Rady Pracy i Obrony Ukraińskiej SRR w Odessie i Mikołajowie, od 16 marca 1921 do 27 marca 1922 członek Centralnej Komisji Kontrolnej RKP(b), 1921-1930 przewodniczący KC Związku Górników. Od 25 kwietnia 1923 do 23 maja 1924 ponownie członek Centralnej Komisji Kontrolnej RKP(b), w tym od 26 kwietnia 1923 do 23 maja 1924 członek Prezydium tej komisji, od 31 maja 1924 do 26 stycznia 1934 członek KC RKP(b)/WKP(b), od 1925 członek Prezydium Wszechzwiązkowej Centralnej Rady Związków Zawodowych, 1929-1932 członek Prezydium Najwyższej Rady Gospodarki Narodowej ZSRR, od 10 lutego 1934 do 10 marca 1939 zastępca członka KC WKP(b). Od 1946 na emeryturze. Odznaczony Orderem Czerwonej Gwiazdy. Pochowany na Cmentarzu Nowodziewiczym.

</doc>
<doc id="3593924" url="https://pl.wikipedia.org/wiki?curid=3593924" title="Hrabstwo Queen Anne's">
Hrabstwo Queen Anne's



</doc>
<doc id="3593926" url="https://pl.wikipedia.org/wiki?curid=3593926" title="Hrabstwo Prince George's">
Hrabstwo Prince George's



</doc>
<doc id="3593935" url="https://pl.wikipedia.org/wiki?curid=3593935" title="Wybory parlamentarne w Wenezueli w 2015 roku">
Wybory parlamentarne w Wenezueli w 2015 roku

Wybory parlamentarne w Wenezueli w 2015 roku – wybory do Zgromadzenia Narodowego Wenezueli przeprowadzone 6 grudnia 2015 roku. Rządząca Zjednoczona Partia Socjalistyczna Wenezueli przegrała wybory na rzecz opozycji prowadzonej przez Jesusa Torrealbę z Koalicji na rzecz Jedności Demokratycznej.
Przebieg kampanii.
Wybory poprzedził kryzys gospodarczy (oraz fala protestów, jaka w związku z tą sytuacją przeszła przez kraj w 2014 roku), jaki dotknął kraj w okresie rządów prezydenta Nicolása Maduro na skutek spadku cen ropy naftowej. Kampania przebiegała w napiętej atmosferze, a w jej trakcie dochodziło do aktów przemocy politycznej dokonywanej przez uzbrojone bojówki.
Wyniki.
Wybory zgodnie z prognozowanymi wynikami sondażowymi okazały się pierwszymi od 1998 roku przegranymi wyborami dla stronnictwa politycznego utworzonego przez zmarłego Hugo Cháveza. Opozycyjna Koalicja na rzecz Jedności Demokratycznej zdobyła 112 ze 167 miejsc w Zgromadzeniu Narodowym, pozostałe 55 mandatów przypadło Zjednoczonej Partii Socjalistycznej Wenezueli. Frekwencja wyborcza wyniosła 74,17%.

</doc>
<doc id="3593955" url="https://pl.wikipedia.org/wiki?curid=3593955" title="Grandville (grafik)">
Grandville (grafik)



</doc>
<doc id="3593975" url="https://pl.wikipedia.org/wiki?curid=3593975" title="Przeprowadzka">
Przeprowadzka



</doc>
<doc id="3593990" url="https://pl.wikipedia.org/wiki?curid=3593990" title="Richard N. Dixon (FRS)">
Richard N. Dixon (FRS)



</doc>
<doc id="3593996" url="https://pl.wikipedia.org/wiki?curid=3593996" title="Rozdoły (geomorfologia)">
Rozdoły (geomorfologia)

Rozdoły – gęsto rozgałęzione wcięcia erozyjne o V-kształtnym profilu poprzecznym, powstałe w efekcie spłukiwania. Mają do kilku metrów głębokości, są bardziej kręte i dłuższe od żłobków deszczowych .
Geneza.
Proces prowadzący do powstania.
W czasie ulewnego deszczu lub gwałtownie przebiegających roztopów strugi wody spływają po stoku, wykorzystując nierówności podłoża i linie największego spadku. Wymywanie i wynoszenie materiału prowadzi do rozcinania stoków i powstania żłobków deszczowych. W sprzyjających warunkach wraz ze wzrostem siły erozyjnej, związanej ze zwiększoną koncentracją spływu w żłobkach, dochodzi do pogłębiania tych form. W efekcie erozja liniowa przechodzi w erozję wąwozową. Jej efektem jest powstanie rozdołów, czyli głębokich V-kształtnych wcięć erozyjnych. Między rozdołami wznoszą się stromo grzędy. Formy te występują w obrębie grubych pokryw, zawierających dużo części pylastych. Tereny gęsto rozcięte rozdołami noszą nazwę badland. Formy te powstają także na obszarze zwałowisk. 
Rozdoły a żłobki deszczowe.
Nie istnieje wyraźna granica między formami wgłębnymi erozji liniowej a erozji wąwozowej. Żłobki deszczowe jako efekty erozji liniowej (bruzdowej) są formami mniejszymi, płytszymi (do kilkudziesięciu centymetrów głębokości) i mniej stabilnymi od rozdołów. Mała stabilność oznacza, że ich występowanie i kształt zmienia się pomiędzy kolejnymi epizodami ulewnych deszczy. Z kolei rozdoły to formy bardziej trwałe, utrwalające się wraz z kolejnymi epizodami opadowymi w miejscach, w których zostały zainicjowane.

</doc>
<doc id="3594009" url="https://pl.wikipedia.org/wiki?curid=3594009" title="Wypłacalność państwa">
Wypłacalność państwa

Wypłacalność państwa – zdolność państwa do regulowania swoich zobowiązań, szczególnie tych związanych z długiem publicznym.
Współcześnie państwa bardzo często prowadzą politykę deficytu budżetowego, która w dłuższej perspektywie oznacza konieczność finansowania rosnącego długu publicznego. Powoduje to większą podatność budżetu państwa na wpływ koniunktury gospodarczej. W sytuacji wzrostu gospodarczego, rosnące zobowiązania mogą być finansowane przez rosnące wpływy podatkowe. Dodatkowo państwa silne gospodarczo oraz dynamicznie rozwijające się mają możliwość rolowania długu papierami wartościowymi o niskim oprocentowaniu. Przy stagnacji gospodarczej lub recesji wpływy podatkowe maleją, a rynki finansowe wyceniają niżej papiery dłużne państw podatnych na kłopoty gospodarcze. Może to prowadzić do wzrostu zobowiązań związanych z bieżącą obsługą długu publicznego państw będących w gorszej sytuacji gospodarczej. W skrajnych przypadkach efektem może być brak zdolności do regulowania zobowiązań dłużnych i wydatków publicznych, czyli niewypłacalność lub bankructwa państwa (ang. sovereign default). Bankructwo z punktu widzenia prawnego (hol. de jure default) występuje w sytuacji, gdy rząd kraju dłużnika nie dokonuje zgodnej z umową obsługi zaciągniętego długu z pominięciem okresu karencji.

</doc>
<doc id="3594021" url="https://pl.wikipedia.org/wiki?curid=3594021" title="Philip C. Jessup International Law Moot Court Competition">
Philip C. Jessup International Law Moot Court Competition

Konkurs Philip C. Jessup International Law Moot Court Competition, często nazywany w skrócie Jessup, jest największym oraz najbardziej prestiżowym konkursem prawniczym typu moot court na świecie. Co roku w konkursie biorą udział przedstawiciele ponad 700 wydziałów prawa z prawie 90 różnych krajów świata. 
Konkurs polega na symulacji postępowania sądowego przed Międzynarodowym Trybunałem Sprawiedliwości. Uczestnicy przygotowują memoriale, a następnie bronią swoich racji przed trzyosobowym panelem sędziowskim. Konkurs został nazwany Jessup w celu upamiętnienia amerykańskiego sędziego MTSu Philippa Jessupa. Rundy międzynarodowe konkursu odbywają się co roku w Waszyngtonie. Jeżeli w danym kraju zarejestrują się co najmniej dwie drużyny, to wówczas przeprowadzane są rundy eliminacyjne krajowe mające na celu wyłonienie reprezentanta kraju na rundach międzynarodowych. Światowym organizatorem konkursu jest International Law Students Association. Międzynarodowa kancelaria White &amp; Case jest globalnym sponsorem konkursu. 
Rundy krajowe w Polsce organizowane są od 2002 roku, ale studenci z Polski uczestniczą w nich już od 1983 roku. Polskie rundy krajowe 57 edycji konkursu odbyły się w dniach 10-12 lutego 2016 r. w Sądzie Najwyższym. Zwycięzcą rund krajowych została reprezentacja Uniwersytetu Warszawskiego, natomiast drużyna Uniwersytetu Jagiellońskiego, która zajęła drugie miejsce, również wzięła udział w rundach międzynarodowych jako tzw. exhibition team. Krajowymi organizatorami konkursu są kancelarie White &amp; Case oraz Woźniak Legal.
W 2021 roku wobec światowej pandemii koronawirusa konkurs odbył się w całości zdalnie. Awans do rund zaawansowanych międzynarodowych White &amp; Case wywalczyła drużyna reprezentująca Uniwersytet Jagielloński. Drużyna zajęła w konkursie najwyższe w historii startów 50. miejsce w konkursie oraz 38. miejsce w kategorii pism procesowych. 
Obecnym administratorem krajowym konkursu jest Adrian Andrychowski, który za sukcesy w organizacji rund krajowych został nagrodzony prestiżową nagrodą im. Stevena Schneebauma.

</doc>
<doc id="3594025" url="https://pl.wikipedia.org/wiki?curid=3594025" title="Polskie Stowarzysznie na Rzecz Jakości w Nauczaniu Języków Obcych">
Polskie Stowarzysznie na Rzecz Jakości w Nauczaniu Języków Obcych



</doc>
<doc id="3594028" url="https://pl.wikipedia.org/wiki?curid=3594028" title="Michał Witanowski">
Michał Witanowski



</doc>
<doc id="3594033" url="https://pl.wikipedia.org/wiki?curid=3594033" title="Konferencja Narodów Zjednoczonych w sprawie zmian klimatu, Paryż 2015">
Konferencja Narodów Zjednoczonych w sprawie zmian klimatu, Paryż 2015

Konferencja Narodów Zjednoczonych w sprawie zmian klimatu, Paryż 2015 (, "21st Conference of the Parties", skr. COP21) – międzynarodowe obrady, podczas których miały miejsce jednocześnie 21. konferencja stron UNFCCC oraz 11. spotkanie stron Protokołu z Kioto (skr. CMP11, ang. "11th Meeting of the Parties to the 1997 Kyoto Protocol"), które odbywały się w podparyskim Le Bourget od 30 listopada do 12 grudnia.
W 2015 roku miała miejsce 21. coroczna sesja Konferencji Stron ramowej konwencji Narodów Zjednoczonych w sprawie zmian klimatu (1992) oraz 11. sesja Spotkania Stron Protokołu z Kioto (1997). Celem konferencji było zawarcie umowy i powszechnego porozumienia w kwestii klimatu między wszystkimi państwami świata.
Konferencja zrealizowała założony cel po raz pierwszy osiągając światowy kompromis w ramach ograniczenia zmian klimatu jako porozumienie paryskie, które przyjęto przy aklamacji niemal wszystkich państw. Porozumienie zostanie prawnie wiążące jeśli przynajmniej 55% krajów będących członkami Konwencji, wytwarzających minimum 55% globalnych emisji gazów cieplarnianych będzie chciało stać się stroną poprzez złożenie podpisu oraz następnej ratyfikacji i akceptacji, lub poprzez przystąpienie (złożenie podpisu) w nowojorskiej kwaterze głównej ONZ w okresie 22 kwietnia 2016 – 21 kwietnia 2017 roku. Regulacje powinny wejść w życie od 2020 roku. Według komitetu organizacyjnego, najważniejszym rezultatem jaki oczekiwano było ograniczenie do 2100 roku globalnego ocieplenia (wzrostu światowych temperatur) – w porównaniu z czasami przedprzemysłowymi – do poziomu nieprzekraczającego 2 stopni Celsjusza. Cel ten uzupełniono – w przyjętej wersji paryskiego porozumienia – oświadczeniem, że strony „dążą do” uzyskania limitu wzrostu temperatury na poziomie 1,5 °C. Zgodnie z opiniami części naukowców ten bardziej rygorystyczny cel (1,5 °C) będzie wymagał zerowej emisji dwutlenku węgla (netto) pomiędzy ok. 2030–2050 rokiem. Jednakże w ostatecznej wersji paryskiego porozumienia nie określono żadnego precyzyjnego harmonogramu czy szczegółowych celów dla poszczególnych państw w zakresie emisji – w odróżnieniu od wcześniejszego Protokołu z Kioto. Zgodnie z ugodą zerowy poziom emisji powinien zostać osiągnięty najpóźniej w drugiej połowie XXI wieku.
Przed konferencją 146 państwowych zespołów klimatycznych publicznie zaprezentowało własne projekty klimatyczne ("Intended Nationally Determined Contributions", skr. INDC). Zasugerowane wówczas zobowiązania określały w przybliżeniu ograniczenie wzrostu globalnego ocieplenia do 2,7 °C przed 2100 rokiem. Dla przykładu Unia Europejska zasugerowała, że INDC zobowiązuje do przynajmniej 40% redukcji emisji przed 2030 rokiem w porównaniu do 1990 roku. Przed tamtym spotkaniem – podczas MedCop21 w dniach 4–5 czerwca 2015 roku – w Marsylii (Francja) zgromadzenie prowadziło rozmowy na temat globalnego ocieplenia w rejonie Morza Śródziemnego. Wcześniejsze spotkanie odbywało się w Bonn (Niemcy) w dniach 19–23 października 2015 z udziałem ministrów środowiska z całego świata.
Tło.
Według komitetu organizacyjnego, cel konferencji z 2015 roku było osiągnięcie – po raz pierwszy w okresie ponad 20-letnich negocjacji ONZ – zawiązanie i wszechstronne porozumienie ws. klimatu przez wszystkie narody świata. Papież Franciszek w czerwcu 2015 roku opublikował encyklikę "Laudato si’", która częściowo miała wpłynąć na przebieg konferencji. Treść encykliki wzywa do działań przeciwko zmianom klimatu. Międzynarodowa Konfederacja Związków Zawodowych wezwała do osiągnięcia celu poprzez hasło „zero węgla, zero ubóstwa”, a sekretarz generalna Sharan Burrow powtarzała, że „na umarłej planecie nie ma pracy”.
Rola Chin i Stanów Zjednoczonych.
Zespoły ekspertów takie jak World Pensions Council (WPC) twierdziły, że kluczem do sukcesu jest przekonanie amerykańskich i chińskich decydentów politycznych:
Lokalizacja i udział.
Miejsca rozmów UNFCCC prowadzone są w różnych państwach należących do ONZ. Konferencja w 2015 roku odbyła się w Le Bourget w dniach 30 listopada – 12 grudnia.
Francja posłużyła jako modelowe państwo dla delegatów uczestniczących w COP21, ponieważ jest jednym z niewielu rozwiniętych krajów na świecie, które dekarbonizują produkcję energii elektrycznej jak i odejście od wytwarzania energii z paliw kopalnych (bezwęglowe technologie, w tym przypadku energia nuklearna) zapewniając jednocześnie wysoki standard życia. W 2012 roku Francja wyprodukowała ponad 90% energii elektrycznej przy zerowym poziomie emisji dwutlenku węgla (m.in. nuklearna, hydroelektryczna i wiatrowa).
Konferencja miała miejsce dwa tygodnie po serii ataków terrorystycznych, do których doszło głównie w samym centrum Paryża. Po tych wydarzeniach zaostrzono bezpieczeństwo w związku ze zbliżającą się konferencją rozmieszczając policjantów oraz 285 punktów kontroli bezpieczeństwa na terenie całego kraju aż do zakończenia konferencji klimatycznej.
Negocjacje.
Nadrzędnym celem Konwencji była redukcja emisji gazów cieplarnianych w celu ograniczenia globalnego wzrostu temperatur do 2 °C powyżej poziomu sprzed epoki przemysłowej. Jednakże w 2012 roku Christiana Figueres przyznała w trakcie zamykającego konferencję w Doha briefingu:
Podczas poprzednich negocjacji klimatycznych państwa zgodziły się na zarys działań, które planują przyjąć z globalnym porozumieniem przed 1 października 2015. Te zobowiązania znane są jako Intended Nationally Determined Contributions (lub INDC). INDC pozwoliłoby obniżyć światowe ocieplenie z szacunkowych 4–5+°C (przed 2100 rokiem) do 2,7 °C, a także zredukować emisje na osobę poniżej 9% przed 2030 rokiem, jednocześnie przynieść nadzieję dla organizatorów konferencji dla dalszych redukcji w przyszłości co pozwoliłoby na realizację docelowych 2 °C.
Rezultat konferencji.
12 grudnia 2015 roku 195 uczestniczących państw, w drodze konsensusu, zgodziło się na przyjęcie ostatecznego porozumienia globalnego – Paryskiego Porozumienia, według którego ma nastąpić redukcja emisji jako część sposobu na zmniejszenie emisji gazów cieplarnianych. W 12-stronicowym dokumencie strony przystały na obniżenie produkcji dwutlenku węgla „tak szybko jak to możliwe” i zapewniły, że dołożą wszelkich starań by utrzymać światowe ocieplenie na poziomie „znacząco niższym niż 2 °C”. Minister spraw zagranicznych Francji Laurent Fabius stwierdził, że ten „ambitny i zrównoważony” plan stanowił „historyczny punkt zwrotny” jako cel redukcji globalnego ocieplenia.
Niewiążące zobowiązania, brak mechanizmów ich egzekwowania.
Porozumienie nie będzie wiążące dla państw członkowskich do momentu kiedy 55 stron – które produkują ponad 55% światowych gazów cieplarnianych – nie ratyfikuje tego porozumienia. Istnieją wątpliwości, czy np. Stany Zjednoczone ze zdominowanym przez Partię Republikańską Kongresem zgodzą się na to.
Każde państwo, które ratyfikuje porozumienie będzie zobowiązane do określenia docelowej redukcji emisji, ale ta ilość będzie dobrowolna. Pojawi się mechanizm zmuszający państwo do ustalenia celu przed określoną datą, ale jednocześnie nie będą prowadzone żadne postępowania wykonawcze jeśli cel ten nie zostanie osiągnięty. Plan ten będzie jedynie czymś na wzór „nazwać po imieniu i zawstydzić” ("name and shame") lub – jak Janos Pasztor (asystent sekretarza generalnego ONZ ds. zmian klimatu) powiedział amerykańskiej telewizji informacyjnej CBS News – „nazwać i dodać otuchy” ("name and encourage"). Z kolei byli naukowcy agencji kosmicznej NASA skrytykowali rozmowy mające na celu nowy globalny układ, który ma ograniczać emisję gazów cieplarnianych po 2020 roku, co według nich rysuje się słowami „brak działań, tylko obietnice” ("no action, just promises").
Udział inwestorów instytucjonalnych w ograniczaniu paliw kopalnych.
Podczas 5. corocznego światowego forum emerytalno-inwestycyjnego, odbywającego się na marginesie szczytu COP21, kierownik Earth Institute Jeffrey Sachs argumentował, że inwestorzy instytucjonalni ostatecznie uniezależnią przedsiębiorstwa od węgla, jeśli nie będą one w stanie zareagować na polityczne i regulacyjne działania zatrzymujące zmianę klimatu:
Niektórzy amerykańscy decydenci byli zgodni, w szczególności Al Gore, który powiedział, że „żadne porozumienie nie jest doskonałe, a to musi być z upływem czasu wzmocnione, natomiast grupy na wszystkich poziomach społeczeństwa rozpoczną teraz redukcję niebezpiecznego zanieczyszczenia cząstkami węgla w ramach tego porozumienia”.
Deklaracje stron niepaństwowych.
Jak ma to zwykle miejsce przed podobnymi dużymi konferencjami, główne organizacje pozarządowe jak i grupy rządów sporządziły i opublikowały projekty zawierające szeroki wachlarz deklaracji. Planowały one dążyć do osiągnięcia konsensusu w trakcie konferencji pod Paryżem. Obejmują one (przynajmniej) następujące inicjatywy:
Finansowanie.
Koszt organizacji konferencji spodziewany był na poziomie 170 mln EUR. Minister spraw zagranicznych Francji Laurent Fabius stwierdził, że 20% kosztów miały ponieść przedsiębiorstwa, takie jak EDF, Engie (przed kwietniem 2015: GDF Suez), Air France, Renault-Nissan oraz BNP Paribas. Powiedział on wówczas także:
Demonstracje.
 osób na całym świecie wzięło udział w demonstracjach w ramach wyraźnego poparcia dla paryskiego szczytu. W obliczu zamachów terrorystycznych jakie miały miejsce 13 listopada, zgromadzenia w miejscach publicznych na terenie Paryża zostały przez rząd Francji zakazane, zezwolono natomiast w dniu 12 grudnia na przeprowadzenie demonstracji, gdzie kilka tysięcy aktywistów (z całej Europy jak i odleglejszych rejonów świata) manifestowało w okolicy Łuku Triumfalnego przeciwko – w ich opinii – niewystarczającemu rezultatowi zakończonej konferencji klimatycznej. Wcześniej, 29 listopada na paryskim Placu Republiki miała miejsce nielegalna demonstracja, w trakcie której doszło do brutalnych starć pomiędzy antykapitalistycznymi protestantami i policją, co skończyło się licznymi aresztowaniami.

</doc>
<doc id="3594044" url="https://pl.wikipedia.org/wiki?curid=3594044" title="Toyota Research Institute">
Toyota Research Institute

Toyota Research Institute, Inc. (TRI) – firma badawcza należąca do Toyota Motor Corporation, zajmująca się przede wszystkim prowadzeniem badań nad sztuczną inteligencją, robotyką i wielkimi zbiorami danych. Dyrektorem generalnym TRI został Gill Pratt, specjalista w dziedzinie robotyki i sztucznej inteligencji (pracował naukowo na MIT, Olin College oraz w wojskowej agencji Defense Advanced Research Projects Agency, DARPA).
Historia.
Firma rozpoczęła działalność w styczniu 2016 roku. Toyota zainwestuje w nią łącznie 1 miliard dolarów w ciągu 5 lat i zatrudni docelowo 250 naukowców i inżynierów. Dodatkowo Toyota zainwestowała 50 milionów dolarów na powołanie centrów badawczych na Massachusetts Institute of Technology oraz na Uniwersytecie Stanforda do prowadzenia badań podstawowych nad sztuczną inteligencją. W sierpniu 2016 roku Gill Pratt ogłosił, że Toyota inwestuje kolejne 22 mln dolarów w ciągu 4 lat na badania nad autonomicznymi pojazdami na Uniwersytecie Michigan. Profesorowie Ryan Eustice i Edwin Olson z Uniwersytetu Michigan podjęli równoległe zatrudnienie w ośrodku TRI w Ann Arbor.
W październiku 2016 roku Toyota, BMW i Allianz wykupiły licencję na technologię wykorzystującą sztuczną inteligencję firmy Nauto z Doliny Krzemowej. System Nauto posłuży do rozbudowy systemów bezpieczeństwa czynnego i dalszego opracowywania autonomicznych samochodów. Toyota, BMW i Allianz wykupiły udziały w firmie Nauto.
W lutym 2017 roku Ryan Eustice z ośrodka Toyota Research Institute w Ann Arbor w Michigan został powołany przez gubernatora Ricka Snydera do Michigan Council on Future Mobility.
W marcu 2017 roku TRI przedstawiła prototyp autonomicznego samochodu drugiej generacji, pierwszy w całości opracowany przez zespół TRI. Samochód został zaprezentowany podczas Prius Challenge Event na torze Sonoma Raceway w Kalifornii. Jest to Lexus LS 600hL, który został wyposażony w lidar, radar i kamerę, które umożliwiają samodzielne poruszanie się bez całkowitego polegania na precyzyjnych mapach.
Cele działalności.
Zadaniem TRI jest wdrażanie wyników badań podstawowych oraz tworzenie produktów. Główne obszary zainteresowania to bezpieczeństwo na drodze, ułatwianie prowadzenia samochodu osobom starszym i niepełnosprawnym, rozwój domowych robotów zwiększających samodzielność osób starszych i niepełnosprawnych. Ośrodek TRI w Ann Arbor niedaleko Detroit (TRI-ANN) specjalizuje się w autonomicznych samochodach. Prawo stanu Michigan umożliwia testowanie samochodów autonomicznych w normalnym ruchu na drogach publicznych. Centrum w Palo Alto (TRI-PAL) zajmuje się systemami bezpieczeństwa, a ośrodek w Cambridge (TRI-CAM) pracuje nad symulacjami i uczeniem się maszyn. 

</doc>
<doc id="3594046" url="https://pl.wikipedia.org/wiki?curid=3594046" title="Akta Harry'ego Dresdena (cykl)">
Akta Harry'ego Dresdena (cykl)



</doc>
<doc id="3594048" url="https://pl.wikipedia.org/wiki?curid=3594048" title="Akta Harry'ego Dresdena">
Akta Harry'ego Dresdena



</doc>
<doc id="3594049" url="https://pl.wikipedia.org/wiki?curid=3594049" title="Raquel Kops-Jones">
Raquel Kops-Jones



</doc>
<doc id="3594052" url="https://pl.wikipedia.org/wiki?curid=3594052" title="Ahmed Kashi">
Ahmed Kashi

Ahmed Kashi (arab. أحمد كسحي, ur. 18 listopada 1988 w Aubervilliers) – algierski piłkarz grający na pozycji defensywnego pomocnika. Od 2015 jest zawodnikiem klubu Charlton Athletic.
Kariera klubowa.
Swoją karierę piłkarską Kashi rozpoczął w klubie LB Châteauroux. W 2008 roku awansował do pierwszego zespołu. 24 października 2008 zadebiutował w jego barwach w Ligue 2 w wygranym 2:0 domowym meczu z Bastią. W Châteauroux występował do końca sezonu 2011/2012.
Latem 2012 Kashi przeszedł do grającego w Championnat National FC Metz. Swój debiut w nim zanotował 7 września 2012 w zwycięskim 3:1 domowym meczu z US Créteil-Lusitanos. W sezonie 2012/2013 awansował z Metz do Ligue 2, a w sezonie 2013/2014 do Ligue 1. W sezonie 2014/2015 spadł z Metz do Ligue 2.
W lipcu 2015 roku Kashi przeszedł do Charltonu Athletic. W Football League Championship po raz pierwszy wystąpił 8 sierpnia 2015 w wygranym 2:0 domowym meczu z Queens Park Rangers.
Kariera reprezentacyjna.
W reprezentacji Algierii Kashi zadebiutował 27 stycznia 2015 w wygranym 2:0 meczu Pucharu Narodów Afryki 2015 z Senegalem, rozegranym w Malabo, gdy w 90. minucie zmienił Riyada Mahreza. Był to zarazem jego jedyny występ w Pucharze Narodów Afryki 2015.

</doc>
<doc id="3594055" url="https://pl.wikipedia.org/wiki?curid=3594055" title="Heinz Lederleitner">
Heinz Lederleitner

 Bp dr Heinz Georg Lederleitner (ur. 13 kwietnia 1958 w Wiedniu) - biskup starokatolicki, zwierzchnik Kościoła Starokatolickiego Austrii. Członek Międzynarodowej Konferencji Biskupów Starokatolickich Unii Utrechckiej, należy do austriackiej gałęzi Ewangelickiego Bractwa św. Michała.
Życiorys.
Heinz Lederleitner urodził się i wychował w rodzinie rzymskokatolickiej. W latach 1976-1983 studiował teologię katolicką na Uniwersytecie w Wiedniu i w Rzymie. W 1983 roku otrzymał święcenia kapłańskie z rąk kardynała Józefa Ratzingera, późniejszego papieża Benedykta XVI. W latach 1983-2002 roku pracował w różnych parafiach, szczególnie w Dolnej Austrii. W 1999 roku obronił pracę doktorską z teologii katolickiej na Uniwersytecie w Wiedniu.
W 2003 roku ks. Heinz Lederleitner przeszedł na starokatolicyzm i od 2004 roku rozpoczął pracę duszpasterską w Kościele Starokatolickim Austrii. Od 2013 roku ks. Lederleitner jest członkiem anglikańsko-starokatolickiej Rady koordynującej bilateralne kontakty ekumeniczne. W sierpniu 2014 roku został mianowany proboszczem parafii Krems - St. Pölten, w tym czasie kierował Wydziałem edukacji religijnej Kościoła Starokatolickiego Austrii. Do 2015 roku był członkiem Rady Synodalnej Kościoła Starokatolickiego Austrii.
24 października 2015 roku ks. dr Heinz Lederleitner został wybrany na biskupa. Na tym stanowisku zastąpił ks. bp dr. Jana Okoro, którym przeszedł na emeryturę. W dniu 13 lutego 2016 roku ks. dr Lederleitner został wyświęcony na biskupa przez arcybiskupa Utrechtu dr Jorisa Vercammena.
Od 2004 roku biskup dr Heinz Lederleitner jest żonaty z Mariną Wießpeiner.

</doc>
<doc id="3594072" url="https://pl.wikipedia.org/wiki?curid=3594072" title="Adelbert Woelfl">
Adelbert Woelfl

Adelbert Woelfl (ur. 9 maja 1823 w Ząbkowicach Śląskich, zm. 7 listopada 1896 we Wrocławiu) – niemiecki malarz i kolekcjoner, najwybitniejszy malarz dziewiętnastowiecznego Wrocławia.
Edukacja.
Urodził się jako syn mistrza farbiarskiego w Ząbkowicach Śląskich. W 1838 roku przeprowadził się do Wrocławia. Rozpoczął naukę w gimnazjum św. Macieja. W 1843 roku przeniósł się do gimnazjum Fryderyka, gdzie w 1845 roku zdał maturę. Następnie studiował filozofię i filologię na Uniwersytecie Wrocławskim. W 1850 roku został uczniem i sekretarzem niemieckiego portrecisty Ernsta Rescha. Kunszt malarski kształtował podczas podróży po Niemczech, Austrii i Włoszech (1857). Pierwsze jego prace przedstawiały "romantyczno-heroizowane ujęcia krajobrazu", jednakże po sukcesie jego obrazu pt. "Dawny szpital św. Barbary" na jednej z wrocławskich wystaw w 1857 roku kolejne jego prace dotyczyły już architektury starego Wrocławia. Mieszkał bardzo skromnie przy ulicy Matejki (ówczesnej Mohnhauptstrasse), w okolicach Ostrowa Tumskiego i Ołbina. Został pochowany na cmentarzu św. Wawrzyńca. Z braku środków finansowych na grobie nie było nawet tablicy. W 1927 roku jego grób został zlikwidowany.
Twórczość.
Malował głównie architekturę Wrocławia, wiernie utrwalał ją w swoich pracach, ozdabiając jednocześnie licznymi scenkami rodzajowymi. Jak sam twierdził, "malował kroniki miasta". W swoich obrazach stosował "subtelne efekty luministyczne i stonowany koloryt z przewagą ugrów, rdzawych brązów ożywionych niewielkimi akcentami zgaszonego błękitu".
Liczne rysunki, akwarele i obrazy olejne wystawiał na wrocławskich wystawach Śląskiego Stowarzyszenia Artystów (Schlesischer Kunstverein), a w 1870 w Berlinie. Utrzymywał się z udzielania nauk rysunku i z wykonywanych prac ilustratorskich. Otrzymał zlecenie wykonania siedmiu obrazów przedstawiających śląskie dwory; był ilustratorem pracy Hermanna Luchsa "Portrety książąt śląskich"; wykonał cykl miniatur akwarelowych z widokami rodzinnego miasta Ząbkowic Śląskich. Po 1945 roku większość jego prac zaginęła.
Po jego śmierci trzykrotnie organizowano wystawy jego prac: w 1897 roku w Śląskim Muzeum Sztuk Pięknych wraz z dziesięcioma akwafortami Siegfrieda Laboschina wykonanych według obrazów Woelfla, w 1941 roku w Ziębicach i w 1993 w Muzeum Narodowym we Wrocławiu. Jego prace są ważnym źródłem ikonograficznym przekazującym informacje o architekturze dawnego Wrocławia.
Kolekcja.
Adelbert Woelfl był znanym kolekcjonerem grafik nowożytnych twórców. W jego zbiorach znajdowały się rysunki i akwarele Carla Philippa Fohra, kompozycje Raphaela Schalla, Johanna Heinricha Königa i Amanda G. Zausiga. Wartość zbiorów po śmierci artysty oszacowano na 15 tysięcy marek. Kolekcja została zlicytowana, a prace trafiły do innych wrocławskich zbieraczy: Toni Neisser, Eduarda Feigego i Wilhelma Perlhöftera.

</doc>
<doc id="3594080" url="https://pl.wikipedia.org/wiki?curid=3594080" title="Oskar Morgenstern">
Oskar Morgenstern

Oskar Morgenstern (ur. 24 stycznia 1902 w Görlitz, zm. 26 czerwca 1977 w Princeton) – niemiecki ekonomista.
We współpracy z matematykiem Johnem von Neumannem stworzył podstawy teorii gier i jej zastosowania w ekonomii (zob. teoria oczekiwanej użyteczności).
Życiorys.
Uważa się, że jego matka była nieślubną córką cesarza Fryderyka III Hohenzollerna. Morgenstern dorastał w Wiedniu, gdzie później uczęszczał na studia. 
W 1925 obronił doktorat z politologii na Uniwersytecie Wiedeńskim. W latach 1925–1928 był stypendystą Fundacji Rockefellera. Po powrocie w 1928 został profesorem ekonomii na Uniwersytecie Wiedeńskim i pracował tam aż do wizyty w Princeton w 1938.
W 1935 Morgenstern opublikował artykuł "Perfect Foresight and Economic Equilibrium", po prezentacji którego jego przyjaciel, Eduard Čech, pokazał mu publikację Johna von Neumanna: "Zur Theorie der Gesellschaftsspiele" (1928). Podczas wizyty Morgensterna na Uniwersytecie w Princeton (1938) Niemcy, pod wodzą Adolfa Hitlera, zajęły Wiedeń (zob. Anschluss), co skłoniło ekonomistę do pozostania w Stanach Zjednoczonych. Ostatecznie trafił on do Instytutu Studiów Zaawansowanych, gdzie spotkał węgierskiego matematyka Johna von Neumanna, z którym pracował wspólnie nad pracą "Theory of Games and Economic Behavior". Dokument ten, opublikowany w 1944, jest uważany za pierwszą publikację dotyczącą teorii gier.
Współpraca Johna von Neumanna i Oskara Morgensterna doprowadziła do narodzin zupełnie nowych obszarów badań zarówno w matematyce, jak i w ekonomii. Te zainteresowały szerokie grono akademickie i biznesowe. W 1944 Morgenstern otrzymał obywatelstwo amerykańskie, a 4 lata później ożenił się z Dorothy Young. Morgenstern pracował jako profesor ekonomii na Uniwersytecie w Princeton aż do przejścia na emeryturę w 1970, kiedy to dołączył do grona naukowców Uniwersytetu Nowojorskiego. Morgenstern jest autorem wielu książek i artykułów, m.in. On the Accuracy of Economic Observations oraz Predictability of Stock Market Prices, którą napisał wraz z noblistą Clive’em Grangerem.
Archiwum jego prac znajduje się na Uniwersytecie Duke’a.

</doc>
<doc id="3594092" url="https://pl.wikipedia.org/wiki?curid=3594092" title="Jan Frontczak">
Jan Frontczak

Jan Frontczak (ur. 23 stycznia 1928, zm. 21 września 2011) – polski siatkarz, reprezentant Polski, z wykształcenia lekarz.
Życiorys.
Był członkiem AZS Łódź, w 1947 sięgnął z tą drużyną po wicemistrzostwo Polski. W latach 1949–1951 wystąpił w 26 spotkaniach reprezentacji Polski seniorów, w tym na mistrzostwach świata w 1949 (5. miejsce) oraz mistrzostwach Europy w 1950 (6. miejsce).
Z zawodu był lekarzem, m.in. był ordynatorem i dyrektorem w szpitalu w Tuszynku.

</doc>
<doc id="3594096" url="https://pl.wikipedia.org/wiki?curid=3594096" title="Teltower Eisenbahn">
Teltower Eisenbahn

Teltower Eisenbahn – była drugorzędna linia kolejowa w Niemczech, na terenie obecnego kraju związkowego Brandenburgia. Obsługiwała wyłącznie ruch towarowy.

</doc>
<doc id="3594106" url="https://pl.wikipedia.org/wiki?curid=3594106" title="Ewa Żeleńska">
Ewa Żeleńska

Ewa Żeleńska (ur. 1 października 1965) – polska siatkarka, mistrzyni i reprezentantka Polski.
Kariera sportowa.
Jest wychowanką ŁKS Łódź, w 1982 zdobyła z drużyna mistrzostwo Polski juniorek. W seniorskiej drużynie występowała od 1984 roku. W 1986 roku zdobyła wicemistrzostwo Polski, a w 1985, 1987 i 1989 brązowe medale mistrzostw Polski,
Była reprezentantką Polski juniorek. W reprezentacji Polski seniorek wystąpiła w 1987 w 45 spotkaniach, w tym na mistrzostwach Europy, na których zajęła z drużyną 11. miejsce.

</doc>
<doc id="3594108" url="https://pl.wikipedia.org/wiki?curid=3594108" title="Emanuel Dültz">
Emanuel Dültz

Emanuel Wiktor Dültz (ur. 14 lutego 1859 we Lwowie, zm. 20 sierpnia 1920 w Bóbrce) – podpułkownik piechoty Wojska Polskiego.
Życiorys.
Urodził się 14 lutego 1859 we Lwowie, w rodzinie Antoniego. Był zawodowym oficerem piechoty cesarskiej i królewskiej armii. 1 września 1880 roku został mianowany na stopień kadeta–zastępcy oficera i wcielony do Galicyjskiego Pułku Piechoty Nr 55, który wówczas stacjonował we Lwowie. We wspomnianym pułku pełnił służbę do 1899 roku, po czym został spensjonowany. Awansował kolejno na: nadporucznika (niem. "Oberleutnant") ze starszeństwem z 1 maja 1888 roku i kapitana I klasy (niem. "Hauptmann 1. Klasse") ze starszeństwem z 1 listopada 1894 roku.
11 czerwca 1920 roku został zatwierdzony z dniem 1 kwietnia 1920 roku w stopniu podpułkownika, w piechocie, w grupie oficerów byłej armii austro-węgierskiej. Pełnił służbę w Dowództwie Okręgu Generalnego „Lwów” we Lwowie. Poległ 20 sierpnia 1920 roku pod Bóbrką. Pochowany na Cmentarzu Obrońców Lwowa.
14 października 1920 roku został awansowany pośmiertnie na pułkownika „w uznaniu nadzwyczajnych zasług dla dobra Ojczyzny położonych i okupionych bohaterską śmiercią na froncie”.

</doc>
<doc id="3594109" url="https://pl.wikipedia.org/wiki?curid=3594109" title="Katena">
Katena



</doc>
<doc id="3594112" url="https://pl.wikipedia.org/wiki?curid=3594112" title="Anna Balicka">
Anna Balicka

Anna Balicka, po mężu Rucińska (ur. 3 września 1963 w Warszawie) – polska siatkarka, reprezentantka Polski.
Występowała m.in. w Polonezie Warszawa, w latach 1986–1988 wystąpiła 60 razy w reprezentacji Polski seniorek, m.in. na mistrzostwach Europy w 1987, na których zajęła z drużyną 11. miejsce.

</doc>
<doc id="3594113" url="https://pl.wikipedia.org/wiki?curid=3594113" title="Kateny">
Kateny



</doc>
<doc id="3594118" url="https://pl.wikipedia.org/wiki?curid=3594118" title="Metal Allegiance (album)">
Metal Allegiance (album)

Metal Allegiance – debiutancki album studyjny amerykańskiej supergrupy Metal Allegiance. Wydawnictwo ukazało się 18 września 2015 roku nakładem wytwórni muzycznej Nuclear Blast. Album dotarł do 143 miejsca listy Billboard 200 w Stanach Zjednoczonych sprzedając się w nakładzie 4,6 tys. egzemplarzy w przeciągu tygodnia od dnia premiery. Materiał był promowany teledyskami do utworów "Gift Of Pain", "Dying Song" i "We Rock".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3594120" url="https://pl.wikipedia.org/wiki?curid=3594120" title="Zaescheloribates palustris">
Zaescheloribates palustris



</doc>
<doc id="3594122" url="https://pl.wikipedia.org/wiki?curid=3594122" title="Turniej o Srebrną Ostrogę Ilustrowanego Kuriera Polskiego 1964">
Turniej o Srebrną Ostrogę Ilustrowanego Kuriera Polskiego 1964

VI turniej Srebrnej Ostrogi IKP - szósta odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". Turniej odbył się 7 października 1964. Zwyciężył Marian Rose.
Wyniki.
źródło

</doc>
<doc id="3594123" url="https://pl.wikipedia.org/wiki?curid=3594123" title="Tijani Belaid">
Tijani Belaid



</doc>
<doc id="3594126" url="https://pl.wikipedia.org/wiki?curid=3594126" title="Ołeh Błahoj">
Ołeh Błahoj

Ołeh Mykołajowycz Błahoj (ukr. Олег Миколайович Благой; ur. 4 grudnia 1979 w Kijowie) – ukraiński hokeista, reprezentant Ukrainy.
Kariera.
Występował w rozgrywkach ukraińskiej ekstraligi, białoruskiej ekstraligi. W 2015 podjął występy w lidze rumuńskiej: od września zawodnik HSC Csíkszereda, od października w CS Progym Gheorgheni. Od lipca 2016 zawodnik klubu Biłyj Bars Biała Cerkiew.
Grał w kadrach juniorskich Ukrainy. Uczestniczył w turniejach mistrzostw Europy juniorów do lat 18 w 1996 (Grupa B), 1997 (Grupa A), mistrzostw świata juniorów do lat 20 edycji 1999 (Grupa B). Brał udział w turnieju zimowej uniwersjady edycji 1999. Następnie rozpoczął występy w reprezentacji seniorskiej. Uczestniczył w turniejach mistrzostw świata w 2007 (Elita), 2008, 2009, 2010 (Dywizja I).

</doc>
<doc id="3594129" url="https://pl.wikipedia.org/wiki?curid=3594129" title="Murnau (stacja kolejowa)">
Murnau (stacja kolejowa)

Murnau () – stacja kolejowa w Murnau am Staffelsee, w kraju związkowym Bawaria, w Niemczech. Znajduje się na linii München – Garmisch-Partenkirchen i Ammergaubahn. Według DB Station&amp;Service ma kategorię 4. Stacja jest obsługiwana codziennie przez około 76 pociągów Deutsche Bahn.
Położenie.
Stacja kolejowa znajduje się około 1 km na północny wschód od centrum miasta Murnau i około 500 m na wschód od jeziora Staffelsee. W przeciwieństwie do samej stacji, obiekty położone na wschód i na zachód od budynku znajdują się już w sąsiedniej gminie Seehausen am Staffelsee.

</doc>
<doc id="3594135" url="https://pl.wikipedia.org/wiki?curid=3594135" title="Pontecesures (stacja kolejowa)">
Pontecesures (stacja kolejowa)

Pontecesures (hiszp: "Estación de Pontecesures") – stacja kolejowa w miejscowości Pontecesures, w prowincji Pontevedra, we wspólnocie autonomicznej Galicja, w Hiszpanii.
Obsługuje połączenia regionalne i "średniego dystansu" RENFE.
Położenie stacji.
Znajduje się na km 68,8 linii Redondela – Santiago de Compostela, na wysokości 20 m n.p.m.
Historia.
Stacja została otwarta w 15 września 1873 przez The West Galicia Railway Company Limited. W 1889 wydłużono linię w kierunku Pontevedra. W 1928 roku poważne problemy gospodarcze firmy spowodowały włączenie do Compañía Nacional de los Ferrocarriles del Oeste. W 1941 w wyniku nacjonalizacji hiszpańskiej kolei, stała się częścią RENFE.
Od 31 grudnia 2004 Renfe Operadora zarządza liniami, a Adif jest właścicielem obiektów kolejowych.

</doc>
<doc id="3594149" url="https://pl.wikipedia.org/wiki?curid=3594149" title="Steinach (bei Rothenburg ob der Tauber)">
Steinach (bei Rothenburg ob der Tauber)

Steinach (bei Rothenburg ob der Tauber) (niem: "Bahnhof Steinach (bei Rothenburg ob der Tauber)") – stacja kolejowa w gminie Gallmersgarten, w regionie Bawaria, w Niemczech. Znajduje się na linii Treuchtlingen – Würzburg. Stacja należy do związku komunikacyjnego Verkehrsverbund Großraum Nürnberg.
Według klasyfikacji Deutsche Bahn ma kategorię 4.

</doc>
<doc id="3594152" url="https://pl.wikipedia.org/wiki?curid=3594152" title="Padrón (stacja kolejowa)">
Padrón (stacja kolejowa)

Padrón (hiszp "Estación de Padrón") – stacja kolejowa w miejscowości Padrón, w prowincji La Coruña, we wspólnocie autonomicznej Galicja, w Hiszpanii.
Obsługuje połączenia regionalne i "średniego dystansu" RENFE.
Położenie stacji.
Znajduje się na km 70,7 linii Redondela – Santiago de Compostela, na wysokości 10 m n.p.m.
Historia.
Stacja została otwarta w 15 września 1873 przez The West Galicia Railway Company Limited. W 1889 wydłużono linię w kierunku Pontevedra. W 1928 roku poważne problemy gospodarcze firmy spowodowały włączenie do Compañía Nacional de los Ferrocarriles del Oeste. W 1941 w wyniku nacjonalizacji hiszpańskiej kolei, stała się częścią RENFE.
Od 31 grudnia 2004 Renfe Operadora zarządza liniami, a Adif jest właścicielem obiektów kolejowych.

</doc>
<doc id="3594161" url="https://pl.wikipedia.org/wiki?curid=3594161" title="Kijkuit (przystanek kolejowy)">
Kijkuit (przystanek kolejowy)

Kijkuit (nid: "Station Kijkuit") – przystanek kolejowy w Kalmthout, w prowincji Antwerpia, w Belgii. Znajduje się na linii Antwerpia - Rotterdam. 
Połączenia.
Codzienne

</doc>
<doc id="3594165" url="https://pl.wikipedia.org/wiki?curid=3594165" title="DiRT Rally">
DiRT Rally



</doc>
<doc id="3594172" url="https://pl.wikipedia.org/wiki?curid=3594172" title="Schweinfurt Stadt">
Schweinfurt Stadt

Schweinfurt Stadt (niem: "Bahnhof Schweinfurt Stadt") – stacja kolejowa w Schweinfurt, w regionie Bawaria, w Niemczech. Znajduje się na linii Bamberg – Rottendorf, na wschód od starego miasta.
Według klasyfikacji Deutsche Bahn ma kategorię 5.

</doc>
<doc id="3594174" url="https://pl.wikipedia.org/wiki?curid=3594174" title="Paweł Hreniak">
Paweł Hreniak

Paweł Marek Hreniak (ur. 9 września 1979 we Wrocławiu) – polski polityk i samorządowiec, radny sejmiku dolnośląskiego III, IV i V kadencji, wojewoda dolnośląski (2015–2019), poseł na Sejm IX kadencji.
Życiorys.
Jest absolwentem administracji publicznej (2004) i ekonomii menadżerskiej (2010) na Uniwersytecie Wrocławskim. Ukończył również studia podyplomowe z zakresu zarządzania jednostkami opieki zdrowotnej (2009) oraz zarządzania projektami unijnymi (2011) na Uniwersytecie Ekonomicznym we Wrocławiu.
Zaangażował się w działalność polityczną w ramach Prawa i Sprawiedliwości, wszedł w skład władz krajowych tego ugrupowania. Pracował w biurach posłów na Sejm i do PE związanych z tą partią. W 2006, 2010 i 2014 był wybierany na radnego sejmiku dolnośląskiego, przewodniczył klubowi radnych PiS oraz był m.in. wiceprzewodniczącym Komisji Budżetu i Finansów. W 2011 i 2015 bez powodzenia kandydował w wyborach parlamentarnych (w wyborach do Senatu RP z okręgu podwrocławskiego w 2015 otrzymał blisko 80 tys. głosów). Powoływany w skład rad społecznych Dolnośląskiego Centrum Chorób Płuc we Wrocławiu, Powiatowego Zespołu Szpitali w Oleśnicy oraz Szpitala Specjalistycznego im. Antoniego Falkiewicza we Wrocławiu (jako jej wiceprzewodniczący).
8 grudnia 2015 został powołany na stanowisko wojewody dolnośląskiego. W okresie pełnienia przez niego tej funkcji w 2018 otwarto Zintegrowane Centrum Bezpieczeństwa Wojewody Dolnośląskiego, skupiające w jednym budynku Wojewódzkie Stanowisko Koordynacji Ratownictwa, Centrum Powiadamiania Ratunkowego oraz Wojewódzkie Centrum Zarządzania Kryzysowego. Zrealizowano również projekt nowej sali obsługi klienta w Dolnośląskim Urzędzie Wojewódzkim (co zapewniło ponad 600 m2 dodatkowej powierzchni). Paweł Hreniak jako wojewoda był też pomysłodawcą wieloletniego programu „Ocalamy” realizowanego przy współpracy z Biurem Upamiętniania Walk i Męczeństwa Instytutu Pamięci Narodowej, którego celem stało się odnalezienie, zabezpieczenie oraz oznakowanie specjalnym znakiem graficznym grobów osób zaangażowanych w walkę o niepodległość. W latach 2016–2019 był członkiem Rady Kuratorów Zakładu Narodowego im. Ossolińskich. W tym samym okresie był także przewodniczącym rady programowej przy Dolnośląskiej Wojewódzkiej Komendzie OHP.
W wyborach w 2019 uzyskał mandat posła na Sejm IX kadencji, otrzymując 15 166 głosów w okręgu wrocławskim. W związku z tym wyborem 11 listopada 2019 zakończył urzędowanie na funkcji wojewody. W Sejmie został m.in. wiceprzewodniczącym Komisji Administracji i Spraw Wewnętrznych, członkiem Komisji Obrony Narodowej, Komisji Ochrony Środowiska, Zasobów Naturalnych i Leśnictwa, Komisji Infrastruktury, a także przewodniczącym Parlamentarnego Zespołu ds. Infrastruktury Transportowej na Dolnym Śląsku. W 2021 objął funkcję przewodniczącego Podkomisji stałej ds. rozwoju i promocji Ochotniczych Straży Pożarnych. W 2020 został powołany na członka Rady Społecznej Dolnośląskiego Centrum Onkologii. W 2022 został pełnomocnikiem jednego z okręgów PiS w województwie dolnośląskim.

</doc>
<doc id="3594175" url="https://pl.wikipedia.org/wiki?curid=3594175" title="Prosto Mixtape IV">
Prosto Mixtape IV

Prosto Mixtape IV – czwarty z cyklu mixtape wydany przez wytwórnię płytową Prosto. Materiał trafił do sprzedaży 27 listopada 2015 roku. Został zmiksowany został przez DJ-a B, DJ-a Grubaza, DJ-a Chwiała oraz Falcon1. Na płycie znalazło się dwadzieścia utworów wyprodukowanych m.in.: przez Czarnego Hifi oraz zespoły The Returners i Sampler Orchestra. Natomiast wśród raperów na albumie znaleźli się m.in.: Pezet, Sokół, Taco Hemingway, Parzel, Solar oraz KęKę.
W ramach promocji do pochodzącego z płyty utworu „Brać życie za mordę” został zrealizowany teledysk. Album dotarł do 16. miejsca polskiej listy przebojów - OLiS.
Lista utworów.
Opracowano na podstawie materiału źródłowego.

</doc>
<doc id="3594177" url="https://pl.wikipedia.org/wiki?curid=3594177" title="Józef Pilch">
Józef Pilch

Józef Adam Pilch (ur. 19 marca 1957 w Krakowie) – polski polityk, inżynier i samorządowiec.
W latach 2009–2010 przewodniczący Rady Miasta Krakowa, w latach 2015–2017 wojewoda małopolski.
Życiorys.
Ukończył studia inżynierskie w zakresie transportu i logistyki oraz studia magisterskie z ekonomii i organizacji przedsiębiorstw. Pracował początkowo w Hucie im. Lenina, następnie w Transbudzie Nowa Huta, a później w Chemobudowie, gdzie został dyrektorem zaplecza technicznego i usług. Członek NSZZ „Solidarność”, działacz sportowy w ramach klubu żużlowego Wanda Kraków.
Zaangażował się w działalność polityczną w ramach Prawa i Sprawiedliwości. W 2006, 2010 i 2014 wybierany na radnego Krakowa. W 2007 bez powodzenia kandydował do Sejmu. Od 2009 do 2010 pełnił funkcję przewodniczącego Rady Miejska Krakowa, później powołany na jej wiceprzewodniczącego.
8 grudnia 2015 został mianowany na stanowisko wojewody małopolskiego. Zakończył urzędowanie 2 czerwca 2017.

</doc>
<doc id="3594180" url="https://pl.wikipedia.org/wiki?curid=3594180" title="Mike McGee">
Mike McGee

Michael Ray „Mike” McGee (ur. 29 lipca 1959 w Tyler) – amerykański koszykarz, występujący na pozycji rzucającego obrońcy, dwukrotny mistrz NBA z 1982 i 1985 roku, po zakończeniu kariery zawodniczej trener koszykarski.

</doc>
<doc id="3594191" url="https://pl.wikipedia.org/wiki?curid=3594191" title="Wydział Form Przemysłowych Akademii Sztuk Pięknych im. Jana Matejki w Krakowie">
Wydział Form Przemysłowych Akademii Sztuk Pięknych im. Jana Matejki w Krakowie

Wydział Form Przemysłowych Akademii Sztuk Pięknych im. Jana Matejki w Krakowie – jeden z siedmiu wydziałów Akademii Sztuk Pięknych im. Jana Matejki w Krakowie. Jego siedziba znajduje się przy ul. Smoleńsk 9 w Krakowie.
Władze.
Dziekan: dr hab. Barbara Widłak
Prodziekan: dr hab. Anna Szwaja – ds. rozwoju i współpracy i dr Grzegorz Matusik – ds. dydaktyki

</doc>
<doc id="3594199" url="https://pl.wikipedia.org/wiki?curid=3594199" title="Wydział Grafiki Akademii Sztuk Pięknych im. Jana Matejki w Krakowie">
Wydział Grafiki Akademii Sztuk Pięknych im. Jana Matejki w Krakowie

Wydział Grafiki Akademii Sztuk Pięknych im. Jana Matejki w Krakowie – jeden z siedmiu wydziałów Akademii Sztuk Pięknych im. Jana Matejki w Krakowie. Jego siedziba znajduje się przy ul. Humberta 3 w Krakowie.

</doc>
<doc id="3594201" url="https://pl.wikipedia.org/wiki?curid=3594201" title="Nikita Gusiew">
Nikita Gusiew

Nikita Andriejewicz Gusiew, ros. Никита Андреевич Гусев (ur. 8 lipca 1992 w Moskwie) – rosyjski hokeista, reprezentant Rosji, dwukrotny olimpijczyk.
Kariera.
Początkowo uprawiał łyżwiarstwo figurowe, następnie wybrał hokej na lodzie. Wychowanek Biełyje Miedwiedi Moskwa. W 2009 został zawodnikiem CSKA Moskwa. W jego strukturach przez trzy sezony od 2009 do 2012 grał w zespole Krasnaja Armija Moskwa w juniorskich rozgrywkach MHL będąc jednym najskuteczniejszych zawodników. Od 2010 występował sporadycznie w zespole seniorskim CSKA w lidze KHL. W drafcie NHL z 2012 został wybrany przez Tampa Bay Lightning. W listopadzie 2012 został przekazany do Amuru Chabarowsk, a we wrześniu 2013 przetransferowany do Jugry, gdzie w styczniu 2014 przedłużył kontrakt. W październiku 2015 został zawodnikiem SKA. W grudniu 2015 przedłużył kontrakt z tym klubem o dwa lata. W czerwcu 2017 prawa zawodnicze w ramach NHL nabył od Tampy klub-beniaminek w tym rozgrywkach, Vegas Golden Knights. W lipcu 2017 Gusiew przedłużył o dwa lata kontrakt ze SKA. W drużynie SKA występował z numerem 97. Po wyeliminowaniu SKA z play-off sezonu KHL (2018/2019) w kwietniu 2019 kontrakt Gusiewa został rozwiązany, po czym zawodnik podpisał roczny kontrakt wstępujący z klubem Vegas Golden Knights na występy NHL, uzyskując prawo gry w fazie play-off edycji NHL 2018/2019 (w zespole otrzymał numer 17; jednocześnie SKA zachował prawa do zawodnika na występy w KHL). W lipcu 2019 przeszedł do New Jersey Devils, podpisując dwuletni kontrakt. W kwietniu 2021 przeszedł do Florida Panthers. We wrześniu 2021 przeszedł do kanadyjskiego Toronto Maple Leafs. Na początku października 2021 został zwolniony. W ym samym miesiącu ogłoszono jego powrót do SKA.
W barwach juniorskiej reprezentacji Rosji uczestniczył w turnieju mistrzostw świata do lat 20 w 2012 (Elita). W 2015 został kadrowiczem seniorskiej reprezentacji Rosji. Uczestniczył w turniejach mistrzostw świata 2017, 2018, 2019. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018. W barwach reprezentacji Rosyjskiego Komitetu Olimpijskiego uczestniczył w turnieju zimowych igrzysk olimpijskich 2022.

</doc>
<doc id="3594203" url="https://pl.wikipedia.org/wiki?curid=3594203" title="Huta Szkła Kryształowego „Julia”">
Huta Szkła Kryształowego „Julia”

Huta Szkła Kryształowego Julia w Piechowicach – jeden z niewielu istniejących producentów szkła kryształowego w Polsce, podtrzymujący dawne tradycje regionu, produkujący ręcznie formowane i szlifowane produkty
Historia.
Historia huty łączy się nierozerwalnie z hutą Josephine ze Szklarskiej Poręby oraz hutą Fritza Heckerta z Piechowic. Huta Josephine powstała w 1842 roku na polecenie śląskiego rodu Schaffgotschów. Ciesząca się światową sławą huta Josephine (...) zbudowana przez wybitnego fachowca Franza Pohla, została nazwana Josephine na cześć żony hrabiego. Nowocześnie wyposażona huta zatrudniała wielu wysoko wykwalifikowanych fachowców przy trzech piecach wytopowo-wyrobowych i w przylegających zakładach zdobniczych. Huta Josephine produkowała przede wszystkim serwisy na stoły królewskie całej Europy. Wyroby jej charakteryzowały się elegancją, szlachetnymi proporcjami i znakomitym, perfekcyjnym wykonaniem. Międzynarodową sławę przyniosła jej Londyńska Wystawa Światowa w 1851 r., na której Josephine zaprezentowała unikatowe obiekty. Medal otrzymała za szkła barwne i za setki przycisków wykonanych w technice millefiori.
Pod koniec XIX wieku huta Josephine zyskuje groźnego konkurenta. W 1866 r. Fridrich Wilhelm Heckert buduje rafinerię w Piechowicach, specjalizującą się w obróbce części do żyrandoli i wytwarzaniu luster kryształowych. Surowiec szklany pozyskuje z huty hrabiego Schaaffgotscha Josephine ze Szklarskiej Poręby. Początkowo malowano i złocono tam  naczynia w stylu neorenesansowym wykonane z zielonego i oliwkowego szkła, wzorowane na niemieckich i niderlandzkich Römerach i Humpenach. Jakość techniczna i wartość artystyczna malatur była bardzo wysoka – i właśnie te historyzujące dekoracje rozsławiły piechowicką rafinerię. Od lat 80. XIX w. w piechowickiej wytwórni powstawały ozdobne szkła, tzw. „Jodhpur”, inspirowane metalowymi i zdobionymi emalią naczyniami z indyjskiej prowincji o tej właśnie nazwie. Natomiast z końca XIX w. pochodzi seria naczyń ozdobnych, które przypominały formą starożytne greckie naczynia ceramiczne i syryjsko-rzymskie szkła antyczne.
Na początku lat dwudziestych miały miejsce liczne próby przejęcia Huty Josephine na drodze fuzji przedsiębiorstw. W roku 1923 huta Fritza Heckerta w Piechowicach łączy się z hutą Josephine w Szklarskiej Porębie oraz firmą Kynast Kristal Neumann &amp; Staebe w Sobieszowie, zawiązując spółkę akcyjną z marką handlową Josephine. Od tej pory dwie największe karkonoskie huty z wspólnie kontynuują podbój światowych rynków. Z trzech firm powstała jedna pod nazwą Josephinenhutte Ag. JO-HE-Ky. Przedsiębiorstwo zatrudniało 1400 robotników oraz urzędników i wkrótce podjęło wiodącą rolę w Niemczech jako wytwórca luksusowych przedmiotów. Zakład posiadał 4 piece wytopowo – wyrobowe i około 800 miejsc szlifierskich w Piechowicach, Szklarskiej Porębie i w Sobieszowie, jak również dysponowała wieloma podobnymi punktami w całej Kotlinie Jeleniogórskiej. Każdy wyrób Josephine był pracą artystyczną zarówno pod względem formy, jak i dekoracji. Huta Josephine otrzymywała liczne złote medale i odznaczenia. W 1935 r. Firma Neumann &amp; Staebe zakończyła wspólną działalność w spółce akcyjnej. Okres drugiej wojny światowej przynosi pogorszenie sytuacji towarzystwa. W latach 1939/40 – 1940/41 zbyt w porównaniu z okresem bezpośrednio poprzedzającym wojnę uległ stosunkowo nieznacznemu zmniejszeniu. Tow. akc. JAG należało w czasie wojny do niemieckiego kartelu szkła gospodarczego, z siedzibą w Dreźnie, a po jego rozwiązaniu w marcu 1941 r. do Markt- und Leistungsgemeinschaft der Deutschen Hohlglasindustrie w Berlinie. Zmuszone ono zostało do przestawienia produkcji na asortymenty potrzebne gospodarce wojennej i od 24 V 1940 r. produkuje już szklane opakowania konserwowe.
Po II wojnie światowej, gdy Śląsk przypadł Polsce, huta produkowała nadal. Niemieccy mistrzowie uczyli fachu szklarskiego polskich następców. Do roku 1958 używano nazwy Josephine. W 1958 r. Schaffgotschowie kupili w Schwäbisch Gmünd dawną hutę "Cecylia" i przemianowali ją na Josephine. Jednocześnie wytoczyli proces polskim władzom administracyjnym o nieprawne użycie miana Josephine, w następstwie czego nazwa huty została zmieniona na "Julię".
Po zakończeniu działań wojennych administracja polska przejęła i odpowiednio zabezpieczyła hutę "Julia". Bardzo poważnie ucierpiała natomiast huta w Piechowciach, którą odbudowano i uruchomiono dopiero w r. 1956. Huta "Julia" była pierwszą uruchomioną w Polsce po wojnie hutą szkła kryształowego.
Huta Szkła Julia w Szklarskiej Porębie została zamknięta w 1992 r., jednak fabryka szkła w Piechowicach działała nadal pod tą nazwą. W 1993 r. przekształcono zakład w spółkę z ograniczoną odpowiedzialnością z kapitałem amerykańskim. Produkowała głównie kryształy użytkowe, dmuchane i prasowane, przeznaczone przede wszystkim na rynek amerykański. Produkcję zakończono w 2000 r.
Obecnie czynny jest zakład w Piechowicach, mieszczący się w budynkach słynnej Huty szkła Fritza Heckerta.
W 2006 roku, huta Julia w Piechowicach, bez wcześniej wydzielonego z majątku firmy obiektu w Szklarskiej Porębie, została zakupiona przez firmę KOLGLASS od syndyka masy upadłościowej. Od momentu zakupu właściciel wraz z załogą podjęli ogromny wysiłek ocalenia produkcji. Firma posiada również prawa do zarejestrowanego znaku towarowego "Julia". Dziś huta sprzedaje w kraju i na rynkach całego świata. Odwiedzają ją tysiące turystów, którzy mogą usłyszeć o tradycjach szklarskich regionu i zobaczyć niezmienione od wieków metody wytwarzania szklanych dzieł sztuki.
Turystyka.
Turyści mogą podziwiać ręczny proces produkcji szklanych arcydzieł oraz uczestniczyć w warsztatach, gdzie poznają tajniki sztuki szklarskiej. Ścieżka turystyczna prowadzi przez wiele działów m.in. miejsca gdzie doświadczeni rzemieślnicy dmuchają i formują gorącą masę szklaną dosłownie wyczarowując kryształowe produkty na oczach turystów.
Nagrody.
2012 Nagroda Liczyrzepy za osiągnięcia w turystyce – "Najlepszy produkt turystyczny
2013 Dolnośląski Klucz Sukcesu – nagroda w kategorii "Dolnośląska firma najlepiej współpracującej ze społecznością lokalną i organizacjami pozarządowymi"
2014 Certyfikaty Polskiej Organizacji Turystycznej dla Najlepszego Produktu Turystycznego w 2014 roku dla województwa dolnośląkiego
2015 Nagrody Marszałka Województwa Dolnośląskiego za całokształt działalności na rzecz rozwoju turystyki

</doc>
<doc id="3594204" url="https://pl.wikipedia.org/wiki?curid=3594204" title="The Game Awards 2014">
The Game Awards 2014

The Game Awards 2014 – mająca miejsce 5 grudnia 2014 roku gala, podczas której przedstawicielom branży gier komputerowych przyznano The Game Awards w 22 kategoriach. Podczas ceremonii, transmitowanej na żywo za pośrednictwem serwisów takich jak np. YouTube, zaprezentowano również premierowe materiały z różnych gier. Trwająca ponad trzy godziny ceremonia, przeprowadzona w AXIS w Las Vegas, zgromadziła 1.93 mln widzów.
Komitet doradczy.
Gala wyprodukowana i prowadzona była przez Geoffa Keighley’ego jako kontynuacja Spike Video Game Awards – najważniejszych nagród branży gier komputerowych, anulowanych po tym, jak z ich produkcji wycofała się stacja telewizyjna Spike. Nagrody przyznane zostały przez Geoffa współpracującego z komitetem doradczym, składającego się z Reggiego Fils-Aime’a z amerykańskiego oddziału Nintendo, Yves’a Guillemota z Ubisoftu, Hideo Kojiny z Konami i Kojima Productions, Shawna Laydena z Sony Computer Entertainment America, Petera Moore’a z Electronic Arts, Phila Spencera z Xboksa i Microsoftu, Martina Tremblaya z Warner Bros. Interactive Entertainment oraz przedstawicieli Rockstar Games i Valve.
Nagrody.
Lista nominowanych ogłoszona została 20 listopada 2014 roku. Zwycięzcy oznaczeni zostali pogrubieniem.

</doc>
<doc id="3594205" url="https://pl.wikipedia.org/wiki?curid=3594205" title="Nadzór finansowy">
Nadzór finansowy

Nadzór finansowy – zbiór działań, których celem jest zapewnienie prawidłowego funkcjonowania rynku finansowego, jego stabilności, bezpieczeństwa oraz przejrzystości, zaufania do niego, a także zapewnienie ochrony interesów uczestników tego rynku.
Nadzór nad rynkiem finansowym w Polsce.
W Polsce nadzór nad rynkiem finansowym obejmuje nadzór bankowy, nadzór emerytalny, nadzór ubezpieczeniowy, nadzór nad rynkiem kapitałowym, nadzór nad instytucjami płatniczymi, biurami usług płatniczych, instytucjami pieniądza elektronicznego, oddziałami zagranicznych instytucji pieniądza elektronicznego, nadzór nad agencjami ratingowymi, nadzór uzupełniający oraz nadzór nad spółdzielczymi kasami oszczędnościowo-kredytowymi i Krajową Spółdzielczą Kasą Oszczędnościowo-Kredytową.
Obecnie za nadzór finansowy w Polsce jest odpowiedzialna Komisja Nadzoru Finansowego (tzw. nadzór mikroostrożnościowy). W przeszłości (po 1989 roku), nadzór nad częścią rynku finansowego był sprawowany m.in. przez Prezesa Narodowego Banku Polskiego (nadzór bankowy), Komisję Nadzoru Bankowego (nadzór bankowy) oraz Komisję Papierów Wartościowych i Giełd (nadzór nad rynkiem kapitałowym).

</doc>
<doc id="3594206" url="https://pl.wikipedia.org/wiki?curid=3594206" title="Jānis Stiens">
Jānis Stiens



</doc>
<doc id="3594207" url="https://pl.wikipedia.org/wiki?curid=3594207" title="Võõbu">
Võõbu

Võõbu – wieś w Estonii w gminie Paide. W 2011 roku zamieszkana przez 10 osób.
W pobliżu miejscowości znajdują się torfowiska Seli raba i Tellissaare raba oraz jeziora: Seli järv, Matsimäe Kaanjärv, Matsimäe Pühajärv i Vahessaare järv. Na północ od wsi swój bieg rozpoczyna rzeka Reopalu.

</doc>
<doc id="3594209" url="https://pl.wikipedia.org/wiki?curid=3594209" title="Anton Cichon">
Anton Cichon



</doc>
<doc id="3594214" url="https://pl.wikipedia.org/wiki?curid=3594214" title="Witalij Saweljew">
Witalij Saweljew

Witalij Antonowycz Saweljew, ukr. Віталій Антонович Савельєв, ros. Виталий Антонович Савельев, "Witalij Antonowicz Sawieljew" (ur. 19 lipca 1937 w Stalino, Ukraińska SRR, zm. 6 grudnia 2015 w Doniecku, Ukraina) – ukraiński piłkarz, grający na pozycji napastnika.
Kariera piłkarska.
Kariera klubowa.
Urodził się i wychował się na osiedlu kopalni „Prowedanc”. Grał w różnych zespołach amatorskich osiedla. W 1954 roku po założeniu drużyny amatorskiej Szachtar Budionowka rozpoczął karierę piłkarską. W 1956 roku został zaproszony do Szachtara Stalino, ale nie przebił się do podstawowego składu i wrócił do Budionowki. Później, młody napastnik został piłkarzem Łokomotywu Artiomowsk, który po roku zmienił siedzibę na Stalino. Latem 1959 powrócił się do Szachtara Stalino, w którym spędził najlepsze lata kariery. W 1961 i 1962 roku pomógł drużynie wygrać Puchar ZSRR, a w 1963 roku dotrzeć do finału. Również w 1963 roku doznał kontuzji łąkotki, ale operacja nie powiodła się i piłkarz nie był w stanie szybko odzyskać formę sportową. W 1965 bronił barw Dnipra Dniepropetrowsk, a w 1966 Traktoru Wołgograd. Po powrocie do domu, pracował w fabryce „Autoszkło” w Konstantynówce. Grał w drużynie weteranów, skąd został zaproszony do Szachtara Gorłówka, w którym zakończył karierę piłkarza w roku 1972.
Kariera reprezentacyjna.
W 1962 rozegrał 1 mecz w olimpijskiej reprezentacji Związku Socjalistycznych Republik Radzieckich.
Kariera trenerska.
Po zakończeniu kariery zawodniczej rozpoczął karierę trenerską. Do 1992 trenował drużynę zakładową DonieckSzachtoStroj Donieck.
6 grudnia 2015 zmarł w Doniecku w wieku 79 lat.

</doc>
<doc id="3594219" url="https://pl.wikipedia.org/wiki?curid=3594219" title="Ein HaSzlosza">
Ein HaSzlosza



</doc>
<doc id="3594224" url="https://pl.wikipedia.org/wiki?curid=3594224" title="Odchodzę, wracam">
Odchodzę, wracam



</doc>
<doc id="3594225" url="https://pl.wikipedia.org/wiki?curid=3594225" title="Podgorzałka madagaskarska">
Podgorzałka madagaskarska

Podgorzałka madagaskarska ("Aythya innotata") – gatunek ptaka z rodziny kaczkowatych (Anatidae). Ptak ten występuje endemicznie na Madagaskarze, krytycznie zagrożony wyginięciem. Ponownie odkryty w 2006 roku po piętnastu latach od poprzedniej obserwacji.
Występowanie.
Podgorzałka madagaskarska występuje endemicznie na Madagaskarze. Obecna populacja odkryta w 2006 roku ogranicza się do obszaru Banemavka w północno-zachodnim Madagaskarze. Ostatnia obserwacja sprzed 2006 roku miała miejsce w 1991 roku i dotyczyła obszaru wokół jeziora Alaotra (330 km na południe od Banemavka) i prawdopodobnie schwytany osobnik pochodził z populacji zasiedlającej Banemavka. Gatunek ten dawniej mógł być bardziej powszechny na płaskowyżu centralnego Madagaskaru.
Systematyka.
Taksonomia.
Gatunek po raz pierwszy opisany przez włoskiego ornitologa Tommaso Salvadoriego w 1894 roku pod nazwą "Nyroca innotata". Opis ukazał się w czasopiśmie „Bulletin of the British Ornithologists’ Club”. Jako miejsce typowe autor wskazał Betsileo na Madagaskarze. Generalnie przeważa pogląd, że ptak ten najbliżej spokrewniony jest z podgorzałką australijską ("A. australis"), podgorzałką zielonogłową ("A. baeri") i podgorzałką zwyczajną ("A. nyroca"). Takson monotypowy, nie wyróżniono podgatunków.
Etymologia.
Nazwa rodzajowa pochodzi od greckiego słowa "aithuia", używanego przez Arystotelesa, Hezychiusza i innych autorów na określenie niezidentyfikowanych współcześnie ptaków morskich. W obecnych czasach nazwa przypisywana różnym ptakom, w tym burzykom, kormoranom, kaczkom i alkom. Epitet gatunkowy pochodzi od łacińskiego słowa "innotatus" – „nadzwyczajny” ("innotescere" – „zaistnieć”).
Morfologia.
Długość ciała 45–56 cm, masa ciała jednego samca 685 g. Jedyny gatunek z rodzaju "Aythya" w regionie Madagaskaru. Brzuch koloru białego rozproszony w kierunku boków ciała. Samiec w szacie godowej jest ciemnobrązowy z białymi spodem, podczas gdy samica jest bardziej monotonnie ubarwiona, u obu płci paski skrzydłowe koloru białego. W szacie spoczynkowej samiec przypomina samicę, ale zachowuje białe tęczówki (u samic tęczówka jest zawsze ciemnobrązowa). Dziób szary z czarną wypustką rogową, nogi i stopy również szare. Przypomina podgorzałkę zwyczajną, ale jest większa i na skrzydłach w locie nie pojawiają się białe plamy. Samica ma okrąglejszą, ciemniejszą głowę niż samica podgorzałki zwyczajnej i brakuje jej małej, białej plamy na gardle. Osobniki młodociane podobne do samicy, ale mają bardziej matową, bledszą głowę i ciało. Przypominają osobniki młodociane innych blisko spokrewnionych gatunków, ale mają ciemniejsze szkaplerze i płaszcz. U młodego samca tęczówki szybko nabierają szarej barwy i stają się białe w ciągu pierwszego roku.
Głos.
Porównywany do głosów wydawanych przez głowienkę preriową ("A. americana"), ale żadne konkretne dane nie zostały opublikowane.
Ekologia.
Siedlisko i pokarm.
Gatunek najprawdopodobniej osiadły, o ograniczonym zasięgu, ponieważ nie odnotowano zapisów z innych obszarów niż ich siedliska. Podgorzałka madagaskarska pierwotnie zamieszkiwała słodkowodne jeziora, stawy i bagna z obszarami otwartej wody oraz licznymi wysepkami o gęstej roślinności, zwłaszcza bogatych w lilie wodne. Jezioro Alaotra składa się z rozległych trzcinowisk i terenów podmokłych, ale odkryta w 2006 populacja zamieszkuje wulkaniczne jezioro Matsaborimena, z dosyć ubogą roślinnością.
Skład pokarmu podgorzałki madagaskarskiej jest słabo poznany; badanie próbek kału i analizy izotopów trwałych, zawartych w piórach i w potencjalnej zdobyczy, sugerują, że na dietę dorosłych osobników składają się prawie całkowicie owady, głównie chruściki (Trichoptera). Przypuszczalnie pokarm zdobywa głównie podczas nurkowania w płytkich wodach, zwykle trwa to około 1-2 minut (u młodych ptaków czas nurkowania jest krótszy). Zazwyczaj występuje pojedynczo, w parach lub trójkach. Przeważa opinia, że nie łączy się w stada z innymi kaczkami, chociaż podczas pewnej obserwacji zauważono samca przebywającego wraz z drzewicą białolicą ("Dendrocygna viduata"), srebrzanką czerwonodziobą ("Anas erythrorhyncha"), kaczką madagaskarską ("Anas melleri") i perkozkiem białosmugim ("Tachybaptus pelzelnii").
Rozród.
Rozród słabo poznany. Sezon rozrodczy od lipca do stycznia, młode obserwowane w grudniu u pojedynczych par. Gniazdo zbudowane jest z materiału roślinnego, pokryte puchem, wbudowane w kępę roślinności z rodziny ciborowatych ("Cyperaceae") 10–20 cm nad powierzchnią wody. Samica składa od 6 do 10 płowo-białych jaj, o rozmiarze 55 mm x 40 mm. Okres inkubacji w niewoli trwał 26–28 dni, wysiadywała tylko samica. Upierzenie piskląt jest ciemnobrązowe od spodu w górę, żółtawe na dolnych częściach i twarzy. Sukces wysiedzeń (76% w latach 2007–2008) i wylęgu (89% w latach 2007–2008) nad jeziorem Matsaborimena jest porównywalny do innych gatunków z rodzaju "Aythya", natomiast sukces pierzenia młodych (4% w latach 2011–2012) jest bardzo niski. Przyczyną dużej śmiertelności młodych przypadającej od 14 do 21 dnia życia jest najwyraźniej głód.
Status i ochrona.
Decyzją Międzynarodowej Unii Ochrony Przyrody gatunek ten został zaliczony do kategorii CR (ang. "Critically Endangered", krytycznie zagrożony wyginięciem). Jeszcze w 1930 roku liczebność populacji tego ptaka szacowano na stosunkową liczną, gwałtowny spadek nastąpił w latach 1950–1960. Aż do 1991 roku jedynym pewnym zapisem była obserwacja z 1960 roku. Przyczyny spadku upatrywano w odłowach, polowaniu, przekształcaniu siedlisk tych ptaków w pola ryżowe oraz wprowadzeniu egzotycznych ryb, początkowo w latach 1955–1960 tilapii mozambijskiej ("Oreochromis mossambicus"), tilapii nilowej ("Oreochromis niloticus"), "Oreochromis macrochir", "Tilapia rendalli" i "Tilapia melanopleura", a następnie w 1961 roku bassa wielkogębowego ("Micropterus salmoides") i około 1980 roku żmijogłowa paskowanego ("Channa striata"), które zmniejszyły florę wodną, rywalizowały o pokarm oraz bezpośrednio atakowały ptactwo wodne. Dopiero w sierpniu 1991 roku schwytano jednego samca, lecz dalsze intensywne poszukiwania nie przyniosły rezultatów. Schwytany samiec został przewieziony do ogrodu zoologicznego, gdzie padł w 1992 roku. Jednak w 2006 roku 330 km na północ od jeziora Alaotra, odnaleziono stado podgorzałek madagaskarskich składające się z 5 samców, 4 samic i 4 młodych. W 2012 roku populacja z jeziora Matsaborimena liczyła 21 osobników, 13 samców i 9 samic.

</doc>
<doc id="3594226" url="https://pl.wikipedia.org/wiki?curid=3594226" title="Aythya innotata">
Aythya innotata



</doc>
<doc id="3594234" url="https://pl.wikipedia.org/wiki?curid=3594234" title="Krzysztof Grygiel">
Krzysztof Grygiel

Krzysztof Grygiel (ur. 13 lipca 1955 w Koźminie Wielkopolskim) – polski fizyk, doktor habilitowany nauk fizycznych, specjalizuje się w chaosie optycznym i optyce kwantowej, nauczyciel akademicki Uniwersytetu im. Adama Mickiewicza w Poznaniu. 
Życiorys.
Studia z fizyki ukończył na poznańskim UAM, gdzie następnie został zatrudniony i zdobywał kolejne awanse akademickie. Stopień doktorski uzyskał w 1988 na podstawie pracy pt. "Kwantowa teoria wymuszonych procesów ramanowskich" (promotorem był prof. Stanisław Kielich). Habilitował się w 2003 na podstawie oceny dorobku naukowego i rozprawy o tytule "Własności optycznych układów chaotycznych: hiperchaos, synchronizacja i kwantowe poprawki do klasycznej dynamiki". Na macierzystym Wydziale Fizyki UAM pracuje jako profesor nadzwyczajny w Zakładzie Optyki Nieliniowej (ZON). Od 2017 roku kieruje tym zakładem, w którym kontynuowana jest bogata tradycja badań zjawisk optyki nieliniowej, zapoczątkowanych w Polsce w końcu lat pięćdziesiątych XX w. przez prof. Stanisława Kielicha (twórca i kier. ZON w latach 1973-2003). W latach 2003-2016 pod kierunkiem jego następcy prof. Ryszarda Tanasia rozwinięto badania nad zjawiskami optyki kwantowej i informatyki kwantowej, które obecnie stanowią główny nurt badawczy. 
Obszarami badawczymi, którymi się zajmuje są: zjawiska związane z dynamiką układów nieliniowych, w tym przede wszystkim zjawiska optycznego chaosu (kwantowy chaos, chaos w tzw, sprzęgaczach optycznych, zjawiska synchronizacji układów nieliniowych); zjawiska anomalnej dyfuzji w układach molekularnych. Ze współpracownikiem prof. Przemysławem Szlachetką odkryli możliwość wystąpienia w układach nieliniowych tzw. chaotycznych dudnień
Jest wykładowcą akademickim i prowadzi wykłady m.in. z elektromagnetyzmu oraz metod numerycznych i symulacji komputerowych. W latach 2012-2020 pełnił funkcję prodziekana Wydziału Fizyki ds. studenckich. Prowadzi działalność popularyzatorską m.in. jako Przewodniczący Okręgowego Komitetu Olimpiady Fizycznej w Poznaniu
Członek Polskiego Towarzystwa Fizycznego. Swoje prace publikował m.in. w "Physical Review", "Nonlinear Dynamics", "International Journal of Bifurcation and Chaos", "Chaos, Solitons &amp; Fractals", "Optics Communications", "Journal of Modern Optics", "Chemical Physics" oraz w "Acta Physica Polonica". Syn Antoniego i Janiny, Żonaty z Marią, nauczycielką i działaczem społecznym.

</doc>
<doc id="3594239" url="https://pl.wikipedia.org/wiki?curid=3594239" title="Gueteraussenring">
Gueteraussenring



</doc>
<doc id="3594241" url="https://pl.wikipedia.org/wiki?curid=3594241" title="Ludzie dobrej woli">
Ludzie dobrej woli

 
Ludzie dobrej woli – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy w roku 1970. Myślą przewodnią kongresu był werset biblijny z Ewangelii według Łukasza 2:14 ("NW"): „Chwała na wysokościach Bogu, a na ziemi pokój wśród ludzi dobrej woli”. W kongresach zorganizowanych od czerwca do grudnia 1970 roku uczestniczyło ponad milion osób.
Kongresy międzynarodowe na świecie.
Pod koniec 1970 roku w Afryce zorganizowano serię czterodniowych kongresów międzynarodowych, w których uczestniczyło 175 218 osób, a 5115 zostało ochrzczonych. Kongresy te przyczyniły się do rozwoju działalności Świadków Jehowy w tej części świata. W krajach tego regionu od miesiąca, w którym zorganizowano zgromadzenia gwałtownie wzrosła liczba głosicieli. We wszystkich kongresach międzynarodowych uczestniczyli również członkowie Ciała Kierowniczego Świadków Jehowy oraz delegacja 236 Świadków Jehowy ze Stanów Zjednoczonych i Kanady. W większości krajów były to pierwsze kongresy międzynarodowe.
Pierwsze zgromadzenie z serii kongresów międzynarodowych rozpoczęło się 1 grudnia w Dakarze w Senegalu. Działało tam 170 głosicieli, w kongresie uczestniczyło 325 osób, a 25 zostało ochrzczonych. Przemówienia wygłosili m.in. Nathan H. Knorr oraz Frederick W. Franz.
Miejscem kolejnego kongresu był Centennial Pavilion w Monrovii oraz hala w Gbarnga w Liberii, a uczestniczyło w nich 1427 delegatów, w tym 679 głosicieli działających w Liberii. Przemówienia wygłosił m.in. Milton George Henschel.
W dniach od 8 do 11 grudnia kongres odbył się w Kotonu w Beninie (Dahomeju). Program przedstawiono w języku francuskim, gun, joruba i ewe. W kraju działało 1835 głosicieli, a w kongresie brało udział 3793 osób.
W kongresie we Freetown w Sierra Leone uczestniczyło 1540 osób, w tym 851 głosicieli działających w Sierra Leone.
W grudniu odbył się również kongres w Abidżanie w Wybrzeżu Kości Słoniowej, a uczestniczyły w nim 1003 osoby. Liczba głosicieli w tym kraju wynosiła 440.
W Ghanie kongresy odbyły się w Accra Race Course w Akrze oraz w Kumasi. Liczba obecnych w Akrze wyniosła 14 526 osób, na Sport Stadium w Kumasi – 24 960 osób, a 662 zostały ochrzczone. W Ghanie działało 14 396 głosicieli.
Cztery tysiące osób uczestniczyło w kongresie, który odbył w Lome w Togo, w tym 1638 głosicieli z Togo.
Największy kongres międzynarodowy odbył się w Lagos w Nigerii. Uczestniczyło w nim 121 128 osób, a ochrzczono 3775. Program przedstawiono w 17 językach, w specjalnym krytym drewnianym obiekcie wybudowanym przez wolontariuszy.
Ostatni z serii kongresów odbył się w Nairobi w Kenii. Uczestniczyło w nim 2503 delegatów, m.in. Świadkowie Jehowy z Kenii, Ugandy, Etiopii, Tanzanii oraz 120 delegatów z Ameryki Północnej, ochrzczono 101 osób.
Kampania informacyjna.
W miastach kongresowych zorganizowano kampanię informacyjną, polegającą na rozpowszechnianiu specjalnych zaproszeń na zgromadzenia. Przedpołudnia od drugiego do trzeciego dnia programu międzynarodowych kongresów przeznaczone były na działalność kaznodziejską.
Pozostałe kongresy.
Oprócz serii kongresów międzynarodowych w około 140 krajach na całym świecie zorganizowano zgromadzenia okręgowe.
Kongresy odbyły się w różnych krajach Afryki, Azji (m.in. w Japonii), Oceanii (m.in. na Fidżi, Guam i dwa na Hawajach), w Ameryce Północnej i Południowej (m.in. w Stanach Zjednoczonych, Kanadzie, na Bermudach, Jamajce, w Brazylii) i w Europie.
Polska.
Świadkowie Jehowy w Polsce pomimo obowiązującego od roku 1950 zakazu działalności, latem większymi grupami spotykali się w lasach, na jednodniowych tzw. konwencjach leśnych, na których przedstawiono główne punkty programu kongresu międzynarodowego.
Austria.
Na terenie Austrii kongresy zorganizowano w dniach od 16 do 19 lipca w Steyr, od 23 do 26 lipca w Grazu, od 30 lipca do 2 sierpnia w Klagenfurcie oraz od 27 do 30 sierpnia w Dornbirn.
Brazylia.
W Brazylii zorganizowano 18 kongresów na których liczba obecnych wyniosła 120 950 osób. Liczba Świadków Jehowy w Brazylii wynosiła wówczas 64 199 osób.
Kanada.
W Kanadzie odbyło się 10 zgromadzeń. Zorganizowano je w Sault Sainte Marie, Regina, Prince George, Vancouver, Toronto (również w j. włoskim), Edmonton, Sherbrooke (w j. francuskim), St. John’s, Winnipeg oraz Amherst.
Niemcy.
W Niemczech zorganizowano 13 zgromadzeń. Kongresy odbyły się w Berlinie, Düsseldorfie, Essen (również w j. włoskim), Friedrichshafen, Hamburgu, Kassel, Mannheim (również w j. angielskim, greckim i portugalskim), Münster, Neumünster, Offenburgu, Wolfsburgu, Straubing i Stuttgarcie.
Stany Zjednoczone.
W samej tylko kontynentalnej części Stanów Zjednoczonych w 33 kongresach uczestniczyło 523 799 osób. W Jersey City został również zorganizowany pierwszy kongres w Stanach Zjednoczonych w języku francuskim, uczestniczyło w nim przeszło 200 osób.
Szwajcaria.
W Zurychu kongres został zorganizowany w dniach od 23 do 26 lipca. Program został przedstawiony w języku niemieckim, włoskim i hiszpańskim.
Wielka Brytania.
Kongresy odbyły się w Birmingham (dwa zgromadzenia), Cardiff, Manchester (dwa zgromadzenia), Leicester, Sunderland, Londynie, Dundee oraz Glasgow.

</doc>
<doc id="3594245" url="https://pl.wikipedia.org/wiki?curid=3594245" title="Erythrina erythrinus">
Erythrina erythrinus



</doc>
<doc id="3594249" url="https://pl.wikipedia.org/wiki?curid=3594249" title="Pfafflar">
Pfafflar

Pfafflar – gmina w Austrii, w kraju związkowym Tyrol, w powiecie Reutte. Liczy 110 mieszkańców (1 stycznia 2015).

</doc>
<doc id="3594250" url="https://pl.wikipedia.org/wiki?curid=3594250" title="Watban Ibrahim at-Tikriti">
Watban Ibrahim at-Tikriti

Watban Ibrahim at-Tikriti (ar. وطبان إبراهيم التكريتي; ur. 1952 w Tikricie, zm. 13 sierpnia 2015 w Bagdadzie) – iracki polityk związany z partią Baas.
Życiorys.
Jest przyrodnim bratem Saddama Husajna, młodszym synem jego matki Subhy. Był jednym z twórców irackiej gałęzi partii Baas.
W latach 80. XX wieku należał do najbliższego kręgu doradców Saddama Husajna sprawującego władzę dyktatorską w Iraku. Najprawdopodobniej był jednym z odpowiedzialnych za organizację czystki etnicznej wymierzonej w Kurdów irackich. Do października 1983 był gubernatorem prowincji Salah ad-Din. Stanowisko stracił, gdyż Saddam Husajn uznał go za zbyt niezależnego. Pełnił następnie ważne stanowisko w irackich służbach specjalnych.
W 1991 został ministrem spraw wewnętrznych Iraku i pozostawał na tym stanowisku przez cztery lata. W tym okresie przeprowadził pacyfikację powstania antyrządowego w 1991, podczas której doszło do masowych egzekucji i tortur. Prawdopodobnie organizował również represje względem mniejszości etnicznych i religijnych.
Mimo bliskiego pokrewieństwa z Saddamem Husajnem i faktu, że był jednym z jego doradców, nie cieszył się jego pełnym zaufaniem. W 1995 miał zostać postrzelony w nogę przez syna dyktatora, Udaja.
Po interwencji amerykańskiej w Iraku, której celem był obalenie dyktatury Saddama Husajna, Watban Ibrahim at-Tikriti został zatrzymany przez Kurdów podczas próby ucieczki do Syrii, a następnie wydany Amerykanom. Był na 51. pozycji wśród 55 najbardziej poszukiwanych przez Amerykanów polityków i wojskowych irackich.
11 marca 2009 został skazany na karę śmierci przez powieszenie za udział w aresztowaniu, skazaniu i straceniu 42 handlarzy żywnością oskarżonych o spekulowanie cenami podczas kryzysu zaopatrzeniowego. Na egzekucję oczekiwał w amerykańskim więzieniu Camp Cropper, następnie w czerwcu 2011 został przekazany władzom irackim. Ostatecznie jednak do jego stracenia nie doszło. Watban Ibrahim at-Tikriti zmarł w więzieniu z powodu nieuleczalnej choroby.

</doc>
<doc id="3594251" url="https://pl.wikipedia.org/wiki?curid=3594251" title="Flach">
Flach

Osoby:
Inne:
Zobacz też:

</doc>
<doc id="3594253" url="https://pl.wikipedia.org/wiki?curid=3594253" title="Roman Zawodny">
Roman Zawodny

Roman Zawodny – polski fizyk, doktor habilitowany nauk fizycznych, specjalizuje się w fizyce teoretycznej i optyce nieliniowej, nauczyciel akademicki Uniwersytetu im. Adama Mickiewicza w Poznaniu.
Życiorys.
Studia z fizyki ukończył na poznańskim UAM, gdzie następnie został zatrudniony i zdobywał kolejne awanse akademickie. Stopień doktorski uzyskał w 1977 na podstawie pracy pt. "Badanie tensorów nieliniowych podatności magneto-optycznych metodami teorii grup" (promotorem był prof. Stanisław Kielich). Habilitował się w 2000 na podstawie oceny dorobku naukowego i rozprawy o tytule "Aktywność optyczna dielektryków w przybliżeniu kwadrupulowo-elektrycznym i dipolowo-magnetycznym". Na macierzystym Wydziale Fizyki UAM pracuje jako adiunkt w Zakładzie Optyki Nieliniowej kierowanym przez prof. Ryszarda Tanasia, gdzie prowadzi zajęcia z optyki.
W Technikum Zespołu Szkół Mechanicznych im. Komisji Edukacji Narodowej w Poznaniu prowadzi zajęcia z optyki.
Członek Polskiego Towarzystwa Fizycznego. Swoje prace publikował m.in. w "Molecular Physics" oraz w "Acta Physica Polonica". Współautor opracowania "Generacja pól kwantowych w procesie propagacji światła przez nieliniowy ośrodek aktywny optycznie" (wraz z S. Kielichem i R. Tanasiem, wyd. 1987, ).

</doc>
<doc id="3594255" url="https://pl.wikipedia.org/wiki?curid=3594255" title="Agregat monetarny">
Agregat monetarny



</doc>
<doc id="3594257" url="https://pl.wikipedia.org/wiki?curid=3594257" title="Miary pieniądza">
Miary pieniądza



</doc>
<doc id="3594262" url="https://pl.wikipedia.org/wiki?curid=3594262" title="Miara pieniądza">
Miara pieniądza



</doc>
<doc id="3594265" url="https://pl.wikipedia.org/wiki?curid=3594265" title="MachineGames">
MachineGames

MachineGames Sweden AB – szwedzki producent gier komputerowych z siedzibą w Uppsali. Studio zostało założone w 2009 roku przez byłych pracowników Starbreeze Studios i twórców "" i "The Darkness" – Fredrika Ljungdahla, Jerka Gustafssona, Jensa Matthiesa, Jima Kjellina, Kjella Emanuelssona, Magnusa Högdahla i Michaela Wynnego.
W listopadzie 2010 roku firma została nabyta przez ZeniMax Media, właściciela studia Bethesda Softworks, posiadającego prawa do marek stworzonych przez id Software. W porozumieniu z Bethesdą MachineGames otrzymało prawa do stworzenia gry osadzonej w uniwersum "Wolfenstein", opierającej się na stworzonym przez id Software silniku graficznym id Tech 5. W 2014 roku ukazała się wyprodukowana przez MachineGames gra ', a w 2015 jej prequel – '. W 2017 wydano najnowszą część serii – "".

</doc>
<doc id="3594266" url="https://pl.wikipedia.org/wiki?curid=3594266" title="Piotr Jania">
Piotr Jania

Piotr Paweł Jania (ur. 29 czerwca 1952 w Szczecinie, zm. 14 sierpnia 2016 w Zabrzu) – polski polityk, związkowiec i samorządowiec, w latach 2015–2016 wojewoda zachodniopomorski.
Życiorys.
Od 1971 do 1974 i ponownie od 1984 zatrudniony w Zarządzie Morskich Portów Szczecin i Świnoujście. W latach 1977–1984 pracował jako nauczyciel zawodu w Liceum Portowym w Szczecinie. W sierpniu 1980 uczestniczył w protestach w swoim miejscu pracy, we wrześniu tego samego roku dołączył do „Solidarności”, był wiceprzewodniczącym komisji wydziałowej. Po wprowadzeniu stanu wojennego współpracował z niejawnymi strukturami związku jako skarbnik TKZ, brał udział w organizowaniu pomocy represjonowanym oraz dystrybucji wydawnictw drugiego obiegu. Za prowadzoną działalność m.in. ukarany grzywną przez kolegium ds. wykroczeń. W 1989 współtworzył i był członkiem prezydium Obywatelskiego Komitetu Porozumiewawczego „S” Regionu Pomorza Zachodniego.
Ukończył w 1995 studia na Wydziale Humanistycznym Uniwersytetu Szczecińskiego. Pod koniec lat 90. był dyrektorem terminalu, następnie kolejno szefem wolnego obszaru celnego, dyrektorem ds. eksploatacyjnych i dyrektorem ds. marketingu w Zarządzie Morskich Portów. W 2001 został członkiem Prawa i Sprawiedliwości. W wyborach tym samym roku, a także w 2005, bez powodzenia kandydował do Sejmu. W kadencji 2002–2006 był radnym Szczecina. Ponownie mandat radnego miejskiego uzyskiwał w 2010 i 2014. Był autorem szeregu artykułów dotyczących tematyki gospodarki morskiej w „Morzu i Ziemi”, „Magazynie Portowym” i „Pulsie Biznesu”.
8 grudnia 2015 został powołany na stanowisko wojewody zachodniopomorskiego. Zmarł w trakcie pełnienia urzędu 14 sierpnia 2016 w Zabrzu. Pochowany 19 sierpnia 2016 w Alei Zasłużonych na szczecińskim Cmentarzu Centralnym
Odznaczenia i wyróżnienia.
W 2008 odznaczony Krzyżem Komandorskim Orderu Odrodzenia Polski. W 2016 pośmiertnie odznaczony Krzyżem Komandorskim z Gwiazdą tego orderu oraz Krzyżem Wolności i Solidarności. W 1999 wyróżniony odznaką honorową „Zasłużony Pracownik Morza”, a w 2005 Medalem „Zasłużony dla Pożarnictwa”.

</doc>
<doc id="3594268" url="https://pl.wikipedia.org/wiki?curid=3594268" title="Pflach">
Pflach

Pflach – gmina w Austrii, w kraju związkowym Tyrol, w powiecie Reutte. Liczy 1317 mieszkańców (1 stycznia 2015).

</doc>
<doc id="3594273" url="https://pl.wikipedia.org/wiki?curid=3594273" title="Ogólnopolski Konkurs Wiolonczelowy im. Dezyderiusza Danczowskiego">
Ogólnopolski Konkurs Wiolonczelowy im. Dezyderiusza Danczowskiego

Ogólnopolski Konkurs Wiolonczelowy im. Dezyderiusza Danczowskiego – konkurs gry na wiolonczeli organizowany przez Towarzystwo Muzyczne im. Henryka Wieniawskiego w Poznaniu we współpracy z Akademią Muzyczną w Poznaniu co pięć lat, począwszy od 1974.
Patron.
Patronem konkursu jest Dezyderiusz Danczowski (ur. 16 marca 1891, zm. 25 sierpnia 1950) – polski wiolonczelista i pedagog.

</doc>
<doc id="3594274" url="https://pl.wikipedia.org/wiki?curid=3594274" title="Dariusz Drelich">
Dariusz Drelich

Dariusz Drelich (ur. 10 lipca 1967 w Kolbudach) – polski polityk, przedsiębiorca i samorządowiec, od 2015 wojewoda pomorski.
Życiorys.
W drugiej połowie lat 80. był członkiem rady miejskiej Patriotycznego Ruchu Odrodzenia Narodowego i delegatem na wojewódzki zjazd PRON. 
Ukończył studia z zakresu organizacji i zarządzania na Uniwersytecie Gdańskim, a także studia podyplomowe na Politechnice Gdańskiej i w Wyższej Szkole Bankowej w Gdańsku.
Od 1990 do 1994 był radnym i członkiem zarządu gminy Kolbudy. Następnie pracował głównie w przedsiębiorstwach leasingowych, prowadził też własną działalność gospodarczą. 
Zaangażował się w działalność polityczną w ramach Kongresu Liberalno-Demokratycznego, z którego listy kandydował bez powodzenia do Sejmu RP w wyborach parlamentarnych w 1993. W 2005 wstąpił do Prawa i Sprawiedliwości. W 2014 uzyskał mandat radnego powiatu gdańskiego, objął funkcję przewodniczącego klubu radnych PiS. 8 grudnia 2015 został powołany na stanowisko wojewody pomorskiego. W wyborach parlamentarnych w 2019 bezskutecznie kandydował do Senatu RP.
Życie prywatne.
Zamieszkał w miejscowości Lublewo Gdańskie w gminie Kolbudy. Jest żonaty, ma córkę.

</doc>
<doc id="3594283" url="https://pl.wikipedia.org/wiki?curid=3594283" title="Festiwal Filmów Niezależnych w Przemyślu &quot;CK OFF&quot;">
Festiwal Filmów Niezależnych w Przemyślu &quot;CK OFF&quot;



</doc>
<doc id="3594285" url="https://pl.wikipedia.org/wiki?curid=3594285" title="Studencki Zespół Pieśni i Tańca &quot;Katowice&quot; Uniwersytetu Śląskiego">
Studencki Zespół Pieśni i Tańca &quot;Katowice&quot; Uniwersytetu Śląskiego



</doc>
<doc id="3594286" url="https://pl.wikipedia.org/wiki?curid=3594286" title="Ewa Leniart">
Ewa Leniart

Ewa Maria Leniart (ur. 27 sierpnia 1976 w Dylągówce) – polska prawnik i polityk, doktor nauk prawnych. Dyrektor oddziału Instytutu Pamięci Narodowej w Rzeszowie, wojewoda podkarpacki (2015–2019, od 2020), posłanka na Sejm IX kadencji (2019–2020).
Życiorys.
Ukończyła II Liceum Ogólnokształcące w Rzeszowie. W latach 1995–2000 studiowała na Wydziale Prawa Filii Uniwersytetu Marii Curie-Skłodowskiej w Rzeszowie, uzyskując w tej dziedzinie tytuł zawodowy magistra. W czasie studiów zajmowała się społecznie udzielaniem porad prawnych w ramach biura studenckiego. W 2014 uzyskała stopień doktora nauk prawnych na Uniwersytecie Śląskim w Katowicach na podstawie rozprawy zatytułowanej "Usiłowanie usunięcia organów władzy państwowej i usiłowanie zmiany ustroju państwa w orzecznictwie Wojskowego Sądu Rejonowego w Rzeszowie w latach 1946–1955".
W 2000 rozpoczęła pracę w nowo utworzonym rzeszowskim oddziale Instytutu Pamięci Narodowej – Komisji Ścigania Zbrodni przeciwko Narodowi Polskiemu na stanowisku inspektora ds. administracyjnych. Od 2002 do 2005 była kierownikiem referatu w rzeszowskim oddziale IPN, później do 2007 pracowała urzędzie wojewódzkim jako koordynator i dyrektor gabinetu wojewody Ewy Draus. W 2006 została także pracownikiem naukowo-dydaktycznym w Zakładzie Historii Państwa i Prawa Uniwersytetu Rzeszowskiego. W 2007 objęła stanowisko dyrektora oddziału IPN w Rzeszowie. Była członkiem społecznego Komitetu Budowy Pomnika ks. Jerzego Popiełuszki i członkiem założycielem Komitetu Budowy Pomnika płk. Łukasza Cieplińskiego w Rzeszowie. Zainspirowała utworzenie Klubu Historycznego im. Łukasza Cieplińskiego, skupiającego osoby z regionu pasjonujące się historią. Wsparła budowę Muzeum Polaków Ratujących Żydów podczas II wojny światowej im. Rodziny Ulmów w Markowej.
W 2014 bez powodzenia kandydowała z listy Prawa i Sprawiedliwości do Sejmiku Województwa Podkarpackiego, mandat radnej uzyskała jednak w listopadzie 2015. 8 grudnia 2015 została powołana na stanowisko wojewody podkarpackiego, odchodząc w związku z tym z sejmiku. W wyborach do Parlamentu Europejskiego w 2019 bezskutecznie ubiegała się o mandat deputowanej do Parlamentu Europejskiego z okręgu obejmującego województwo podkarpackie.
W wyborach parlamentarnych w tym samym roku została natomiast wybrana do Sejmu IX kadencji. Kandydowała w okręgu rzeszowskim, otrzymując 36 305 głosów. W związku z tym wyborem 11 listopada 2019 zakończyła urzędowanie na funkcji wojewody. 10 stycznia 2020 premier Mateusz Morawiecki ponownie powierzył jej stanowisko wojewody podkarpackiego (od 13 stycznia 2020). W konsekwencji wygasł jej mandat poselski.
W marcu 2021 ogłosiła start w przedterminowych wyborach na prezydenta Rzeszowa. Poparcia udzieliły jej Prawo i Sprawiedliwość oraz Region Rzeszowski NSZZ „Solidarność”, powołano także wspierający ją honorowy komitet kobiet. W głosowaniu z 13 czerwca 2021 otrzymała 23,62%, zajmując drugie miejsce (wybory zakończyły się w pierwszej turze wygraną Konrada Fijołka).
Życie prywatne.
Córka Ignacego i Weroniki. Wdowa po historyku Zbigniewie Nawrockim (1959–2017). Ma jedno dziecko.

</doc>
<doc id="3594288" url="https://pl.wikipedia.org/wiki?curid=3594288" title="Hanna Sobolewska-Kulina">
Hanna Sobolewska-Kulina

Hanna Sobolewska-Kulina ("Kula", ur. 2 listopada 1954 w Warszawie, zm. 13 listopada 1987 w Poznaniu) – polska aktorka teatralna.
Związana przede wszystkim z Teatrem Nowym w Poznaniu, gdzie występowała w "Antygonie" (jako Ismena), "Domu otwartym" (jako Kamila), "Matce" (jako Zofia Plejtus), "Trzech siostrach" (jako Natasza), "Zorzy" (jako Ona), "Wielkoludach" (jako Żona). W Teatrze Telewizji występowała w "Słoniu". Uhonorowana Medalem Młodej Sztuki.

</doc>
<doc id="3594291" url="https://pl.wikipedia.org/wiki?curid=3594291" title="Schlesische Kleinbahn">
Schlesische Kleinbahn



</doc>
<doc id="3594302" url="https://pl.wikipedia.org/wiki?curid=3594302" title="Mistrzostwa Świata w Saneczkarstwie 2016">
Mistrzostwa Świata w Saneczkarstwie 2016

46. Mistrzostwa świata w saneczkarstwie 2016 odbyły się w dniach 29-31 stycznia w niemieckim Königssee. Rozegranych zostało siedem konkurencji: sprint jedynek kobiet, jedynki kobiet, sprint jedynek mężczyzn, jedynki mężczyzn, sprint dwójek mężczyzn, dwójki mężczyzn oraz zawody drużynowe.

</doc>
<doc id="3594307" url="https://pl.wikipedia.org/wiki?curid=3594307" title="Hallertau">
Hallertau

Hallertau (także Holledau, Hollerdau) – obszar w środkowej Bawarii o powierzchni 2400 km²; największy na świecie zwarty obszar uprawy chmielu. Lokalna produkcja stanowiła w 2016 roku 86% niemieckiej i 34% światowej.
Geografia.
Hallertau nie jest regionem historycznym ani nie ma wyraźnie sprecyzowanych granic. Od południa obszar upraw nie przekracza rzek Glonn, Amper i Izara, zaś od północy Dunaj i Altmühl. Kształt regionu jest podłużny, ograniczony miastami Ingolstadt, Kelheim, Landshut, Moosburg, Freising i Schrobenhausen, rozciągając się na 65 km ze wschodu na zachód i do 50 km z północy na południe. Hallertau zlokalizowany jest na terenie pięciu powiatów w obrębie dwóch rejencji: Górna Bawaria i Dolna Bawaria.
Jest to obszar wybitnie rolniczy, słynący przede wszystkim z upraw chmielu i szparagów. Większe miasta znajdują się jedynie na obrzeżu, poza właściwym Hallertau. Większość upraw znajduje się w powiatach Pfaffenhofen (37%) i Kelheim (37%), reszta upraw znajduje się w powiatach Fryzynga (13%), Landshut (8%), Eichstätt (4%) i Neuburg-Schrobenhausen (0,3%). Pochodzenie nazwy regionu nie jest dokładnie znane, jednak prawdopodobnie wiąże się z rozległą, podmokłą puszczą jaka porastała go w średniowieczu, rozdzielając Bawarię Górną od Dolnej. Do dziś przebiega tędy granica między dwoma tak nazwanymi bawarskimi okręgami. 
Uprawa chmielu.
Hallertau jest najstarszym znanym regionem uprawy chmielu na świecie. Pierwsza wzmianka pochodzi z roku 736 i być może wiąże się z przybyciem Słowian na północ Bawarii, od których plemiona germańskie mogły nauczyć się wykorzystywać zioło. Dzięki pracom św. Hildegardy z Bingen w XII wieku, użycie chmielu rozpowszechniło się w piwowarstwie. Do XIX wieku Hallertau, mimo długiej tradycji, nie był najważniejszym obszarem upraw chmielu, jednak uwłaszczenie chłopów bawarskich w 1848 roku zbiegło się z dobrą koniunkturą i rewolucją przemysłową, co zachęciło wielu lokalnych rolników do rozpoczęcia upraw. Od 1912 roku Hallertau stał się największym obszarem chmielarskim w Niemczech, wyprzedzając regiony wokół frankońskiego miasteczka Spalt, szwabskiego miasteczka Tettnang oraz północnoniemieckie uprawy nad Łabą i Soławą.
Aby zapewnić jakość produkcji wprowadzono system okręgów certyfikacji, których jest obecnie 15. Najstarszy, w Wolznach, powołano w 1834 roku. Następnie powstały kolejne w … W 1992 roku przyłączono okręg Altmannstein w powiecie Eichstätt, a w 2004 roku Hersbruck, który jednak jest położony we Frankonii poza geograficznym obszarem Hallertau.
Łączny obszar upraw wyniósł 15 229 ha w 2011 roku. Głównymi odmianami są Hallertauer Magnum (3 164 ha i 5 991 t w 2011 r.), Taurus (850 ha i 2 012 t), Perle (3 129 ha i 6 493 t), Hersbrucker (773 ha i 1 470 t) oraz Herkules (2 422 ha i 7 544 t). 
Turystyka.
W regionie znajduje się wiele atrakcji, w tym niektóre o znaczeniu ponadregionalnym. Z Scheyern wywodzi się ród Wittelsbachów, jaki rządził Bawarią od 1180 do 1918 roku. Dziś w miejscu pierwotnego zamku stoi okazały klasztor. W Wolnzach znajduje się Niemieckie Muzeum Chmielu, a wystawy poświęcone uprawom znajdują się jeszcze w kilku innych miejscowościach. W Manching znajduje zię muzeum Rzymian i Celtów, zaś o długiej historii chrześcijaństwa świadczą liczne zabytkowe kościoły, spośród których wyróżniają się świątynie w Scheyern, Abensbergu, Allersdorfie k. Abensbergu, Weltenburgu, Rohr, Mainburgu czy Ilmmünster. 
Turystów przyciągają też lokalne wydarzenia, takie jak Gillamoos na początku września – największy festyn w Hallertau i jeden z najstarszych w Bawarii. Ponadto punkty gastronomiczne mają tradycyjne okresy potraw regionalnych: kiełków szparagowych od połowy marca do końca kwietnia, szparagów w maju i czerwcu, chmielu w sierpniu i pierwszej połowie września i dziczyzny od połowy października do połowy listopada.

</doc>
<doc id="3594315" url="https://pl.wikipedia.org/wiki?curid=3594315" title="Mistrzostwa Świata U-21 w Piłce Ręcznej Mężczyzn 1985">
Mistrzostwa Świata U-21 w Piłce Ręcznej Mężczyzn 1985

Mistrzostwa Świata U-21 w Piłce Ręcznej Mężczyzn 1985 – piąte mistrzostwa świata U-21 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dwudziestu jeden. Odbył się w dniach 7–15 grudnia 1985 roku we Włoszech. Tytuł zdobyty w 1983 roku obroniła reprezentacja Związku Radzieckiego.
Faza pucharowa.
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="3594317" url="https://pl.wikipedia.org/wiki?curid=3594317" title="Mistrzostwa Europy Juniorów w Saneczkarstwie 2016">
Mistrzostwa Europy Juniorów w Saneczkarstwie 2016

37. Mistrzostwa Europy juniorów w saneczkarstwie 2016 odbyły się w piątek i sobotę, 15 – 16 stycznia w niemieckim Altenbergu. Zawodnicy rywalizowali w czterech konkurencjach: jedynkach kobiet, jedynkach mężczyzn, dwójkach mężczyzn i w drużynie.

</doc>
<doc id="3594336" url="https://pl.wikipedia.org/wiki?curid=3594336" title="A Winter's Tale">
A Winter's Tale



</doc>
<doc id="3594343" url="https://pl.wikipedia.org/wiki?curid=3594343" title="Przemysław Czarnek">
Przemysław Czarnek

Przemysław Czarnek (ur. 11 czerwca 1977 w Kole) – polski prawnik i polityk, nauczyciel akademicki. Doktor habilitowany nauk prawnych, profesor uczelni Katolickiego Uniwersytetu Lubelskiego. Wojewoda lubelski (2015–2019), poseł na Sejm IX kadencji (od 2019), minister edukacji i nauki w drugim rządzie Mateusza Morawieckiego (od 2020).
Życiorys.
Wykształcenie, działalność naukowa i społeczna.
Dzieciństwo spędził w Goszczanowie. Jego matka była pielęgniarką, a ojciec kierowcą zawodowym. W wieku 15 lat, po śmierci rodziców, trafił pod opiekę wuja, księdza profesora Jerzego Pałuckiego, wykładowcy KUL. Zamieszkał w Lublinie, gdzie ukończył II Liceum Ogólnokształcące im. Hetmana Jana Zamoyskiego, a w 2001 studia prawnicze na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II. Podjął następnie studia doktoranckie na tym samym wydziale.
W 2006 uzyskał stopień doktora nauk prawnych na podstawie pracy pt. "Zasady państwa prawnego i sprawiedliwości społecznej w praktyce ustrojowej III Rzeczypospolitej Polskiej". Habilitował się również na Wydziale Prawa, Prawa Kanonicznego i Administracji KUL w 2015 w oparciu o dorobek naukowy i rozprawę zatytułowaną "Wolność gospodarcza. Pierwszy filar społecznej gospodarki rynkowej".
Specjalizuje się w zagadnieniach z zakresu prawa konstytucyjnego. Jednym z recenzentów osiągnięć i aktywności naukowej Czarnka, gdy ubiegał się o habilitację, był Dariusz Dudek, który był promotorem zarówno jego pracy magisterskiej, jak i doktorskiej. W 2012 ukazała się książka pt. „Rodzina jako podmiot prawa” pod redakcją jego i Marka Dobrowolskiego. W dorobku Czarnka do końca 2020 była jedna monografia (jego rozprawa habilitacyjna), kilkanaście artykułów zamieszczonych w recenzowanych czasopismach oraz recenzowanych rozdziałów w książkach, jak i kilka publikacji nierecenzowanych.
W 2003 został zatrudniony w Katedrze Prawa Konstytucyjnego KUL. Pracował także na Akademii Leona Koźmińskiego oraz w Wyższej Szkole Handlowej w Radomiu. W 2020 objął stanowisko profesora uczelni na Katolickim Uniwersytecie Lubelskim, co było komentowane ze względu na jego brak realnej aktywności naukowej, jako że od 2014 roku nie opublikował on żadnego artykułu poddanego recenzji naukowej w czasopiśmie punktowanym przez Ministerstwo Nauki i Szkolnictwa Wyższego, z wyjątkiem „Przeglądu Sejmowego”. Krytykowana była także oficjalna strona Ministerstwa Edukacji i Nauki, gdzie dane na temat dorobku naukowego w biogramie Przemysława Czarnka były wyższe niż rzeczywiście.
Jest członkiem Towarzystwa Gimnastycznego „Sokół” w Lublinie. Pełni w nim funkcję przewodniczącego komisji rewizyjnej.
Działalność polityczna.
W wyborach samorządowych w 2002 kandydował bez powodzenia do lubelskiej rady miejskiej.
8 grudnia 2015 został powołany na stanowisko wojewody lubelskiego. W 2016 był jednym z organizatorów marszu blokującego manifestację Komitetu Obrony Demokracji.
W wyborach parlamentarnych w 2019 Przemysław Czarnek wystartował do Sejmu w okręgu nr 6 (Lublin) z drugiego miejsca na liście Prawa i Sprawiedliwości. Otrzymał 87 343 głosy i uzyskał wówczas mandat posła IX kadencji. W związku z wyborem złożył rezygnację z funkcji wojewody lubelskiego, zakończył urzędowanie na tym stanowisku 11 listopada 2019.
28 czerwca 2022 został w strukturze PiS "opiekunem" województwa opolskiego, mając za zadanie pełnienie nadzoru nad jego rozwojem.
Minister edukacji i nauki.
19 października 2020 został powołany przez prezydenta RP na urząd ministra edukacji i ministra nauki w drugim rządzie Mateusza Morawieckiego. Początkowo Czarnek miał zostać powołany 5 października, wraz z resztą składu rządu, jednak z powodu pozytywnego wyniku testu na SARS-CoV-2 uroczystość jego zaprzysiężenia opóźniła się o prawie dwa tygodnie.
Przemysław Czarnek zapowiedział, że jako minister ograniczy podstawę programową, rozbuduje zarazem podstawę programową zwłaszcza o treści dotyczące Jana Pawła II i żołnierzy wyklętych, będzie zwalczał poglądy lewicowe i liberalne w edukacji, uzależni nabór w szkołach średnich bądź wyższych prócz osiągnięć szkolnych także od działalności w organizacjach katolickich bądź państwowych, wprowadzi nowe podręczniki oraz przywróci obligatoryjny wybór między lekcjami religii a etyki (usuwając tym samym trzeci wariant umożliwiający uczniom nieuczęszczanie na żaden z tych przedmiotów).
Debata wokół nominacji na stanowisko ministra.
Jego nominacja na stanowisko ministra doprowadziła do protestów części młodzieży szkolnej, środowiska nauczycielskiego i naukowego oraz polityków partii opozycyjnych. Demonstracje oraz pikiety sprzeciwiające się jego desygnacji miały miejsce w pierwszych tygodniach października 2020 m.in. w Krakowie, Lublinie, Łodzi, Olsztynie, Warszawie oraz Wrocławiu. 5 października Forum Młodych Nowoczesnych zainicjowało ogólnopolską akcję „Czarny Tydzień”, w ramach której uczniowie, w geście protestu przeciwko nominacji Czarnka, przychodzili do szkół ubrani na czarno.
Krytycznie wobec wyznaczenia Przemysława Czarnka na ministra edukacji i nauki odnieśli się: była minister edukacji narodowej Krystyna Szumilas, była minister nauki i szkolnictwa wyższego Lena Kolarska-Bobińska, wicemarszałkowie Sejmu Włodzimierz Czarzasty i Piotr Zgorzelski, marszałek Senatu Tomasz Grodzki, wicemarszałek Senatu Gabriela Morawska-Stanecka, przedstawiciele partii opozycyjnych – przede wszystkim posłowie Lewicy i KO oraz Młodzi Demokraci. Swoje zaniepokojenie kandydaturą Przemysława Czarnka wyraziło w specjalnym oświadczeniu ponad 100 osób związanych z nauką i kulturą – w tym pracownicy naukowi Uniwersytetu Warszawskiego, Uniwersytetu Jagiellońskiego i Katolickiego Uniwersytetu Lubelskiego Jana Pawła II, członkowie Polskiej Akademii Nauk, działacze organizacji pozarządowych, artyści, publicyści oraz intelektualiści – a także Związek Nauczycielstwa Polskiego.
W odpowiedzi na kontrowersje wokół nominacji Przemysława Czarnka 56 naukowców – m.in. z KUL, UMCS, UMK, Politechniki Lubelskiej, Uniwersytetu Medycznego w Lublinie oraz Instytutu Historii PAN – wyraziło sprzeciw wobec krytyki Przemysława Czarnka oraz, podobnie jak Akademickie Kluby Obywatelskie im. Prezydenta Lecha Kaczyńskiego oraz Stowarzyszenie Absolwentów i Przyjaciół Wydziału Prawa KUL, poparcie dla jego kandydatury.
Petycje w sprawie odwołania.
Po powołaniu Czarnka na urząd ministra edukacji i nauki przedstawiciele środowiska naukowego i akademickiego kilkukrotnie wystosowywali apele o odwołanie ministra. Ponadto rozpoczęta została zbiórka podpisów pod petycją „Stop deMENtażowi edukacji”, której autorzy również domagali się odwołania Czarnka ze stanowiska szefa MEiN. Zebrano ponad 88 tys. podpisów, a petycja złożona została do Kancelarii Prezesa Rady Ministrów. W grudniu 2020 premier Mateusz Morawiecki poinformował, iż nie zamierza wystąpić do prezydenta z wnioskiem o odwołanie ministra.
Jako minister krytykowany za reformy przez Radę Główną Nauki i Szkolnictwa Wyższego. Wśród argumentów przeciw pojawia się zarzut zbyt duże skupienie się Ministra na kształtowaniu światopoglądów.
Połączenie ministerstw.
1 stycznia 2021 został ministrem edukacji i nauki w wyniku połączenia oddzielnych do tej pory ministerstw: Ministerstwa Edukacji Narodowej oraz Ministerstwa Nauki i Szkolnictwa.
Korekty w wykazie punktowanych czasopism naukowych.
W lutym 2021 stał się przedmiotem krytyki, kiedy to kierowane przez niego Ministerstwo Nauki i Edukacji skorygowało wykaz punktowanych czasopism naukowych. Znalazły się tam m.in. lokalne tytuły publicystyczne, nierecenzowane, w tym teologiczne, którym przyznano taką samą liczbę punktów co renomowanym zagranicznym czasopismom. Poprzez zmiany w wykazie, Czarnek podwyższył punktację naukową czasopism w których publikował, w sumie o 200 punktów. Zmiany w wykazie zostały skrytykowane przez Komitet Nauk Prawnych PAN, który określił je jako arbitralne i niezgodne z prawem oraz Senat Uniwersytetu Jagiellońskiego. Zdumienie i zaniepokojenie zmianami w wykazie wyraziła również Komisja Ewaluacji Nauki. 19 lutego 2021 minister, bez konsultacji z Komisją Ewaluacji Nauki, dopisał do listy kolejne 5 czasopism a podwyższył punktację 96 czasopismom.
Lex Czarnek.
Zaproponowane przez ministra w 2021 zmiany w ustawie Prawo oświatowe, zakładające wzmocnienie roli kuratora oświaty (m.in. uzależniające od jego pozytywnej opinii możliwość prowadzenia zajęć dodatkowych w szkole przez stowarzyszenia i organizacje społeczne – dotychczas decyzyjność w tym aspekcie posiadała społeczność szkolna; nadające mu możliwość odwołania dyrektora placówki bez wypowiedzenia jeśli ten „uchyla się lub nie realizuje zaleceń wydanych przez kuratora” oraz wzmacniające jego nadzór nad placówkami niepublicznymi), zyskały określenie "lex Czarnek" i wzbudziły rozległe protesty organizacji oraz środowisk oświatowych, samorządowych, społecznych, rodzicielskich i uczniowskich (przeciwko projektowi opowiedzieli się m.in. Związek Nauczycielstwa Polskiego, Ogólnopolskie Stowarzyszenie Kadry Kierowniczej Oświaty, Unia Metropolii Polskich oraz Związek Miast Polskich), które połączyły się w ruchu „Wolna Szkoła”. Swój sprzeciw wobec zmian zaproponowanych przez ministra wyraziło także 15 z 18 nauczycieli nagrodzonych do 2021 tytułem Nauczyciela Roku, Rzecznik Praw Obywatelskich, Rada Główna Nauki i Szkolnictwa Wyższego i Konferencja Międzynarodowych Organizacji Pozarządowych Rady Europy. Minister uzasadnia wprowadzanie ustawy między innymi setkami skarg rodziców na organizacje pozarządowe. Wspominany między innymi przez portal Bankier.pl raport z kontroli w kuratoriach wykazuje, że przez 6 lat było w całej Polsce tylko 27 skarg rodziców na organizacje pozarządowe.
W sondażu przeprowadzonym dla „Rzeczpospolitej” w styczniu 2022, w trakcie prac parlamentarnych nad projektem, 57,4 proc. respondentów uznało, że po reformach wprowadzonych przez ministra Czarnka dojdzie do upolitycznienia szkoły, 15 proc. badanych nie podzieliło tej opinii. W marcu 2022 prezydent Andrzej Duda zawetował ustawę, jako przyczynę swojej decyzji podając konieczność zakończenia politycznych sporów w obliczu rosyjskiej inwazji na Ukrainę.
W październiku 2022 do Sejmu wpłynął poselski projekt nowelizacji Prawa oświatowego, bliźniaczy w swoich założeniach z zawetowaną w marcu ustawą, który określony został jako "lex Czarnek 2.0" oraz ponownie wzbudził sprzeciw środowisk oświatowych. W grudniu 2022 prezydent powtórnie odmówił podpisania ustawy, stwierdzając, że liczne głosy krytyczne dowodzą braku społecznej akceptacji dla projektu.
Odbiór społeczny.
Według sondażu przeprowadzonego w październiku 2021 pracę Ministra źle oceniało 57% Polaków, w tym 44% zdecydowanie źle przy 30% sumie ocen dobrych – badanie przeprowadzone przez Ipsos dla Oko.Press. Jako minister nie posiada również poparcia dla swoich propozycji reform w nauczycielskich organizacjach związkowych: Związku Nauczycielstwa Polskiego, Forum Związków Zawodowych i oświatowej „Solidarności”. 
W styczniu 2022 otrzymał tytuł "Dzbana Roku 2021" w internetowym konkursie zorganizowanym przez tygodnik NIE i blog "Make Life Harder" (w finałowym głosowaniu internautów otrzymał 236 600 głosów). Również w styczniu 2022 zdobył trzecie miejsce w konkursie na Biologiczną Bzdurę Roku 2021, za wypowiedź, że rodzice to związek kobiety i mężczyzny i jest to sprawa „znana ludziom od miliardów lat”.
W styczniu 2022 grupa Big Cyc nagrała piosenkę krytykującą reformę edukacji przeprowadzaną za kadencji Przemysława Czarnka. Minister edukacji, w pewnym momencie teledysku do piosenki, został przedstawiony jako Adolf Hitler w koloratce, co miało uwypuklić zarzuty dot. fanatyzmu religijnego, który zdaniem wielu komentatorów politycznych ma reprezentować minister Czarnek.
W badaniach sondażowych Ipsos dla Oko.Press z września 2022 63 % badanych ocenia go negatywnie, z czego aż 50 proc. wybrało odpowiedź „zdecydowanie źle”; Najmniejsze poparcie było w grupie 18-29 lat - 79 % negatywnych ocen. W tym samym czasie badanie CBOS wykazywało, że 21% badanych ufa ministrowi a 51% nie ufa. 
W lutym 2023 w sondażu United Surveys dla RMF FM i Dziennika Gazety Prawnej 62,3% badanych zdecydowanie krytycznie ocenia dotacje od ministra edukacji Przemysława Czarnka na zakup lub remont budynków dla fundacji i stowarzyszeń powiązanych z obozem rządowym. Zdecydowanie pozytywną opinię w tej sprawie wyraziło 8% uczestników badania. Według innego sondażu, przeprowadzonego przez IBRiS dla Rzeczpospolitej wynika, że program "willa plus" powinien być powodem dymisji ministra edukacji. 46,1 % ankietowanych "zdecydowanie zgadza się" ze stwierdzeniem, że w wyniku afery Przemysław Czarnek powinien pożegnać się ze stanowiskiem. Kolejne 9,1 % respondentów "raczej” się zgadza z takim stwierdzeniem. Przeciwnego zdania jest 28,7 % ankietowanych. Przeciwko odwołaniu opowiada się 20,7 % badanych.
Kontrowersje.
Udział w aferze Willa+.
Na początku lutego 2023 roku jako Minister Nauki i Szkolnictwa stał się głównym sprawcą afery znanej jako "Willa+" za sprawą jego decyzji o przyznaniu dotacji w sumie łącznej 40 mln PLN dla organizacji pozarządowych. 
Podstawą afery jest ogłoszone w lipcu 2022 rozporządzenie ministra o konkursach i ogłoszenie 23 sierpnia samych konkursu „Rozwój potencjału infrastrukturalnego podmiotów wspierających system oświaty i wychowania”, w ramach którego dotowanych jest 45 organizacji z których 12 wystąpiło o nabycie nieruchomości. Polsat oraz TVN24 wskazują, że dotowane organizacje są powiązane z politykami partii Prawo i Sprawiedlowość lub prawicowymi i katolickimi fundacjami natomiast Koalicja Obywatelska (KO) wskazuje, że powyższy proceder umożliwiła poprawka do nowelizacji ustawy oświatowej z maja 2022 roku, która w zamierzeniu pozwala opłacić etaty psychologa i pedagoga dla dzieci i młodzieży po epidemii Covid-19. Marszałek Senatu Tomasz Grodzki pytany przez dziennikarzy w Sejmie o tę sprawę ocenił, że ""to niebywały skandal oferować fundacjom, które mogą się mieścić w dwóch, trzech pokojach, drogie, wielomilionowej wartości wille"." Jak zauważył za parę lat te fundacje będą mogły sprzedać je z zyskiem. KO twierdzi, że Minister przyznał miliony złotych organizacjom nieuprawnionym lub niespełniającym kryteriów konkursu, dlatego politycy zawiadomili prokuraturę i Najwyższą Izbę Kontroli w sprawie przydzielonych dotacji. 
Na liście znalazły się między innymi: Fundacja Polska Wielki Projekt, Fundacja Wolność i Demokracja, Fundacja Na Rzecz Wspólnych Spraw Megafon, Fundacja Dumni, Fundacja Edukacji i Mediów, Fundacja pod Damaszkiem, Fundacja Ostre Łąki, Stowarzyszenie Otoczenia Przedsiębiorców Probiznes, Lokalna Organizacja Turystyczna "Inte-Gra", Fundacja Dabar - Dialog Kultur i Religii Pogranicza Polski, Ukrainy i Słowacji, New Europe Foundation, Fundacja Polski Instytut Rozwoju Społecznego i Gospodarczego. Wystąpiły one o dotację na zakup nieruchomości m.in. na warszawskim Żoliborzu, Mokotowie i Ursynowie, w Toruniu, Lublinie, Katowicach i Jadwisinie. Kwoty dotacji wynoszą od 5 mln zł do blisko 600 tys. zł. 
Mateusz Morawiecki zapytany o komentarz odpowiedział: ""Proszę przyjrzeć się wyraźnie kryteriom, przecież one były zawsze wszędzie dostępne, każdy mógł aplikować. Być może są organizacje, które wcześniej, w czasach Donalda Tuska i Platformy Obywatelskiej, miały bardzo duży dostęp do środków i teraz są niezadowolone" ". 
Do tej sprawy odniósł się również minister Przemysław Czarnek, zaznaczając, że "jednostki szkodliwe i lewackie żadnych pieniędzy z MEiN nie otrzymają". 
Sondaż z początku lutego 2023 przeprowadzony przez "Kantar" dla "Faktów (TVN, TVN24)" wykazywał, że 68% ankietowanych opowiadało się, że w wyniku ujawnionych okoliczności Minister powinien podać się do dymisji a 20% było przeciwnego zdania. 
Udział w manifestacji ONR.
W 2018 Przemysław Czarnek jako wojewoda lubelski wystąpił na manifestacji zorganizowanej przez Obóz Narodowo-Radykalny, organizacji określanej jako skrajnie nacjonalistyczna albo faszystowska.
Wypowiedzi na temat osób LGBT.
Różni politycy, publicystki i działacze społeczni określali wypowiedzi oraz prezentowane publicznie poglądy Przemysława Czarnka jako homofobiczne.
We wrześniu 2018 Przemysław Czarnek skomentował I Marsz Równości w Lublinie, stwierdzając m.in., że takie inicjatywy służą promocji „zboczeń, dewiacji, wynaturzeń”. W związku z tą wypowiedzią organizator marszu Bartosz Staszewski skierował wobec niego prywatny akt oskarżenia. Ostatecznie sprawa zakończyła się umorzeniem w wyniku ugody zawartej między stronami. W 2019 Czarnek stwierdził, że inicjatywy takie jak Marsz Równości powinny być zakazane, a w 2021 określił uczestników warszawskiej Parady Równości mianem osobników, „którzy nie zachowują się w sposób zgodny ze standardami i normalnie”.
W maju 2019, podczas obchodów Międzynarodowego Dnia Rodziny, Przemysław Czarnek uhonorował medalem i dyplomem samorządowców za „podjęte działania w celu ochrony instytucji rodziny przed zagrożeniami ze strony destrukcyjnych ideologii”, poprzez przyjęcie uchwał deklarujących, że jest to teren wolny od tzw. „ideologii LGBT”. Wśród odznaczonych samorządów znalazły się Sejmik Województwa Lubelskiego, powiat świdnicki, powiat rycki, miasta Świdnik, Ostrów Lubelski, Urzędów, gminy Mełgiew, Zakrzówek, Wilkołaz, a także radni PiS oraz PSL. Ówczesny radny sejmiku lubelskiego z Koalicji Obywatelskiej Jacek Bury złożył zawiadomienie o popełnieniu przestępstwa twierdząc, że Czarnek przyznając resortowe nagrody namawiał radnych do przyjmowania uchwał anty-LGBT, co nosiło znamiona korupcji. Śledczy Prokuratury Rejonowej Lublin-Południe umorzyli śledztwo w tej sprawie, twierdząc, że czyn nie wyczerpuje znamion przestępstwa.
13 czerwca 2020, podczas kampanii w trakcie wyborów prezydenckich, kiedy to był członkiem sztabu wyborczego Andrzeja Dudy, Przemysław Czarnek wziął udział w emitowanym na antenie TVP Info programie "Studio Polska", w trakcie którego wywiązała się dyskusja na temat praw osób LGBT. Podczas audycji poseł, pokazując zdjęcie roznegliżowanego mężczyzny stojącego przed gejowskim barem, stwierdził, że należy skończyć „słuchać tych idiotyzmów o jakichś prawach człowieka czy jakiejś równości”, oraz że ludzie o nieheteroseksualnej orientacji nie są równi innym, według niego normalnym, ludziom. W związku z tą wypowiedzią do KRRiT wpłynęły cztery indywidualne skargi dotyczące braku reakcji prowadzących program na te słowa, w tym jedna od Rzecznika Praw Obywatelskich Adama Bodnara, który stwierdził, iż wypowiedź posła ma znamiona mowy nienawiści i narusza godność oraz prawa ludzi o innej niż heteroseksualna orientacji. Dodatkowo Ośrodek Monitorowania Zachowań Rasistowskich i Ksenofobicznych zapowiedział postawienie posła przed sądem, oskarżając go o zniesławienie, a poseł Koalicji Obywatelskiej Michał Krawczyk złożył zawiadomienie do władz KUL o popełnieniu przewinienia dyscyplinarnego przez Czarnka. Rzecznik prasowy uczelni wydał w tej sprawie oświadczenie, w którym podkreślono, iż wypowiedź posła nie była związana z jego działalnością akademicką i nie może być utożsamiana ze stanowiskiem uczelni, ani jej władz. Sam Przemysław Czarnek we własnym oświadczeniu stwierdził, iż jego wypowiedź była oderwana od kontekstu i manipulowana oraz wykorzystywana wbrew jego intencjom i poglądom, oraz że nie ma żadnego związku z jego pracą w Katolickim Uniwersytecie Lubelskim oraz jego pracownikami.
3 sierpnia 2020 Przemysław Czarnek na antenie Radia Maryja przyrównał ruchy LGBT do narodowego socjalizmu, nazwał akcje tych ruchów, jak zawieszenie w lipcu 2020 tęczowej flagi na pomniku Chrystusa przed bazyliką św. Krzyża w Warszawie, bluźnierstwem, a samą flagę określił jako neomarksistowską. W październiku 2020 Jakub Urbanik pozwał Przemysława Czarnka za jego wypowiedzi dotyczące osób LGBT udzielone na antenie TVP Info i w Radiu Maryja, uznając je za homofobiczne i naruszające dobra osobiste oraz żądając publicznych przeprosin. Wypowiedzi te były również powodem, dla którego w dniu 18 listopada 2020 Czarnek został ukarany naganą przez Komisję Etyki Poselskiej. 23 listopada KRRiT poinformowała, iż nie stwierdziła naruszenia ustawy o radiofonii i telewizji przez Telewizję Polską, na antenie której miała miejsce emisja kontrowersyjnego odcinka programu "Studio Polska" z udziałem Przemysława Czarnka.
Wypowiedzi na temat społecznej roli kobiet.
W październiku 2019 kontrowersje wzbudziła wypowiedź Przemysława Czarnka, jaka padła podczas jego wykładu „O wpływie neomarksizmu na nauczanie o rodzinie”, wygłoszonego w trakcie Kongresu Ruchu Europa Christi, który odbywał się na Katolickim Uniwersytecie Lubelskim. Poseł stwierdził wtedy, iż podstawową funkcją rodziny jest prokreacja, a rolą kobiety powinno być rodzenie dzieci.
Odznaczenia i nagrody.
Jako wojewoda lubelski w 2017 odznaczony został Srebrną Odznaką „Zasłużony dla Ochrony Przeciwpożarowej”. W 2019 znalazł się gronie 19 polskich polityków odznaczonych przez Prezydent Litwy Dalię Grybauskaitė za wkład w rozwijanie stosunków pomiędzy Litwą i Polską, poprawę współpracy politycznej, kulturalnej, gospodarczej i społecznej pomiędzy obu krajami – otrzymał Krzyż Oficerski Orderu „Za zasługi dla Litwy”. W 2019 roku został odznaczony Orderem św. Marii Magdaleny.
Otrzymał honorowe obywatelstwa gminy Lipinki (2021) i gminy Goszczanów (2021). Laureat nagrody „Człowieka Roku” Klubów „Gazety Polskiej” za rok 2021.
Życie prywatne.
Syn Henryka i Bożeny. Żonaty z Katarzyną, ma dwójkę dzieci – córkę Julię oraz syna Mateusza. Jest katolikiem.

</doc>
<doc id="3594345" url="https://pl.wikipedia.org/wiki?curid=3594345" title="Bezděkov pod Třemšínem">
Bezděkov pod Třemšínem

Bezděkov pod Třemšínem – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 143 mieszkańców.

</doc>
<doc id="3594347" url="https://pl.wikipedia.org/wiki?curid=3594347" title="Jan Wąsicki (fizyk)">
Jan Wąsicki (fizyk)

Jan Wojciech Wąsicki (ur. 1952) – polski fizyk, profesor nauk fizycznych, specjalizuje się w fizyce doświadczalnej, radiospektroskopii i w rozpraszaniu neutronów, nauczyciel akademicki Uniwersytetu im. Adama Mickiewicza w Poznaniu. 
Życiorys.
Studia z fizyki ukończył na poznańskim UAM, gdzie następnie został zatrudniony i zdobywał kolejne awanse akademickie. Habilitował się w 1992 na podstawie oceny dorobku naukowego i rozprawy o tytule "Dynamika molekularna kryształów rodziny polifenyli". Tytuł naukowy profesora nauk fizycznych został mu nadany w 2003 roku.
Na macierzystym Wydziale Fizyki UAM pracuje jako profesor zwyczajny i - od 1996 - kierownik w Zakładzie Radiospektroskopii. Prowadzi zajęcia z fizyki jądrowej i cząstek elementarnych. W pracy badawczej zajmuje się m.in. strukturą, dynamiką i przejściami fazowymi określanymi za pomocą spektroskopii magnetycznego rezonansu jądrowego oraz dynamiką molekularną.
Jest członkiem Polskiego Towarzystwa Fizycznego. Autor pracy "Temperaturowa zależność barier reorientacyjnych molekuł P-trójfenylu" (wyd. 1982), redaktor opracowania "Wysokociśnieniowe badania związków molekularnych" (Wydawnictwo Naukowe UAM 2001, ) oraz współautor podręcznika "Wprowadzenie do neutronowych metod badania fazy skondensowanej materii" (wraz z A. Belushkinem, wyd. 2013, ). Swoje prace publikował m.in. w "Molecular Physics", "The Journal of Physical Chemistry" oraz "Journal of Chemical Physics". Zasiada w radzie naukowej poznańskiego Centrum NanoBioMedycznego.

</doc>
<doc id="3594348" url="https://pl.wikipedia.org/wiki?curid=3594348" title="Bohostice">
Bohostice

Bohostice – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 197 mieszkańców.

</doc>
<doc id="3594351" url="https://pl.wikipedia.org/wiki?curid=3594351" title="Bohutín (kraj środkowoczeski)">
Bohutín (kraj środkowoczeski)

Bohutín – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 1729 mieszkańców.

</doc>
<doc id="3594353" url="https://pl.wikipedia.org/wiki?curid=3594353" title="Pyrrhulini">
Pyrrhulini

Pyrrhulini – plemię ptaków z rodziny łuszczakowatych (Fringillidae).
Występowanie.
Plemię obejmuje gatunki występujące Eurazji, Ameryce Północnej i Afryce.
Systematyka.
Do plemienia zalicza się następujące rodzaje:

</doc>
<doc id="3594355" url="https://pl.wikipedia.org/wiki?curid=3594355" title="Borotice (powiat Przybram)">
Borotice (powiat Przybram)

Borotice – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 363 mieszkańców.

</doc>
<doc id="3594357" url="https://pl.wikipedia.org/wiki?curid=3594357" title="Borotice">
Borotice



</doc>
<doc id="3594359" url="https://pl.wikipedia.org/wiki?curid=3594359" title="Midwest City">
Midwest City

Midwest City – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594361" url="https://pl.wikipedia.org/wiki?curid=3594361" title="Katarzyna Czochara">
Katarzyna Czochara

Katarzyna Beata Czochara z domu Rzeźnik (ur. 3 listopada 1969 w Białej) – polska polityk, nauczycielka i samorządowiec, posłanka na Sejm VIII i IX kadencji.
Życiorys.
Wychowała się w Olszynce. Jest absolwentką filologii germańskiej na Uniwersytecie Wrocławskim (2008). Podjęła pracę w zawodzie nauczycielki języka niemieckiego w Publicznym Gimnazjum nr 1 w Prudniku. Uzyskała kwalifikacje tłumacza w wyuczonym języku. Ponadto jako rolnik zajęła się hodowlą jelenia europejskiego w Moszczance.
Zaangażowała się w działalność polityczną w ramach Prawa i Sprawiedliwości, weszła w skład władz regionalnych tej partii, a do 2019 pozostawała ich przewodniczącą. W 2010 bezskutecznie ubiegała się o mandat radnej gminy Prudnik, w 2011 – o miejsce w Sejmie, zaś w 2014 i 2019 – o stanowisko eurodeputowanej. W 2014 również bezskutecznie ubiegała się o stanowisko burmistrza Prudnika. W tym samym roku została natomiast wybrana na radną sejmiku opolskiego.
W 2015 kandydowała do Sejmu w okręgu opolskim, otrzymując 3857 głosów, co stanowiło 5. wynik wśród kandydatów PiS, któremu przypadły 4 mandaty. Została jednak posłanką VIII kadencji jeszcze w tym samym roku w miejsce Sławomira Kłosowskiego. W Sejmie zasiadła m.in. w Komisji Zdrowia, Komisji Polityki Senioralnej, Komisji Edukacji, Nauki i Młodzieży oraz Komisji Spraw Zagranicznych. W wyborach w 2019 z powodzeniem ubiegała się o mandat poselski na kolejną kadencję, otrzymując 23 120 głosów.
We wrześniu 2020 została przez prezesa PiS Jarosława Kaczyńskiego zawieszona w prawach członka partii za złamanie dyscypliny klubowej, głosując przeciwko nowelizacji ustawy o ochronie zwierząt. W tym samym miesiącu prezes opolskich struktur PiS Violetta Porowska odwołała ją z funkcji pełnomocnika PiS w powiecie prudnickim. W listopadzie 2020 odzyskała prawa członka partii.

</doc>
<doc id="3594362" url="https://pl.wikipedia.org/wiki?curid=3594362" title="Bratkovice">
Bratkovice

Bratkovice – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 321 mieszkańców.

</doc>
<doc id="3594364" url="https://pl.wikipedia.org/wiki?curid=3594364" title="Buková u Příbramě">
Buková u Příbramě

Buková u Příbramě – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 339 mieszkańców.

</doc>
<doc id="3594367" url="https://pl.wikipedia.org/wiki?curid=3594367" title="Bukovany (powiat Przybram)">
Bukovany (powiat Przybram)

Bukovany – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 85 mieszkańców.

</doc>
<doc id="3594368" url="https://pl.wikipedia.org/wiki?curid=3594368" title="Cetyně">
Cetyně

Cetyně – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 152 mieszkańców.

</doc>
<doc id="3594370" url="https://pl.wikipedia.org/wiki?curid=3594370" title="Zespół dworski w Hadlach Szklarskich">
Zespół dworski w Hadlach Szklarskich

Zespół dworski w Hadlach Szklarskich – dwór znajdujący się w województwie podkarpackim, w powiecie przeworskim, w gminie Jawornik Polski, w Hadlach Szklarskich.
Obiekt w skład którego wchodzi: park, kuźnia, stajnia oraz oranżeria wpisany został do rejestru zabytków nieruchomych województwa podkarpackiego.
Historia.
Dwór murowany, wzniesiony w latach 20. XX w. z inicjatywy Piotra Łastowieckiego (1860–1929) herbu Laryssa, właściciela majątku od końca XIX wieku. Następnym właścicielem był jego syn, Antoni Łastowiecki (1892–1973).
Po II wojnie światowej zespół należał do Skarbu Państwa. Od 2007 roku jest własnością gminy Jawornik Polski.
Architektura.
Dwór od frontu parterowy, w środkowej części taras z tralkową balustradą. Po południowej stronie dobudówka z klatką schodową. Od strony ogrodowej półkolisty ryzalit zwieńczony balkonem. Naroża boniowane, dach czterospadowy. Autorem projektu jest Józef Gałęzowski (1877–1963). 

</doc>
<doc id="3594372" url="https://pl.wikipedia.org/wiki?curid=3594372" title="Čenkov">
Čenkov

Čenkov – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 383 mieszkańców.

</doc>
<doc id="3594375" url="https://pl.wikipedia.org/wiki?curid=3594375" title="Del City">
Del City

Del City – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594376" url="https://pl.wikipedia.org/wiki?curid=3594376" title="Čím">
Čím

Čím – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 354 mieszkańców.

</doc>
<doc id="3594381" url="https://pl.wikipedia.org/wiki?curid=3594381" title="Daleké Dušníky">
Daleké Dušníky

Daleké Dušníky – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 405 mieszkańców.

</doc>
<doc id="3594382" url="https://pl.wikipedia.org/wiki?curid=3594382" title="Ojkonimia">
Ojkonimia



</doc>
<doc id="3594386" url="https://pl.wikipedia.org/wiki?curid=3594386" title="Schattwald">
Schattwald

Schattwald – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 429 mieszkańców (1 stycznia 2015).

</doc>
<doc id="3594387" url="https://pl.wikipedia.org/wiki?curid=3594387" title="Dlouhá Lhota (powiat Przybram)">
Dlouhá Lhota (powiat Przybram)

Dlouhá Lhota – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 397 mieszkańców.

</doc>
<doc id="3594388" url="https://pl.wikipedia.org/wiki?curid=3594388" title="Dlouhá Lhota">
Dlouhá Lhota



</doc>
<doc id="3594389" url="https://pl.wikipedia.org/wiki?curid=3594389" title="Dolní Hbity">
Dolní Hbity

Dolní Hbity – wieś i gmina w Czechach, w powiecie Przybram, w kraju środkowoczeskim. 1 stycznia 2014 liczyła 873 mieszkańców.

</doc>
<doc id="3594390" url="https://pl.wikipedia.org/wiki?curid=3594390" title="Stanzach">
Stanzach

Stanzach – gmina w Austrii, w kraju związkowym Tyrol, w powiecie Reutte. Liczy 443 mieszkańców (1 stycznia 2015).

</doc>
<doc id="3594391" url="https://pl.wikipedia.org/wiki?curid=3594391" title="Vorderhornbach">
Vorderhornbach

Vorderhornbach – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 248 mieszkańców (1 stycznia 2015).

</doc>
<doc id="3594392" url="https://pl.wikipedia.org/wiki?curid=3594392" title="Reklama (album)">
Reklama (album)

Reklama – pierwszy, debiutancki album Krzysztofa „K.A.S.Y.” Kasowskiego. Ukazał się nakładem wytwórni BMG Ariola Poland 6 lipca 1996.
Album promowały trzy single: "Reklama", "Kasanova" oraz "Sex i kasa".
W następujących utworach wykorzystano 5 samplingów:
Promocji albumu towarzyszyła trasa koncertowa, w wyniku której album odniósł duży sukces, za co Kasowski otrzymał dwie nagrody za rok 1996: "Indywidualność roku" i "Dance Music Awards" za debiut tegoż roku. Artysta dostał też nominację do Nagrody Muzycznej Fryderyki 1996 w kategorii muzyki tanecznej, przegrywając jednak z albumem Roberta Chojnackiego pt. "Sax &amp; Dance".
Lista utworów.
Opracowano na podstawie materiału źródłowego.
Łączny czas: 39:02
Po utworze „No kto!” został zamieszczony ukryty utwór – „Reklama (Remix)”, trwający 5:44. Uwzględniając ten utwór, łączny czas utworów na płycie wynosi 44:46.

</doc>
<doc id="3594395" url="https://pl.wikipedia.org/wiki?curid=3594395" title="Choctaw (Oklahoma)">
Choctaw (Oklahoma)

Choctaw – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594396" url="https://pl.wikipedia.org/wiki?curid=3594396" title="Wängle">
Wängle

Wängle – gmina w Austrii, w kraju związkowym Tyrol, w powiecie Reutte. Liczy 862 mieszkańców (1 stycznia 2015).

</doc>
<doc id="3594397" url="https://pl.wikipedia.org/wiki?curid=3594397" title="Lubich">
Lubich

Lubich (niem. "Liebcher See") – niewielkie jezioro na Pojezierzu Lubuskim, w gminie Świebodzin, w pobliżu wsi Lubogóra.

</doc>
<doc id="3594398" url="https://pl.wikipedia.org/wiki?curid=3594398" title="Waengle">
Waengle



</doc>
<doc id="3594399" url="https://pl.wikipedia.org/wiki?curid=3594399" title="KH-7 22">
KH-7 22

KH-7 22 – amerykański satelita rozpoznawczy; dwudziesty drugi statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi o rozdzielczości przy gruncie około 46 cm.

</doc>
<doc id="3594400" url="https://pl.wikipedia.org/wiki?curid=3594400" title="Warr Acres">
Warr Acres

Warr Acres – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594402" url="https://pl.wikipedia.org/wiki?curid=3594402" title="Zöblen">
Zöblen

Zöblen – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 217 mieszkańców (1 stycznia 2015).

</doc>
<doc id="3594403" url="https://pl.wikipedia.org/wiki?curid=3594403" title="Harrah (Oklahoma)">
Harrah (Oklahoma)

Harrah – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594404" url="https://pl.wikipedia.org/wiki?curid=3594404" title="Zoeblen">
Zoeblen



</doc>
<doc id="3594406" url="https://pl.wikipedia.org/wiki?curid=3594406" title="Jarosław Wieczorek">
Jarosław Wieczorek

Jarosław Wiesław Wieczorek (ur. 27 stycznia 1981 w Gliwicach) – polski polityk, przedsiębiorca i samorządowiec, od 2015 wojewoda śląski.
Życiorys.
Ukończył studia na kierunku politologia na Wydziale Nauk Społecznych Uniwersytetu Śląskiego. Prowadził własną działalność gospodarczą w ramach spółki prawa handlowego. Zaangażował się w działalność polityczną, przystępując do Prawa i Sprawiedliwości. W 2006 po raz pierwszy został wybrany na radnego Gliwic. Ponownie mandat radnego miejskiego uzyskiwał wyborach w 2010 i w 2014. Powołany w skład zarządu Górnośląskiego Związku Metropolitalnego. W 2014 ubiegał się bez powodzenia także o funkcję prezydenta Gliwic.
8 grudnia 2015 objął stanowisko wojewody śląskiego.

</doc>
<doc id="3594407" url="https://pl.wikipedia.org/wiki?curid=3594407" title="Kościół św. Michała Archanioła w Rejowcu">
Kościół św. Michała Archanioła w Rejowcu

Kościół świętego Michała Archanioła – rzymskokatolicki kościół cmentarny należący do parafii św. Jozafata Kuncewicza. Jeden z rejestrowanych zabytków miejscowości.
Świątynia została wzniesiona jako cerkiew unicka. Budowla powstała na miejscu poprzednich drewnianych świątyń, wymienianych w 1619 i 1720 roku. Obecna cerkiew została wybudowana w latach 1796-1802 i ufundowana przez Wiktoryna Zaleskiego
(dokończył ją Józef Ossoliński). W 1875 roku, wskutek likwidacji unickiej diecezji chełmskiej została zamieniona na cerkiew
prawosławną. W 1919 roku budynek został zrewindykowany na rzecz Kościoła rzymskokatolickiego. W latach
1941-1944 budowla ponownie należała do prawosławnych. Była gruntownie restaurowana około 1830 roku, oraz po zdewastowaniu pod koniec II wojny światowej w 1990 roku. W 2002 roku zostały wzmocnione mury i tynki kościoła oraz wymalowano wnętrze.
Jest to budowla murowana, wzniesiona z cegły i otynkowana, reprezentująca styl klasycystyczny, zwrócona prezbiterium, w stronę zachodnią. Wybudowana została na planie wydłużonego prostokąta, z wydzielonym wewnątrz krótkim prostokątnym prezbiterium. z lewej i prawej strony prezbiterium są umieszczone zakrystie z lożami na piętrze, wtopione w bryłę kościoła. Wymiary kościoła to długość 23,53 metry i szerokość 13,55 metrów, kubatura - 3000 m³, powierzchnia użytkowa - około 319 m². Zewnętrzne elewacje są rozczłonkowane pilastrami toskańskimi umieszczonymi na boniowanych cokołach. Ponadto do wystroju kościoła należy belkowanie z fryzem tryglifowo-metopowym i ząbkowaniem, obramienia opaskowe okien i drzwi wejściowych oraz ogzymsowany trójkątny przyczółek z okulusem na elewacji głównej o trzech osiach zakończony wysokim murem attykowym, wzbogaconym w partiach bocznych rzędem płycin. Nad attyką znajduje się jeszcze wysoki szczyt w kształcie aediculi ujętej parami pilastrów, zakończonej trójkątnym przyczółkiem, z przeźroczem na sygnaturkę. Elewacja tylna zakończona jest trójkątnym szczytem z okulusem. Ściany we wnętrzu nawy są rozczłonkowane płaskimi filarami przyściennymi z parami pilastrów toskańskich trzymającymi belkowanie z fryzem tryglifowo-metopowym. Powyżej znajduje się dekoracja stiukowa z motywami chust. Podobne wyposażenie jest umieszczone w zakrystiach, gdzie belkowanie z fryzem stanowi balustradę lóż. Chór muzyczny jest podparty dwoma filarami o parapecie posiadającym identyczne jak w lożach belkowanie. W podchórzu z lewej i prawej strony znajdują się dwa wejścia na chór a w środku znajduje się niewielka kruchta. Na ścianie zachodniej prezbiterium są umieszczone architektoniczne podziały ołtarz głównego w kształcie aediculi z dwoma parami pilastrów toskańskich podtrzymujących trójkątny przyczółek. We wnętrzu zachowały się również resztki polichromii klasycystycznej, na pilastrach iluzjonistyczne kolumny
korynckie, a nad wnęką ołtarzową ornament w stylu rokokowym. W zakrystiach znajdują się murowane, klasycystyczne kominki, wykonane w XVIII wieku.

</doc>
<doc id="3594409" url="https://pl.wikipedia.org/wiki?curid=3594409" title="Nichols Hills">
Nichols Hills

Nichols Hills – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594413" url="https://pl.wikipedia.org/wiki?curid=3594413" title="Jones (Oklahoma)">
Jones (Oklahoma)

Jones – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594414" url="https://pl.wikipedia.org/wiki?curid=3594414" title="Ministerstwo Cyfryzacji">
Ministerstwo Cyfryzacji

Ministerstwo Cyfryzacji (MC) – polski urząd administracji rządowej obsługujący ministra właściwego do spraw działu administracji rządowej – informatyzacja. Utworzone zostało 8 grudnia 2015 z przekształcenia Ministerstwa Administracji i Cyfryzacji. Ministerstwo zostało zlikwidowane 7 października 2020.
Struktura organizacyjna.
W skład ministerstwa w momencie jego likwidacji wchodził Gabinet Polityczny Ministra oraz następujące jednostki organizacyjne:
Organ nadzorowany przez ministra:
Jednostka organizacyjna podległa ministrowi:
Jednostki organizacyjne nadzorowane przez ministra:
Historia.
Informatyzację jako dział administracji rządowej utworzono 1 lipca 2002. Podporządkowano ją wówczas ministrowi nauki, a obsługiwał ją Urząd Komitetu Badań Naukowych. Ranga działu wzrosła 1 kwietnia 2003, gdy zmieniono nazwę resortu na Ministerstwo Nauki i Informatyzacji. Jego kierownik tytuł ministra nauki i informatyzacji otrzymał jednak dopiero 2 maja 2004. Od 31 października 2005 informatyzacja podlegała Ministerstwu Spraw Wewnętrznych i Administracji.
Sześć lat później, 18 listopada 2011 komórki i pracowników obsługujących dział informatyzacji w MSWiA przeniesiono do nowo utworzonego Ministerstwa Administracji i Cyfryzacji. Osobny resort informatyzacji został utworzony rozporządzeniem Rady Ministrów z 7 grudnia 2015 (wchodzącym w życie dzień później z mocą obowiązującą od 16 listopada 2015), otrzymując nazwę Ministerstwa Cyfryzacji. Siedzibą nowego ministerstwa stał się dawny biurowiec przedsiębiorstwa Miastoprojekt przy ul. Królewskiej 27, wzniesiony w latach 50. XX wieku.
Jednostka została zniesiona 7 października 2020 z mocą obowiązującą od dnia poprzedniego, na mocy rozporządzenia Rady Ministrów z dnia 7 października 2020 r. w sprawie zniesienia Ministerstwa Cyfryzacji. Zgodnie z rozporządzeniem Rady Ministrów w sprawie zniesienia Ministerstwa Cyfryzacji dotychczasowi pracownicy ministerstwa z działu informatyzacja zostali włączeni do Kancelarii Prezesa Rady Ministrów i na podstawie rozporządzenia Prezesa Rady Ministrów z dnia 6 października 2020 r. w sprawie szczegółowego zakresu działania Ministra Cyfryzacji Kancelaria Prezesa Rady Ministrów zapewnia obsługę ministra.

</doc>
<doc id="3594419" url="https://pl.wikipedia.org/wiki?curid=3594419" title="Agata Wojtyszek">
Agata Wojtyszek

Agata Katarzyna Wojtyszek z domu Grudziecka (ur. 23 października 1967 w Starachowicach) – polska polityk, nauczycielka i samorządowiec, w latach 2015–2019 wojewoda świętokrzyski, posłanka na Sejm IX kadencji.
Życiorys.
Absolwentka matematyki w Wyższej Szkole Pedagogicznej w Kielcach, odbyła studia podyplomowe m.in. z zakresu zarządzania oświatą. Pracowała jako nauczycielka matematyki i informatyki w szkołach w Starachowicach, zajmowała się doradztwem w zakresie awansu zawodowego nauczycieli. Od 2007 do 2014 była dyrektorką jednej ze szkół podstawowych w swojej rodzinnej miejscowości.
Została członkinią „Solidarności”, a także działaczką Prawa i Sprawiedliwości. Bez powodzenia kandydowała w 2006 na radną Starachowic i w 2010 do rady powiatu starachowickiego. W 2014 uzyskała mandat radnej powiatu, obejmując następnie funkcję wicestarosty. 8 grudnia 2015 objęła stanowisko wojewody świętokrzyskiego.
W wyborach w 2019 została wybrana do Sejmu IX kadencji w okręgu świętokrzyskim, otrzymując 18 333 głosy. W związku z tym wyborem 11 listopada 2019 zakończyła urzędowanie na funkcji wojewody.
W 2017 odznaczona Brązową Odznaką „Zasłużony dla Ochrony Przeciwpożarowej”.
Życie prywatne.
Córka Czesława i Teresy. Jest mężatką, ma dwóch synów.

</doc>
<doc id="3594421" url="https://pl.wikipedia.org/wiki?curid=3594421" title="Nicoma Park">
Nicoma Park

Nicoma Park – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594425" url="https://pl.wikipedia.org/wiki?curid=3594425" title="Luther (Oklahoma)">
Luther (Oklahoma)

Luther – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594427" url="https://pl.wikipedia.org/wiki?curid=3594427" title="Weißenbach am Lech">
Weißenbach am Lech

Weißenbach am Lech – gmina w Austrii, w kraju związkowym Tyrol, w powiecie Reutte. Liczy 1274 mieszkańców (1 stycznia 2015).

</doc>
<doc id="3594428" url="https://pl.wikipedia.org/wiki?curid=3594428" title="Tadeusz Morawski (aktor)">
Tadeusz Morawski (aktor)

Tadeusz Morawski (ur. 1938, zm. 5 grudnia 2015 w Częstochowie) – polski aktor teatralny, filmowy, serialowy i Teatru Telewizji. 
Życiorys.
Absolwent PWSFTviT w Łodzi (1960), aktor Bałtyckiego Teatru Dramatycznego im. Słowackiego (1960−1963, 1965−1969), Teatru Polskiego w Bydgoszczy (1963−1965), Teatru Współczesnego we Wrocławiu (1969−1972), Teatru Polskiego w Poznaniu (1972−1975), Teatru im. Kochanowskiego w Opolu (1975−1984) i Teatru im. Mickiewicza w Częstochowie (1984−2002). Pochowany na cmentarzu Kule.

</doc>
<doc id="3594432" url="https://pl.wikipedia.org/wiki?curid=3594432" title="Valley Brook (Oklahoma)">
Valley Brook (Oklahoma)

Valley Brook – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594434" url="https://pl.wikipedia.org/wiki?curid=3594434" title="Lake Aluma">
Lake Aluma

Lake Aluma – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594435" url="https://pl.wikipedia.org/wiki?curid=3594435" title="Bach (Tyrol)">
Bach (Tyrol)

Bach – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 643 mieszkańców (1 stycznia 2015).

</doc>
<doc id="3594436" url="https://pl.wikipedia.org/wiki?curid=3594436" title="Mistrzostwa Ameryki i Pacyfiku w Saneczkarstwie 2016">
Mistrzostwa Ameryki i Pacyfiku w Saneczkarstwie 2016

5. Mistrzostwa Ameryki i Pacyfiku w saneczkarstwie 2016 odbyły się w dniach 17 - 19 grudnia 2015 w kanadyjskim Calgary. Zawodnicy rywalizowali w trzech konkurencjach: jedynkach kobiet, jedynkach mężczyzn oraz dwójkach mężczyzn.
U pań rywalizację wygrała reprezentantka Stanów Zjednoczonych Erin Hamlin. U panów najlepszy okazał się również Amerykanin Chris Mazdzer. Zaś rywalizację w duecie wygrała grupa z Kanady w składzie: Tristan Walker i Justin Snith.

</doc>
<doc id="3594437" url="https://pl.wikipedia.org/wiki?curid=3594437" title="Cmentarz wojenny nr 256 – Pasieka Otfinowska">
Cmentarz wojenny nr 256 – Pasieka Otfinowska

Cmentarz wojenny nr 256 – Pasieka Otfinowska – cmentarz z I wojny światowej znajdujący się we wsi Pasieka Otfinowska w województwie małopolskim, w powiecie tarnowskim, w gminie Żabno. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Cmentarz znajduje się wśród pól u podnóża wałów przeciwpowodziowych na Dunajcu, w miejscu, przy którym przez wały te przechodzi droga do promu na Dunajcu. Ma kształt prostokąta. W całości ogrodzony jest niskim betonowym murem. Wejście od strony pół przez niską dwuskrzydłową furtkę drewnianą osadzoną na dwóch masywnych betonowych słupkach. Na jednym z boków ogrodzenia znajduje się zwieńczona trójkątnym daszkiem tablica. Centralny pomnik to wysoki drewniany, rzeźbiony krzyż łaciński osadzony na betonowym cokole. We wnękach ściantego cokołu zamontowano emaliowane tabliczki z nazwiskami poległych żołnierzy. Od furtki do krzyża prowadzi szeroka alejka. Po obu jej stronach w rzędach umieszczono nagrobki. Na betonowych cokołach posiadają one dwa rodzaje krzyży:
Polegli.
Pochowano tutaj 189 żołnierzy armii austro-węgierskiej, zidentyfikowano 61. Polegli oni głównie w grudniu 1914 r. oraz w maju 1915 r. Front przechodził bowiem tędy dwukrotnie; w grudniu, gdy wojska rosyjskie zajmowały ten teren, oraz na początku maja 1915 r. gdy podczas wielkiej ofensywy zwanej bitwą pod Gorlicami sprzymierzone wojska austro-węgierskie i niemieckie przełamały obronę Rosjan i zmusiły ich do cofnięcia się daleko na wschód. Duże straty poniósł wtedy 66 Pułk Piechoty Austro-Węgier mający okręg uzupełnień w okolicach miasta Użhorod. Jego skład w 1914 r. stanowili Węgrzy (25%), Słowacy (46%) i Rusini (22%).
Losy cmentarza.
Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Zapomniane cmentarze z I wojny ulegały naturalnemu niszczeniu przez czynniki przyrody, zdarzały się także akty wandalizmu. Dopiero w latach 90. zaczęto cmentarze te odnawiać. Cmentarz nr 256 został z budżetu państwa polskiego gruntownie odnowiony. Usunięto zarastające go drzewa i chaszcze (pozostawiono tylko 3 drzewa zasadzone przez Austriaków podczas wykonywania cmentarza), wyremontowano ogrodzenie i wykonano nową furtkę, uporządkowano pole cmentarne, odmalowano krzyże, wykonano nowy krzyż drewniany i nowe tabliczki imienne, zmontowano tablicę informacyjną. Planowane jest doprowadzenie do cmentarza drogi.

</doc>
<doc id="3594438" url="https://pl.wikipedia.org/wiki?curid=3594438" title="Smith Village">
Smith Village

Smith Village – miasto w Stanach Zjednoczonych, w stanie Oklahoma, w hrabstwie Oklahoma.

</doc>
<doc id="3594439" url="https://pl.wikipedia.org/wiki?curid=3594439" title="Mikołaj Bogdanowicz">
Mikołaj Bogdanowicz

Mikołaj Bogdanowicz (ur. 4 lutego 1981 w Inowrocławiu) – polski polityk i samorządowiec, od 2015 wojewoda kujawsko-pomorski.
Życiorys.
Absolwent marketingu i zarządzania na Uniwersytecie Mikołaja Kopernika w Toruniu. Odbył studia podyplomowe menedżerskie oraz z zakresu ochrony środowiska. Pracował w przedsiębiorstwie „Solanki” Uzdrowisko Inowrocław, a także w urzędzie miejskim w Kruszwicy. Później był prezesem Przedsiębiorstwa Komunalnego „Gniewkowo” w Gniewkowie. W 2011 objął stanowisko zastępcy burmistrza Kruszwicy.
Zaangażował się w działalność polityczną w ramach Prawa i Sprawiedliwości. Od 2006 do 2010 był radnym powiatu inowrocławskiego. Ponownie wybrany w 2014, zrezygnował z objęcia mandatu z uwagi na niepołączalność funkcji radnego i wiceburmistrza. 8 grudnia 2015 został powołany na urząd wojewody kujawsko-pomorskiego. W 2019 bezskutecznie kandydował do Senatu.
Jest żonaty, ma trzech synów.

</doc>
<doc id="3594440" url="https://pl.wikipedia.org/wiki?curid=3594440" title="Juan Martín Hernández">
Juan Martín Hernández

Juan Martín Hernández (wym. , ur. 7 sierpnia 1982 w Buenos Aires) – argentyński rugbysta, wszechstronny zawodnik formacji ataku; reprezentant kraju, trzykrotny uczestnik pucharu świata i brązowy medalista z roku 2007. Jego znakami rozpoznawczymi są błyskotliwe, niekonwencjonalne podania oraz niezwykle szeroka gama zagrań nogą.
Młodość.
Juan urodził się w San Nicolás, zachodniej dzielnicy Buenos Aires. Pierwszy raz styczność z rugby miał w wieku 4 lat w klubie Deportiva Francesa, gdzie jego ojciec był trenerem przygotowania fizycznego. Kiedy ojciec został zatrudniony w klubie Instituto Cordóba, rodzina na dwa lata przeprowadziła się wraz z nim. Po powrocie do Buenos Aires okołoośmioletni Hernández zaczął uczęszczać do szkółki Deportiva Francesa.
Kariera klubowa.
W pierwszym zespole „Depo” zadebiutował na początku 2000 roku w spotkaniu z Club Daom. Szybko zainteresowanie pozyskaniem młodego zawodnika zaczęły przejawiać kluby angielskiej Premiership – London Wasps, Leicester Tigers i Gloucester Rugby. Niemniej żadna z umów nie doszła do skutku z uwagi na kontuzje tudzież problemy z uzyskaniem pozwolenia na pracę. W październiku 2003 roku podpisał kontrakt z paryskim zespołem Stade Français. Już w pierwszym sezonie w Top 16 Hernández wystąpił w 14 meczach ligowych, a zwieńczeniem tego okresu był tytuł zdobyty w meczu z USA Perpignan. Rok później paryżanie byli bliscy obrony mistrzostwa, jednak w finale po dogrywce przegrali z Biarritz 34:37. W tym samym roku zespół Hernándeza dotarł też do wielkiego finału Pucharu Heinekena, w którym – również po dogrywce – musiał uznać wyższość Stade Toulousain. Część tego sezonu „Juani” musiał opuścić w następstwie złamania nogi w stawie skokowym, którego doznał w trakcie pucharowego spotkania z Gloucester. Po drugi tytuł mistrza Francji Hernández sięgnął w sezonie 2006/2007, kiedy Stade Français ograło ASM Clermont Auvergne.
Był to okres, kiedy Argentyńczyk prezentował swoją najwyższą dyspozycję w karierze. Choć niejednokrotnie sugerował, że najlepiej czuje się w roli , z uwagi na dużą konkurencję na pozycji numer 10 występował najczęściej jako , rzadziej . Skuteczna, a jednocześnie widowiskowa gra przyniosła Hernándezowi powszechne uznanie i opinię największej gwiazdy ligi, jak również liczne wyróżnienia z nominacją do tytułu Zawodnika Roku według IRB włącznie. Prasa, nie tylko francuska, określała go jako „najlepszego obrońcę we Francji”, „najlepszego zawodnika ataku na świecie”, czy wręcz „najlepszego rugbystę na świecie”. Wówczas też nadano mu przydomek „el Mago” ("Magik").
Wobec narastających wątpliwości dotyczących jego przyszłości, w październiku 2007 roku Argentyńczyk potwierdził, że w rozpoczynającym się sezonie nadal będzie reprezentował barwy Stade Français. Mimo tego wiosną 2008 roku Hernández oznajmił, że chciałby przenieść się do angielskiego zespołu Leicester Tigers, którego szkoleniowcem był wówczas Marcelo Loffreda, były selekcjoner reprezentacji Argentyny, a który to klub już wcześniej interesował się pozyskaniem zawodnika. Ostatecznie jednak do transferu nie doszło, a Hernández wypełnił swój upływający latem 2009 roku kontrakt ze Stade Français, w międzyczasie dwukrotnie docierając jeszcze do półfinałów Top 14.
Po zakończeniu sezonu 2008/2009 Juan podpisał roczny kontrakt z południowoafrykańskim KwaZulu-Natal Rugby Union, który obowiązywał w rozgrywkach Currie Cup i Super 14. Zobowiązał się także do trenowania młodzieży w akademii Sharks. W sezonie zasadniczym drużyna z Durbanu odniosła 12 zwycięstw w 14 spotkaniach i zajęła pierwsze miejsce w Premier Division. W fazie pucharowej Sharks dotarli do półfinału, w którym w dramatycznych okolicznościach ulegli Free State Cheetahs 21:23. W grudniu 2009 roku francuska gazeta Midi olympique podała, że Hernández po zakończeniu sezonu Super 14 wróci do Francji. Pomimo zainteresowania ze strony niemal wszystkich największych drużyn Top 14 (Stade Toulousain, Aviron Bayonnais, USA Perpignan czy RC Toulonnais), Argentyńczyk miał zdecydować się na powrót do Paryża, do Racing Métro 92. W trakcie fazy pucharowej Currie Cup doznał urazu kręgosłupa przez który część treningów odbywał w reżimie indywidualnym. Kontuzji nie udało się zaleczyć (zdiagnozowano kręgozmyk) i niezbędna okazała się być operacja. Skomplikowany proces dochodzenia do pełnej sprawności wykluczył jego udział w rozgrywkach Super 14 w barwach Sharks. Kiedy „Juani” przeszedł podstawową część rehabilitacji, w maju oficjalnie zakomunikowano jego przenosiny do Racingu.
Okres spędzony w podparyskim klubie naznaczony był licznymi urazami Argentyńczyka, zwłaszcza kontuzjami kolan. W 2011 roku – po zerwaniu więzadeł krzyżowych w prawym kolanie – zawodnik miał nawet rozważać zakończenie profesjonalnej kariery. Po powrocie do reprezentacji Hernández zdołał w znacznej mierze odbudować swoją dyspozycję, jednak wiązało się to z tym, że „el Mago” istotną część sezonu spędzał z drużyną narodową. Z drużyną Racingu dwukrotnie docierał do fazy półfinałowej Top 14. W 2011 roku ekipa w biało-błękitnych koszulkach jednym punktem uległa Montpellier Hérault Rugby, zaś w roku 2014 „les Racingmen” przegrali 6:16 z RC Toulonnais. Po zakończeniu sezonu, w czerwcu 2014 roku „Juani” wystąpił w barwach legendarnej drużyny Barbarian F.C., która mierzyła się z reprezentacją Anglii.
W lipcu 2014 roku podano do publicznej wiadomości, że klub rozwiązał obowiązujący jeszcze przez rok kontrakt Hernándeza. Sam zawodnik jako powód podał chęć „poświęcenia się drużynie narodowej”. Po starcie rozgrywek ogłoszono jednak, że Argentyńczyk podpisał półroczny kontrakt z RC Toulonnais, który obowiązywał od 1 stycznia 2015 r. W zespole z Lazurowego Wybrzeża zastąpił Jamesa O’Connora, który przed nowym sezonem Super Rugby przeniósł się do Reds. Mimo otrzymania stosownej oferty, „el Mago” nie zdecydował się na przedłużenie umowy z Tulonem. W trakcie swojego krótkiego pobytu w klubie Hernández zdołał wywalczyć Puchar Europy, gdy w finale RCT pokonało Clermont.
We wrześniu 2015 roku ogłoszono, że Juan Martín zasili szeregi Jaguares, nowo powstającej argentyńskiej drużyny, która od sezonu 2016 występować miała w rozgrywkach Super Rugby – „el Mago” z zarządzanym przez Unión Argentina de Rugby zespołem związał się dwuletnim kontraktem.
Kariera reprezentacyjna.
Hernández początkowo reprezentował Argentynę w rozgrywkach młodzieżowych: w latach 1999–2001 występował w drużynie U-19, a w latach 2000–2002 w U-21. W 2002 roku z reprezentacją siedmioosobową wziął także udział w dwóch turniejach World Series – Chile i Australia Sevens – gdzie dotarł odpowiednio do finału „cup” i finału „plate”.
Jesienią 2002 roku Hernández został powołany do seniorskiej reprezentacji Argentyny na mecze z Włochami i Irlandią, jednak podczas pobytu w Europie wystąpił jedynie podczas nieoficjalnych meczów sparingowych z Włochami A i „Ireland Development XV”. Na swoją szansę w pierwszej drużynie musiał czekać do kwietnia 2003 roku, do rozgrywanych w Urugwaju Mistrzostw Ameryki Południowej. Zadebiutował w spotkaniu, w którym „los Pumas” rozgromili reprezentantów Paragwaju 144:0. Sam Hernández w meczu z „los Yacarés” zdobył przyłożenie i dwa podwyższenia. Argentyńczycy wygrali wszystkie trzy spotkania turnieju i sięgnęli po mistrzowski tytuł.
Występy w kolejnych meczach przygotowawczych zagwarantowały mu miejsce w składzie reprezentacji na organizowany w Australii Puchar Świata. W trakcie imprezy wystąpił w trzech meczach, zdobywając dwa przyłożenia przeciw Rumunii. „Los Pumas” pożegnali się z turniejem po minimalnej porażce z Irlandią na zakończenie fazy grupowej.
Przez kolejne lata Hernández umacniał swoją pozycję w drużynie narodowej, występując jednak przede wszystkim jako obrońca. W lipcu 2007 roku znalazł się w zespole przygotowującym się do udziału w Pucharu Świata. Kiedy w meczu otwarcia turnieju „Juani” wystąpił na pozycji numer 10, był to zaledwie drugi mecz, w którym od pierwszych minut pełnił w reprezentacji funkcję łącznika ataku. Argentyńczycy zajęli pierwsze miejsce w grupie, wygrawszy wszystkie mecze w tej fazie rozgrywek: z Francją, Gruzją, Namibią i Irlandią. Przeciw ostatniemu z wymienionych przeciwników Hernández popisał się trzema drop goalami. Kolejne trafienie dołożył w wygranym ćwierćfinale ze Szkocją, a wysokie i różnorodne umiejętności w grze nogą zrodziły porównania do Diego Maradony. Choć Argentyna w półfinale uległa Południowej Afryce – późniejszym mistrzom – to w meczu o trzecie miejsce „los Pumas” ponownie ograli reprezentację Francji.
Jego dalszą karierę reprezentacyjnę zatrzymały przewlekłe problemy zdrowotne, m.in. uraz kręgosłupa (w końcówce 2009 roku), a następnie więzadeł w prawym kolana (w marcu 2011 roku). Wobec problemów zdrowotnych nie znalazł się w składzie Argentyny na Puchar Świata. Sam zawodnik przyznał później, że chociaż przed mistrzostwami zdążył odzyskać pełną sprawność fizyczną, jednak nie doszedł do optymalnej dyspozycji meczowej. Hernández wrócił do reprezentacji w połowie 2012 roku – początkowo wziął udział w sierpniowym sparingu ze Stade Français. Pierwszy po ponadtrzyletniej przerwie oficjalny mecz w kadrze rozegrał w tym samym miesiącu przeciw Republice Południowej Afryki. Było to jednocześnie pierwsze spotkanie „los Pumas” w rozgrywkach The Rugby Championship, które zastąpiły dotychczasowy Turniej Trzech Narodów. W pierwszych spotkaniach po powrocie występował na swojej ulubionej pozycji łącznika ataku, jednak z czasem sytuacja ta uległa zmianie. Kiedy w drużynie rosnąć zaczęła rola Nicolása Sáncheza, Hernández został przesunięty na pozycję obrońcy. Daniel Hourcade, który objął stanowisko selekcjonera reprezentacji w październiku 2013 roku, zdecydował się na jeszcze inne rozwiązanie: na pozycji łącznika ataku ustawił Sáncheza, jako obrońcę Joaquína Tuculeta, zaś „el Mago” został przekwalifikowany na . W myśl tej taktyki Hernández jako „dwunastka” miał w trakcie spotkań brać na siebie część odpowiedzialności za rozgrywanie akcji. Początkowo wyrażał swoje niezadowolenie z faktu przesuwania go pomiędzy pozycjami w zależności od doraźnej potrzeby, jednak z czasem przywykł do nowej pozycji. W październiku 2014 roku uczestniczył w spotkaniu z Australią – pierwszym wygranym meczu w historii występów Argentyńczyków w The Rugby Championship.
Rok później ponownie wziął udział w tych rozgrywkach, w tym w pojedynku w Durbanie, w którym „los Pumas” okazali się być lepsi od południowoafrykańskich „Springboks”. Było to pierwsze w historii zwycięstwo Argentyny w oficjalnych starciach z ekipą z RPA. Kilkanaście dni później znalazł się w składzie zespołu na Puchar Świata. W trakcie rozgrywanego na przełomie września i października turnieju Argentyńczycy zajęli drugie miejsce w swojej grupie, pokonując Gruzję, Namibię i Tonga, a ulegając jedynie Nowej Zelandii. W ćwierćfinale drużyna Hernándeza bez większych problemów pokonała Irlandię i awansowała do kolejnej rundy, gdzie przyszło jej mierzyć się z Australią. W meczu tym górą byli zawodnicy z Antypodów, podobnie jak później reprezentacja Południowej Afryki, która wygrała z Argentyńczykami w meczu o trzecie miejsce. Hernández nie wziął udział w małym finale z uwagi na uraz żeber.
Życie osobiste.
Hernández pochodzi ze związanej ze sportem rodziny. Jego ojciec Miguel w przeszłości także uprawiał rugby: występował w Deportiva Francesa, a następnie pracował jako trener. Jego brat Patricio był profesjonalnym piłkarzem – wraz z reprezentacją Argentyny uczestniczył m.in. w Mundialu 1982.
Juan jest najmłodszy z trojga rodzeństwa. Najstarsza siostra María de la Paz była reprezentantką kraju w hokeju na trawie, medalistką mistrzostw świata i igrzysk olimpijskich. Trzeci z rodzeństwa, brat Nicolás także uprawiał rugby – występował na pozycji skrzydłowego w Deportiva Francesa.
„Juani” związany jest z Maríą Emilią Brochard, z którą ma dwóch synów, Beltrána i Joaquína.

</doc>
<doc id="3594441" url="https://pl.wikipedia.org/wiki?curid=3594441" title="Edwin Gyimah">
Edwin Gyimah

Edwin Gyimah (ur. 9 marca 1991 w Sekondi-Takoradi) – ghański piłkarz grający na pozycji defensywnego pomocnika. Od 2018 jest zawodnikiem klubu Bidvest Wits FC.
Kariera klubowa.
Swoją karierę piłkarską Gyimah rozpoczął w klubie Sekondi Hasaacas. W sezonie 2008/2009 zadebiutował w jego barwach w ghańskiej Premier League. Grał w nim również w sezonie 2009/2010. W połowie 2010 roku odszedł do klubu All Blacks FC. Spędził w nim dwa lata.
Na początku 2012 roku Gyimah został piłkarzem klubu z Republiki Południowej Afryki, Supersport United. Zadebiutował w nim 15 lutego 2012 w zremisowanym 1:1 domowym meczu z Free State Stars. W sezonie 2011/2012 zdobył z nim Nedbank Cup. W Supersport United grał do końca sezonu 2013/2014.
W 2014 roku Gyimah przeszedł do klubu Mpumalanga Black Aces. Swój debiut w nim zaliczył 10 sierpnia 2014 w zremisowanym 1:1 wyjazdowym meczu z Bloemfontein Celtic. Grał w nim przez rok.
W połowie 2015 roku Gyimah odszedł do Orlando Pirates. Swój debiut w nim zanotował 18 września 2015 w zremisowanym 1:1 domowym spotkaniu z Mpumalangą Black Aces. W 2017 roku przeszedł do szwedzkiego Helsingborgs IF, gdzie spędził sezon 2017. Następnie odszedł do Bidvest Wits FC.
Kariera reprezentacyjna.
W reprezentacji Ghany Gyimah zadebiutował 15 sierpnia 2012 w zremisowanym 1:1 towarzyskim meczu z Chinami. W 2015 roku został powołany do kadry na Puchar Narodów Afryki 2015. Wywalczył wicemistrzostwo Afryki, jednak nie wystąpił w żadnym spotkaniu tego turnieju.

</doc>
<doc id="3594442" url="https://pl.wikipedia.org/wiki?curid=3594442" title="Juan Martin Hernandez">
Juan Martin Hernandez



</doc>
<doc id="3594444" url="https://pl.wikipedia.org/wiki?curid=3594444" title="Pniów (jezioro)">
Pniów (jezioro)

Pniów – niewielkie jezioro na Pojezierzu Lubuskim, w gminie Torzym, o zaawansowanym stopniu eutrofizacji. Jezioro położone w Rezerwacie przyrody Dolina Ilanki.

</doc>
<doc id="3594447" url="https://pl.wikipedia.org/wiki?curid=3594447" title="Höfen (Tyrol)">
Höfen (Tyrol)

Höfen – gmina w Austrii, w kraju związkowym Tyrol, w powiecie Reutte. Według danych Austriackiego Urzędu Statystycznego liczyła 1219 mieszkańców (1 stycznia 2015).

</doc>
<doc id="3594450" url="https://pl.wikipedia.org/wiki?curid=3594450" title="Hofen">
Hofen

Niemcy:
Zobacz też:

</doc>
<doc id="3594451" url="https://pl.wikipedia.org/wiki?curid=3594451" title="Hoven">
Hoven



</doc>
<doc id="3594461" url="https://pl.wikipedia.org/wiki?curid=3594461" title="Hipotonia ortostatyczna">
Hipotonia ortostatyczna



</doc>
<doc id="3594471" url="https://pl.wikipedia.org/wiki?curid=3594471" title="Mong Kok East">
Mong Kok East

Mong Kok East (chiński: 旺角東, dawniej Yaumati i Mong Kok) – jedna ze stacji MTR, systemu szybkiej kolei w Hongkongu, na East Rail Line.
Stacja ta znajduje się w Mong Kok i jest połączona z dużym centrum handlowym Grand Century Place.
Stacja została otwarta 1 października 1910 pod nazwą Yaumati.

</doc>
<doc id="3594475" url="https://pl.wikipedia.org/wiki?curid=3594475" title="Pinswang (Austria)">
Pinswang (Austria)

Pinswang – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 406 mieszkańców (1 stycznia 2015).

</doc>
<doc id="3594478" url="https://pl.wikipedia.org/wiki?curid=3594478" title="Mikołaj Wild">
Mikołaj Wild

Mikołaj Olaf Wild (ur. 4 kwietnia 1976 w Warszawie) – polski prawnik i urzędnik państwowy. W latach 2015–2016 podsekretarz stanu w Ministerstwie Skarbu Państwa. W latach 2017–2018 sekretarz stanu w Kancelarii Prezesa Rady Ministrów. W latach 2017–2019 Pełnomocnik Rządu ds. Centralnego Portu Komunikacyjnego dla RP. W latach 2018–2019 sekretarz stanu w Ministerstwie Infrastruktury.
Życiorys.
Jest absolwentem Wydziału Prawa i Administracji Uniwersytetu Warszawskiego, Szkoły Prawa Amerykańskiego przy Uniwersytecie Warszawskim oraz University of Florida oraz Wydziału Prawa Uniwersytetu Fryderyka Wilhelma w Bonn (roczne stypendium w ramach programu Magister Iuris Comparitivi).
Od 2006 Radca Prokuratorii Generalnej Skarbu Państwa, a od lutego 2015 do 30 listopada 2015 Dyrektor Departamentu Studiów i Analiz Prokuratorii Generalnej Skarbu Państwa. Od 2008 pracuje w Instytucie Wymiaru Sprawiedliwości, gdzie od 2013 jest Przewodniczącym Sekcji Prawa Ustrojowego. 30 listopada 2015 powierzono mu funkcję podsekretarza stanu w Ministerstwie Skarbu Państwa.
W latach 2015–2017 wiceminister Skarbu Państwa, kierujący m.in. Departamentem Prawno-Procesowym, Mienia Skarbu Państwa, oraz Biurem Audytu i Kontroli, sprawujący osobisty nadzór nad spółkami sektora lotniczego, w tym PLL LOT S.A.. Resort ten został zlikwidowany 31 grudnia 2016.
1 kwietnia 2017 został głównym doradcą w gabinecie politycznym prezesa Rady Ministrów. 9 maja tego samego roku objął stanowiska sekretarza stanu w Kancelarii Premiera i pełnomocnika Rządu ds. Centralnego Portu Komunikacyjnego RP. W styczniu 2018 przestał być sekretarzem stanu w KPRM w związku z objęciem stanowiska sekretarza stanu w Ministerstwie Infrastruktury przy jednoczesnym zachowaniu stanowiska pełnomocnika ds. CPK. 28 listopada 2019 został odwołany ze stanowisk sekretarza stanu w Ministerstwie Infrastruktury i pełnomocnika ds. CPK. W grudniu 2019 został powołany na stanowisko prezesa spółki Centralny Port Komunikacyjny.
Autor kilkunastu publikacji i opracowań naukowych. Jego bratem jest samorządowiec Patryk Wild.

</doc>
<doc id="3594480" url="https://pl.wikipedia.org/wiki?curid=3594480" title="Pinswang">
Pinswang



</doc>
<doc id="3594482" url="https://pl.wikipedia.org/wiki?curid=3594482" title="Antoni Pikul">
Antoni Pikul

Antoni Stanisław Pikul (ur. 4 stycznia 1954 w Jaśle) – polski architekt i polityk samorządowy, działacz opozycji antykomunistycznej i NSZZ „Solidarność”, od 2012 do 2018 pierwszy wiceburmistrz Jasła, od 2018 radny Sejmiku Województwa Podkarpackiego.
Życiorys.
Syn Tadeusza. W 1978 roku ukończył studia na Wydziale Architektury Politechniki Krakowskiej.
Praca zawodowa.
Po ukończeniu studiów, w latach 1978–1979 pracował jako asystent projektanta w Biurze Projektów „Miastoprojekt” w Rzeszowie, następnie w jasielskiej pracowni Biura Projektów Lasów Państwowych „Biprolas” w Łodzi (w latach 1979–1983). W okresie 1983–1985 był starszym asystentem projektanta w Ośrodku Remontowo-Budowlanym Lasów Państwowych w Jaśle, następnie, w latach 1986–1987 – w jasielskim oddziale Biura Projektowego „Proerg” w Gliwicach, a w latach 1987–1989 w Przedsiębiorstwie Zagranicznym „Art-Decor” w Krośnie.
Działalność w „Solidarności”.
Od powstania NSZZ „Solidarność” był jej aktywnym działaczem. W październiku 1980 roku został członkiem Komisji Zakładowej BPLP „Biprolas”. W okresie od 25 października 1980 roku do 26 lutego 1981 roku był członkiem Zarządu Międzyzakładowego Komitetu Założycielskiego „Solidarność” w Jaśle, w czerwcu i lipcu 1981 roku uczestniczył w Wojewódzkich Zjazdach Delegatów Regionu Małopolska w Krakowie i Tarnowie. Po 13 grudnia 1981 roku związał się z podziemnymi strukturami „Solidarności”. Był wydawcą i kolporterem „Biuletynu Informacyjnego”, wydawanego przez Komisję Koordynacyjną „S” w Jaśle, kolportował sprowadzane z Krakowa i Warszawy wydawnictwa niezależne. Został zatrzymany przez Służbę Bezpieczeństwa po przeszukaniu jego mieszkania 24 sierpnia 1982 roku i był przetrzymywany w areszcie śledczym do 21 listopada tego roku. Został oskarżony o to, że "od daty bliżej nieustalonej do 24 VIII 1982 r. w Jaśle woj. krośnieńskiego, działając w celu rozpowszechniania gromadził ulotki, czasopisma i różnego rodzaju literaturę bezdebitową, których treść mogła wywołać niepokój publiczny lub rozruchy". Autorem pierwszego aktu oskarżenia, z 24 września 1982 roku, był prokurator Stanisław Piotrowicz. Antoni Pikul był podejrzany o przestępstwo określone w art. 48 ust. 3 "Dekretu z dnia 12 grudnia 1981 roku o stanie wojennym", zagrożone karą pozbawienia wolności do 5 lat.
Autorem drugiego aktu oskarżenia był ppor. Zdzisław Pęcak. Sąd Warszawskiego Okręgu Wojskowego 18 listopada 1982 roku odstąpił od stosowania postępowania doraźnego i prowadząc przedmiotową sprawę w trybie przepisów o postępowaniu zwyczajnym umorzył postępowanie karne przeciwko Antoniemu Pikulowi. Wyrok ten został zaskarżony przez Wojskową Prokuraturę Garnizonową w Rzeszowie, jednak 5 stycznia 1983 roku Sąd Najwyższy – Izba Wojskowa postanowił rewizję prokuratora pozostawić bez rozpoznania, a kosztami postępowania odwoławczego obciążyć Skarb Państwa z braku dowodów przestępstwa.
Po 1989 roku.
W latach 1989–2003 Antoni Pikul był dyrektorem Pracowni Projektowej „System” w Jaśle. Działał jednocześnie społecznie i w samorządzie. W latach 1989–1990 był członkiem prezydium Komitetu Obywatelskiego „Solidarność” w Jaśle. W latach 1990–1994 pracował jako wiceprzewodniczący rady miasta Jasło i sejmiku wojewódzkiego z listy Komitetu Obywatelskiego. Związany był z ROAD, Unią Demokratyczną i Unią Wolności. W latach 2003–2009 pracował na stanowisku dyrektora i kierownika projektu w MGGP SA w Tarnowie. Od 1 lutego 2012 roku był pierwszym wiceburmistrzem Jasła. Po ujawnieniu w roku 2016 roli, jaką odegrał Stanisław Piotrowicz w jego oskarżeniu w 1982, partia Prawo i Sprawiedliwość w Jaśle zażądała od burmistrza Ryszarda Pabiana jego odwołania. Ten jednak tego nie zrobił.
W lipcu 2018 roku został odwołany ze stanowiska zastępcy burmistrza Jasła z dniem 1 października 2018. W wyborach samorządowych w tym samym roku z listy Koalicji Obywatelskiej z powodzeniem ubiegał się o mandat radnego w Sejmiku Województwa Podkarpackiego. W roku 2019 bezskutecznie kandydował do Sejmu.
Jest członkiem Stowarzyszenia Architektów Polskich.
Odznaczenia.
W 2014 roku Prezydent Rzeczypospolitej Polskiej Bronisław Komorowski odznaczył Antoniego Pikula Krzyżem Kawalerskim Orderu Odrodzenia Polski za: "wybitne zasługi dla transformacji ustrojowej, za działalność na rzecz rozwoju polskiego parlamentaryzmu, za osiągnięcia w podejmowanej z pożytkiem dla kraju pracy zawodowej i działalności społecznej". W 2021 otrzymał Krzyż Wolności i Solidarności.
We wrześniu 2014 roku Antoni Pikul otrzymał odznakę „Za zasługi dla Polskiego Związku Działkowców”.

</doc>
<doc id="3594483" url="https://pl.wikipedia.org/wiki?curid=3594483" title="Ilno (jezioro)">
Ilno (jezioro)

Ilno – jezioro na Pojezierzu Łagowskim, w powiecie sulęcińskim, w gminie Torzym, leżące w granicach miasta Torzym. Przez jezioro przepływa rzeka Ilanka.
Hydronimia.
Do 1945 roku jezioro było nazywane "Eilang See". Obecna nazwa została wprowadzona urzędowo 17 września 1949 roku. Państwowy rejestr nazw geograficznych jako nazwy oboczne podaje nazwy "Torzym" oraz "Ilanka".
Morfometria.
Według danych Instytutu Meteorologii i Gospodarki Wodnej powierzchnia zwierciadła wody jeziora wynosi 12,3 ha. Średnia głębokość zbiornika wodnego to 2,4 m, a maksymalna to 4,9 m. Lustro wody znajduje się na wysokości 85,1 m n.p.m. Objętość jeziora wynosi 295,2 tys. m³. Natomiast A. Choiński podał wielkość jeziora jako 13,5 ha, a maksymalną głębokość określił na 5,6 m.
Według Mapy Podziału Hydrograficznego Polski leży na terenie zlewni czwartego poziomu "Ilanka do Bobrówki (p) bez zlewni bezodpływowych jez.: Karasienko i Wilczego". Identyfikator MPHP to 17819.
Zagospodarowanie.
Administratorem wód jeziora jest Regionalny Zarząd Gospodarki Wodnej w Szczecinie. Utworzył on obwód rybacki, który obejmuje wody jezior Trawno, Trawienko, Ilno oraz Pniów (Obwód rybacki Jeziora Ilno (Torzymskie, Ilanka) na rzece Ilanka – nr 1). Ekstensywną gospodarkę rybacką prowadzi na jeziorze Polski Związek Wędkarski Okręg w Zielonej Górze.

</doc>
<doc id="3594484" url="https://pl.wikipedia.org/wiki?curid=3594484" title="Mistrzostwa Świata Seniorów w Snookerze 2016">
Mistrzostwa Świata Seniorów w Snookerze 2016

World Seniors Championship 2016 – nierankingowy turniej snookerowy. W Mistrzostwach Świata Seniorów brać mogą udział zawodnicy, którzy ukończyli 40 rok życia. Zawody zostały rozegrane w dniach 30-31 stycznia 2016 w Preston Guild Hall w Preston.
Nagrody.
Łączna pula nagród – 50 000 £
Kwalifikacje.
Mecze kwalifikacyjne zostały rozegrane 21-22 grudnia 2015 roku w Robin Park Arena and Sports Centre w Wigan (Anglia).

</doc>
<doc id="3594485" url="https://pl.wikipedia.org/wiki?curid=3594485" title="Cyniczne córy Zurychu">
Cyniczne córy Zurychu

Cyniczne córy Zurychu – trzeci album studyjny Artura Andrusa wydany 18 marca 2015 przez Mystic Production (nr kat. MYSTCD 283). Uzyskał status platynowej płyty.
Lista utworów.
Opracowano na podstawie materiału źródłowego.

</doc>
<doc id="3594486" url="https://pl.wikipedia.org/wiki?curid=3594486" title="Armoured Multi-Purpose Vehicle">
Armoured Multi-Purpose Vehicle

Armoured Multi Purpose Vehicle (AMPV) – silnie opancerzony, lekki pojazd 4x4, który powstał w ramach joint venture między niemieckimi przedsiębiorstwami Rheinmetall MAN Military Vehicles (RMMV) i Krauss-Maffei Wegmann (KMW). Wóz opracowano pod kątem wymagań niemieckiego programu GFF (Geschützten Führungs- und Funktionsfahrzeuge).
AMPV jest pojazdem odmiennym konstrukcyjnie od generacji pojazdów opracowanych podczas zimnej wojny, przy jego tworzeniu skupiano się na jego dostosowaniu do warunków współczesnych konfliktów asymetrycznych. Według twórców, kształt pojazdu od początku został podyktowany spełnieniu wojskowych wymagań taktyczno-technicznych. Na etapie projektowania zespół konstrukcyjny korzystał z doświadczeń uzyskanych podczas misji ISAF w Afganistanie i innych operacji tego typu. W efekcie AMPV jest uznawany za najlepiej chroniony pojazd w swojej klasie.
Historia.
Rozwój AMPV rozpoczął się w 2007 roku, a makieta pojazdu w skali jeden do jednego została po raz pierwszy pokazana na targach uzbrojenia Eurosatory w 2008 roku. Pierwszy w pełni funkcjonalny prototyp został zaprezentowany w rok później.
Z trzech istniejących prototypów jeden został kupiony przez Bundeswehrę i poddany intensywnym próbom, które zakończyły się w 2011 roku.
Początkowo pod nazwą AMPV projektowano rodzinę pojazdów o dopuszczalnej masie całkowitej od 5,3 (typy 1a i 1b) do 9,2 tony (typy 2a i 2b), które miały wpisywać się w wymagania niemieckich wojsk lądowych. W międzyczasie zmieniły one założenia dla nowego pojazdu i ostatecznie stworzono jedynie wozy w odmianie typ 2, dla których dmc wzrosła do 10,1 tony.
Wóz AMPV prezentowany był nie tylko w Niemczech, ale także za granicą. W 2010 roku brał udział w serii prób wysokościowych w Chile. W ich ramach przejechał 2800 km na trasach położonych do 4800 m n.p.m.. Do 2015 roku prototypy przejechały 30 000 km w różnych warunkach klimatycznych i terenowych.
AMPV w odmianie spełniającej wymagania jednostek specjalnych był pokazany na Międzynarodowym Salonie Przemysłu Obronnego w Kielcach we wrześniu 2015. Pojazd w tej odmianie jest proponowany Siłom Zbrojnym RP w ramach programu Wielozadaniowego Wozu Wojsk Specjalnych pod kryptonimem "Pegaz". Prezentowany w Kielcach pojazd to zmodyfikowany drugi prototyp AMPV, będący własnością RMMV. Wóz pokazany na MSPO wyposażony był w zdalnie sterowane stanowisko uzbrojenia ZSMU-127 (z karabinem maszynowym WKM-Bm kalibru 12,7 mm), opracowane przez Zakłady Mechaniczne Tarnów.

</doc>
<doc id="3594489" url="https://pl.wikipedia.org/wiki?curid=3594489" title="Tannheim (Austria)">
Tannheim (Austria)

Tannheim – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 1042 mieszkańców (1 stycznia 2015).

</doc>
<doc id="3594494" url="https://pl.wikipedia.org/wiki?curid=3594494" title="Daniela Vasilica Haralambie">
Daniela Vasilica Haralambie



</doc>
<doc id="3594496" url="https://pl.wikipedia.org/wiki?curid=3594496" title="Hung Hom">
Hung Hom

Hung Hom (chiński: 紅磡, dawniej Kowloon) – jedna ze stacji MTR, systemu szybkiej kolei w Hongkongu, na East Rail Line i West Rail Line. Jest to jedna z dwóch stacji Hongkongu obsługująca pociągi transgraniczne do Chin kontynentalnych (obok stacji szybkiej kolei Hongkong West Kowloon Station). Pociągi dalekobieżne do Pekinu, Szanghaju i Kantonu zatrzymują się na tej stacji.
Stacja znajduje się w dystrykcie Yau Tsim Mong, w Kowloon, obok północnego wlotu do Cross-Harbour Tunnel.
Stacja została otwarta 30 listopada 1975.

</doc>
<doc id="3594500" url="https://pl.wikipedia.org/wiki?curid=3594500" title="Kaisers (powiat Reutte)">
Kaisers (powiat Reutte)

Kaisers – gmina w Austrii, w kraju związkowym Tyrol, w powiecie Reutte. Według Austriackiego Urzędu Statystycznego liczyła 75 mieszkańców (1 stycznia 2015).

</doc>
<doc id="3594505" url="https://pl.wikipedia.org/wiki?curid=3594505" title="Kaisers">
Kaisers

Austria:
Inne:

</doc>
<doc id="3594531" url="https://pl.wikipedia.org/wiki?curid=3594531" title="Yggdrasil Linux">
Yggdrasil Linux

Yggdrasil Linux/GNU/X lub LGX (wymowa: "igg-drah-sill" – jedna z pierwszych dystrybucji Linuksa. Projekt był rozwijany przez firmę Yggdrasil Computing, Incorporated założoną przez Adama J. Richtera w Berkeley w Kalifornii.
Yggdrasil był pierwszą dystrybucją oferującą tzw. live CD, czyli możliwość uruchomienia systemu bez konieczności instalowania go na dysku twardym. Yggdrasil reklamował się jako system typu "Plug-and-Play", który starał się dopasować do sprzętu, na którym został uruchomiony.
Ostatnia wersja systemu Yggdrasil została wydana w 1995 roku.
Słowo Yggdrasil pochodzi z mitologii nordyckiej i oznacza drzewo życia. Nazwa ta została wybrana, ponieważ dystrybucja wykorzystała niezależne, mniejsze programy i łączyła je w jeden kompletny produkt. Motto firmy to "Wolne oprogramowanie dla nas wszystkich" (oryginał: "Free Software For The Rest of Us").
Yggdrasil był w pełni zgodny z uniksowym systemem hierarchii plików.
Historia i wersje.
Yggdrasil ogłosił prace nad 'bootowalnym uniksopodobnym systemem Linux/GNU/X dla PC' 24 października 1992 roku, a pierwszą wersję wydał niespełna 2 miesiące później, 8 grudnia 1992. Wydanie alfa zawierało wersję jądra 0.98.1, wersję v11r5 systemu X Window System, która wspierała rozdzielczości do 1024x768 z 256 kolorami, kolekcję programów GNU takich jak kompilatory C i C++, debugger, bison, flex, make, TeX, groff, Ghostscript, edytory tekstu elvis i Emacs oraz wiele innych funkcjonalności. Pierwsze wydanie miało bardzo konkretne wymagania sprzętowe: komputer Intel 386, przynajmniej 8MB pamięci RAM i 100MB miejsca na dysku twardym. Wersja alfa nie dotarczała kodów źródłowych do wszystkich jej składowych, między innymi edytora elvis.
Wersja beta została wydana 18 lutego 1993 roku. Yggdrasil w tej wersji można było kupić za 60 dolarów amerykańskich. Wydanie beta zawierało jądro 0.99.5, system X oraz kolekcję programów GNU. Do 22 sierpnia 1993 roku firma Yggdrasil sprzedała ponad 3100 kopii dystrybucji LGX beta.
Wersję produkcyjną dystrybucji można było nabyć za 99 dolarów, z dokładnością do tego, że była ona dostępna za darmo dla każdego programisty, który brał udział w tworzeniu oprogramowania zawartego na oferowanej płycie CD.
Wczesne wydania Yggdrasila były także dostępne w sklepach specjalizujących się w sprzedaży oprogramowania na płytach CD.
Yggdrasil Computing, Incorporated.
Adam J. Richter założył firmę Yggdrasil Computing wraz z Billem Selmeierem. Richter rozważał także współpracę z Michaelem Tiemannem, ale ostatecznie nie zdecydował się na dołączenie do twórców Cygnus.
Richter był członkiem Ligi Wolnego Programowania (League for Programming Freedom). Podczas tworzenia wersji alfa systemu miał do dyspozycji tylko dysk o pojemności 200MB, co uniemożliwiło dostarczenie kodów źródłowych wszystkich pakietów zawartych na wydanej płycie CD.
Yggdrasil Incorporated wydało kilka książek na temat systemu Linux, między innymi "The Linux Bible: The GNU Testament", a także wspierało rozwój systemu plików i graficznego systemu X.
Firma przeniosła się do San Jose w Kalifornii w 1996 roku. Wtedy też korporacja wydała "Linux Internet Archives" – 6 płyt CD z oprogramowaniem Linux.
Firma była aktywna aż do 2000 roku, w którym wydała "Linux Open Source DVD". W tym samym roku jej strona internetowa została zawieszona, a sama firma przestała wydawać oprogramowanie.

</doc>
<doc id="3594534" url="https://pl.wikipedia.org/wiki?curid=3594534" title="Nie zaczynaj">
Nie zaczynaj

Nie zaczynaj – piosenka i singel Artura Andrusa pochodzący z albumu "Cyniczne Córy Zurychu", wydany 27 października 2015 przez Mystic Production.

</doc>
<doc id="3594538" url="https://pl.wikipedia.org/wiki?curid=3594538" title="Aprecjacja waluty">
Aprecjacja waluty



</doc>
<doc id="3594556" url="https://pl.wikipedia.org/wiki?curid=3594556" title="Bismallah">
Bismallah



</doc>
<doc id="3594558" url="https://pl.wikipedia.org/wiki?curid=3594558" title="Stanisław Miniewski">
Stanisław Miniewski

Stanisław Piotr Miniewski (ur. 11 lutego 1889 w Warszawie, zm. 20 października 1966) – podpułkownik dyplomowany saperów Wojska Polskiego.
Życiorys.
30 lipca 1920 roku został zatwierdzony z dniem 1 kwietnia 1920 roku w stopniu majora, w Korpusie Inżynierii i Saperów, w grupie oficerów byłej armii generała Hallera. Pełnił wówczas służbę w dowództwie Frontu Południowo-Wschodniego. 1 czerwca 1921 roku pełnił służbę w dowództwie 6 Dywizji Piechoty, a jego oddziałem macierzystym był wówczas Oddział V Sztabu Generalnego. W latach 1921–1922 był słuchaczem I Kursu Doszkolenia Wyższej Szkoły Wojennej w Warszawie. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 i 31. lokatą w korpusie oficerów inżynierii i saperów. 16 września 1922 roku, po pomyślnym ukończeniu studiów, Minister Spraw Wojskowych przyznał mu „pełne kwalifikacje do pełnienia służby na stanowiskach Sztabu Generalnego” i przydzielił do Wyższej Szkoły Wojennej na stanowisko asystenta. Po niespełna miesiącu, z dniem 16 października 1922 roku, został przydzielony do Oddziału IV Sztabu Generalnego na stanowisko Wojskowego Komisarza Łączności (Wojskowego Komisarza Telegrafów i Telefonów), pozostając oficerem nadetatowym 5 pułku saperów w Krakowie. 5 maja 1927 roku został przeniesiony do 6 pułku saperów w Przemyślu na stanowisko dowódcy pułku. Zwolniony z zajmowanego stanowiska służbowego z równoczesnym oddaniem do dyspozycji dowódcy Okręgu Korpusu Nr X. Z dniem 31 sierpnia 1929 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Warszawa-Miasto III. Posiadał przydział mobilizacyjny do Oficerskiej Kadry Okręgowej Nr I i był wówczas „przewidziany do użycia w czasie wojny”.

</doc>
<doc id="3594559" url="https://pl.wikipedia.org/wiki?curid=3594559" title="Czy da się kochać">
Czy da się kochać

Czy da się kochać – piosenka i singel Ani Rusowicz zapowiadający jej nowy album. Artystka sama napisała i wyprodukowała utwór, samodzielnie wydała singel w formie cyfrowej 3 października 2015. Do utworu powstał kontrowersyjny teledysk opublikowany 14 października 2015 w serwisie YouTube, wyreżyserowany przez Ludmiłę i Tomasza Antosików. Nominacja do nagrody w kategorii reżyserskiej 24. edycji Festiwalu Polskich Wideoklipów Yach Film okazała się zwycięska.

</doc>
<doc id="3594560" url="https://pl.wikipedia.org/wiki?curid=3594560" title="Carlos Garcés">
Carlos Garcés

Carlos Jhon Garcés Acosta (ur. 1 marca 1990 w Mancie) – ekwadorski piłkarz występujący na pozycji napastnika, obecnie zawodnik meksykańskiego Atlante.
Kariera klubowa.
Garcés pochodzi z Manty i jest wychowankiem tamtejszego klubu Manta FC. Do seniorskiej drużyny, występującej wówczas w drugiej lidze został włączony jako osiemnastolatek i już w swoim pierwszym sezonie – 2008 – wygrał z drużyną prowadzoną przez trenera Carlosa Pico rozgrywki Serie B, awansując do najwyższej klasy rozgrywkowej. W ekwadorskiej Serie A zadebiutował 4 kwietnia 2009 w przegranym 0:2 spotkaniu z El Nacional, natomiast premierowego gola strzelił już osiem dni później, w wygranej 2:0 konfrontacji z Deportivo Cuenca. Nie potrafił sobie jednak wywalczyć miejsca w wyjściowym składzie, wobec czego w kwietniu 2010 udał się na wypożyczenie do drugoligowego LDU Portoviejo, gdzie występował do końca roku bez większych sukcesów. Kilka miesięcy po powrocie do Manty został podstawowym graczem ekipy i mimo braku sukcesów drużynowych był jednym z bardziej obiecujących graczy w lidze.
Wiosną 2013 Garcés przeszedł do czołowego klubu w kraju – stołecznego LDU Quito. Tam, mimo regularnej gry, sporadycznie wpisywał się na listę strzelców, wobec czego już po pół roku został relegowany do roli głębokiego rezerwowego, zaś w styczniu 2014 został wypożyczony do innego zespołu ze stolicy – Deportivo Quito. Tam jako podstawowy zawodnik i bez większych sukcesów spędził sześć miesięcy, po czym, również na zasadzie wypożyczenia, po raz drugi w karierze zasilił drugoligowy LDU Portoviejo. Po upływie kolejnego półrocza powrócił do najwyższej klasy rozgrywkowej, udając się na wypożyczenie do Deportivo Cuenca, gdzie również grał przez pół roku, mając pewne miejsce w wyjściowym składzie i będąc najlepszym strzelcem drużyny.
W lipcu 2015 Garcés na zasadzie wypożyczenia przeniósł się do meksykańskiego drugoligowca Atlante FC z siedzibą w Cancún. Tam z miejsca został kluczowym graczem ekipy, w jesiennym sezonie Apertura 2015 dotarł z nią do finału rozgrywek Ascenso MX, a sam wywalczył tytuł króla strzelców drugiej ligi z jedenastoma golami na koncie.

</doc>
<doc id="3594565" url="https://pl.wikipedia.org/wiki?curid=3594565" title="Uummannaq (ujednoznacznienie)">
Uummannaq (ujednoznacznienie)



</doc>
<doc id="3594567" url="https://pl.wikipedia.org/wiki?curid=3594567" title="Szczepan Biliński">
Szczepan Biliński

Szczepan Biliński (ur. 14 grudnia 1949 w Krakowie) – polski zoolog, profesor nauk przyrodniczych, w latach 1999–2005 dziekan Wydziału Biologii i Nauk o Ziemi Uniwersytetu Jagiellońskiego, w latach 2005–2012 prorektor UJ ds. badań i współpracy międzynarodowej, członek rzeczywisty Polskiej Akademii Nauk, członek i od 2015 sekretarz generalny Polskiej Akademii Umiejętności.
Życiorys.
W 1972 ukończył studia biologiczne na Uniwersytecie Jagiellońskim. W 1975 uzyskał stopień doktora nauk przyrodniczych, a w 1990 – tytuł profesora.
W latach 1987–1999 był dyrektorem Instytutu Zoologii, 1999–2005 dziekanem Wydziału Biologii i Nauk o Ziemi UJ a w latach 2005–2012 był prorektorem UJ ds. badań i współpracy międzynarodowej. W 2012 bez powodzenia kandydował na stanowisko rektora UJ.
Jest członkiem PAN (czł. korespondent od 2002, czł. rzeczywisty od 2016) i PAU (czł. korespondent od 1992, czł. czynny od 2008). 20 czerwca 2015 podczas Walnego Zgromadzenia Polskiej Akademii Umiejętności został wybrany na jej sekretarza generalnego, zastępując na tym stanowisku Jerzego Wyrozumskiego.
Wśród jego zainteresowań naukowych są m.in. biologia rozwoju i biologia komórki, funkcja połączeń międzykomórkowych, gromadzenie i lokalizacja rozmaitych typów RNA (rRNA, mRNA i snRNA) w cytoplazmie komórki jajowej, strukturalna rola RNA w organizacji cytoszkieletu i filogeneza bezkręgowców.
W 2005 został odznaczony Złotym Krzyżem Zasługi, a w 2013 Krzyżem Oficerskim Orderu Odrodzenia Polski. W 2014 otrzymał tytuł doktora honoris causa Uniwersytetu Przykarpackiego im. Wasyla Stefanyka w Iwano-Frankiwsku.
Jego żoną jest biolożka Barbara Bilińska.
Jego siostra Teresa (ur. 1950) jest żoną Marka Dominika Estreichera (ur. 1944), wnuka Tadeusza Estreichera (1871–1952).

</doc>
<doc id="3594575" url="https://pl.wikipedia.org/wiki?curid=3594575" title="M'barka">
M'barka



</doc>
<doc id="3594579" url="https://pl.wikipedia.org/wiki?curid=3594579" title="Grzybówka dzwoneczkowata">
Grzybówka dzwoneczkowata

Grzybówka dzwoneczkowata ("Mycena tintinnabulum" (Paulet) Quél.) – gatunek grzybów należący do rodziny grzybówkowatych ("Mycenaceae")
Systematyka i nazewnictwo.
Pozycja w klasyfikacji: "Mycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Takson ten został zdiagnozowany taksonomicznie w 1793 r. przez J.J. Pauleta jako "Hypophyllum tintinnabulum". Do rodzaju "Mycena" został przeniesiony przez L. Queleta w 1872 r. 
Synonimy naukowe:
Nazwę polską nadała Maria Lisiewska w 1987 r. 
Morfologia.
Średnica 0,5–2cm, u młodych tępo dzwonkowaty, później stożkowaty, w końcu rozpostarty. Środek kapelusza zwykle płaski. Blaszki prześwitują, wskutek czego kapelusz jest promieniście prążkowany. Jest higrofaniczny; w stanie wilgotnym jest lepki. Powierzchnia naga, gładka, jedwabiście błyszcząca, o barwie brązowej, sepii, szarobrązowej, lub ciemnoczerwonobrązowej, czasami ciemno czekoladowobrązowej. 
Blaszkowy, blaszki przyrośnięte i nieco zbiegające ząbkiem, o pofałdowanych ostrzach.Występują międzyblaszki. Początkowo blaszki mają barwę jasnoszarą z różowawym odcieniem, później mięsistoróżowawą.
Wysokość 1–7 cm, grubość 1-3 mm, rurkowaty, wygięty, twardy i chrząstkowaty. Powierzchnia gładka, w stanie wilgotnym nieco lepka, w stanie suchym błyszcząca. Barwa bladoszara, beżowa, u podstawy często czerwonawa i przechodzi w nibykorzeń pokryty odstajcymi, białymi strzępkami.
Bardzo cienki, beżowoszary o niewyraźnym, gorzkim smaku. Ma zapach podobny do obierek ziemniaków lub chloru. Zapach szybko zanika.
Biały. Zarodniki elipsoidalne lub pestkowate z niewyraźnym dziobkiem, o gładkiej powierzchni, amyloidalne i hialinowe. Wielkość 4–5,5 × 2,5–3,5 µm.
Występowanie i siedlisko.
Grzybówka dzwoneczkowata występuje głównie w Europie, poza tym w USA znana jest z nielicznych tylko stanowisk. W Polsce jest dość rzadka. 
Rośnie w różnego typu lasach, parkach i alejach na martwym drewnie; na pniakach, powalonych pniach i konarach drzew liściastych. Obserwowano ją na drewnie olszy szarej, brzóz, buków, dębów i wierzb. Szczególnie często występuje na drewnie olch i wierzb. Owocniki wytwarza od sierpnia do grudnia. Jest to jeden z nielicznych gatunków grzybów, które pojawiają się bardzo późną jesienią i w zimie podczas bezmroźnych okresów. Zwykle wyrasta w zwartych kępach, czasami nawet w liczbie kilkudziesięciu owocników.
Znaczenie.
Saprotrof. Grzyb niejadalny ze względu na małe rozmiary i gorzkawy smak.
Gatunki podobne.
Na martwym drewnie wyrasta kilka gatunków podobnych grzybówek, jednak późna pora pojawiania się grzybówki dzwoneczkowatej i tworzenie zwartych kęp łatwo pozwala ją odróżnić od innych grzybówek. W zimie na martwym drewnie występuje kępami także płomiennica zimowa, różni się ona jednak wyglądem.

</doc>
<doc id="3594580" url="https://pl.wikipedia.org/wiki?curid=3594580" title="Mycena tintinnabulum">
Mycena tintinnabulum



</doc>
<doc id="3594582" url="https://pl.wikipedia.org/wiki?curid=3594582" title="MCA Music Entertainment Group">
MCA Music Entertainment Group



</doc>
<doc id="3594589" url="https://pl.wikipedia.org/wiki?curid=3594589" title="Zdzisław Sipiera">
Zdzisław Sipiera

Zdzisław Tadeusz Sipiera (ur. 27 października 1959 w Pruszkowie) – polski polityk, nauczyciel i samorządowiec. W latach 1998–2002 i 2014–2015 starosta pruszkowski, wojewoda mazowiecki (2015–2019), poseł na Sejm IX kadencji.
Życiorys.
Absolwent Akademii Wychowania Fizycznego w Warszawie, kształcił się także m.in. na Uniwersytecie Warszawskim. Pracował jako nauczyciel, od 1991 do 1996 był dyrektorem jednej ze szkół w Pruszkowie. Zatrudniony także jako naczelnik wydziału oświaty w urzędzie dzielnicy Żoliborz, prowadził również własną działalność gospodarczą.
W 1990 został członkiem Porozumienia Centrum, a w 2001 wstąpił do Prawa i Sprawiedliwości. Od 1994 do 1998 był radnym miejskim. W 1998, 2002, 2006, 2010 i 2014 wybierany na radnego powiatu pruszkowskiego. W latach 1998–2002 i 2014–2015 zajmował stanowisko starosty tego powiatu. Był także wiceburmistrzem dzielnicy Praga-Północ (2002–2005) i burmistrzem Woli (2005–2006).
8 grudnia 2015 został powołany na urząd wojewody mazowieckiego. W wyborach parlamentarnych w 2019 wystartował do Sejmu w okręgu podwarszawskim. Uzyskał mandat posła IX kadencji, otrzymując 8131 głosów. W związku z tym wyborem 11 listopada 2019 zakończył urzędowanie na funkcji wojewody. W 2021 powołany przez premiera Mateusza Morawieckiego w skład Rady Doradców Politycznych.
Życie prywatne.
Zdzisław Sipiera jest żonaty, ma dwoje dzieci. Jego syn Konrad w 2018 objął funkcję wiceprezydenta Pruszkowa. 

</doc>
<doc id="3594609" url="https://pl.wikipedia.org/wiki?curid=3594609" title="Artur Chojecki (polityk)">
Artur Chojecki (polityk)

Artur Henryk Chojecki (ur. 19 kwietnia 1974 w Elblągu) – polski polityk i samorządowiec, od 2015 wojewoda warmińsko-mazurski.
Życiorys.
Ukończył I Liceum Ogólnokształcące im. Juliusza Słowackiego w Elblągu, następnie studia na Uniwersytecie Warmińsko-Mazurskim w Olsztynie. Pracował w księgarni i jako nauczyciel w szkole podstawowej. Zaangażował się w działalność polityczną w ramach Prawa i Sprawiedliwości, od 2005 do 2007 był dyrektorem biura senatorskiego Jerzego Szmita. Później zatrudniony jako wychowawca w Ochotniczym Hufcu Pracy. W 2006, 2010 i 2014 wybierany na radnego sejmiku warmińsko-mazurskiego, był jego wiceprzewodniczącym w IV i V kadencji.
8 grudnia 2015 został powołany na stanowisko wojewody warmińsko-mazurskiego. W wyborach w 2019 bezskutecznie ubiegał się o mandat posła w okręgu olsztyńskim.
Wieloletni działacz Akcji Katolickiej. Zasiadał też w radzie programowej Radia Olsztyn.
W 2017 odznaczony Srebrną Odznaką „Zasłużony dla Ochrony Przeciwpożarowej”.

</doc>
<doc id="3594613" url="https://pl.wikipedia.org/wiki?curid=3594613" title="Dom Społeczny na Osiedlu Robotniczym w Krakowie">
Dom Społeczny na Osiedlu Robotniczym w Krakowie

Dom społeczny na Osiedlu Robotniczym w Krakowie – budynek o funkcjach społecznych i kulturalnych, wybudowany w latach 1935-1937 na potrzeby powstającego w ówczesnej krakowskiej dzielnicy Dębniki Osiedla Robotniczego. Inicjatorem powstania budynku był Wojewódzki Związek Międzykomunalny Opieki Społecznej. Autorem projektu był Fryderyk Tadanier, we współpracy z inżynierem Michałem Zakrzewskim. Dom położony jest na rogu ul. Praskiej i ul. Pietrusińkiego.
Budynek, stanowiący przykład architektury funkcjonalistycznej, ma kształt przenikających się brył. Jego formę podkreślają podziały horyzontalne uzyskane dzięki gęsto rozmieszczonym oknom, biegnącym pod nimi gzymsami oraz kolorystyce budynku (róż indyjski pomiędzy oknami, piaskowy w pozostałych częściach).
W budynku mieściło się pierwotnie m.in. przedszkole i sklepy (na parterze), biblioteka z czytelnią, świetlica (na pierwszym piętrze), pokoje mieszkalne (na drugim piętrze). W parterowej części od strony ul. Pietrusińskiego mieściła się sala widowiskowa. W latach 1957-2005 w budynku działało w niej kino „Tęcza”. Współcześnie budynek nadal funkcje kulturalne - mieści się tutaj Teatr Praska 52 – filia Centrum Kultury Podgórza oraz filia Podgórskiej Biblioteki Publicznej. Znajduje się tutaj również siedziba rady i zarządu dzielnicy VIII Dębniki.

</doc>
<doc id="3594617" url="https://pl.wikipedia.org/wiki?curid=3594617" title="Żołna brodata">
Żołna brodata

Żołna brodata ("Nyctyornis athertoni") – gatunek średniej wielkości ptaka z rodziny żołn (Meropidae). Występuje w południowej i południowo-wschodniej Azji: od Indii i Nepalu przez kraje Indochin po południowo-zachodnie Chiny. Nie jest zagrożony wyginięciem.
Charakterystyka gatunku.
Dziób długi, sierpowato zagięty, szary – u nasady jaśniejszy. Czoło jasnoniebieskie, podbródek z intensywnie turkusowym pasmem wydłużonych piór, od którego powstała polska nazwa gatunkowa. Reszta głowy, skrzydła i ogon w przeważającej mierze zielone, choć możliwe niebieskie przebłyski, zwłaszcza na skrzydłach. Pierś i brzuch od barwy oliwkowej po żółtą, z ciemnymi, podłużnymi plamami. Nogi zielono-brązowe. Brak wyraźnego dymorfizmu płciowego, choć broda samca wyraźniej odbija promieniowanie ultrafioletowe niż u samic.
W Indiach okres lęgowy trwa od lutego do sierpnia. Zaloty obejmują wzajemne karmienie, ukłony i wachlowanie ogonem. Jak inne żołny gniazdo buduje na końcu tunelu, który wygrzebuje w urwiskach i zboczach o miękkiej budowie. W odróżnieniu jednak od większości gatunków z rodzaju "Merops" nie tworzy kolonii lęgowych – w jednym miejscu gniazduje jedna lub maksymalnie dwie–trzy pary. Samica składa zazwyczaj 4 niemal okrągłe, białe jaja.
Większość pożywienia stanowią pszczoły i inne błonkoskrzydłe, a także inne latające owady – zawsze łapane w locie.
Występowanie.
Występuje w górskich i podgórskich obszarach Azji południowej i południowo-wschodniej. Preferuje wyżej położone tereny, jednak nie przekraczające wysokości 2000 m n.p.m.
Zachodnią część zasięgu stanowią w Indiach grzbiety Ghatów Zachodnich, dalej pasmo Satpura w północnym Dekanie po płaskowyż Ćhota Nagpur w północno-wschodniej części Indii. Drugą część zasięgu tworzą podnóża Himalajów na pograniczu Indii, Nepalu, Bhutanu i Bangladeszu. Dalej zasięg obejmuje niemal całą Mjanmę (poza terenami nadmorskimi), Laos i Wietnam (bez delty Mekongu), oraz pograniczne tereny Tajlandii, Kambodży i Chin (prowincja Junnan oraz wyspa Hajnan).
Status zagrożenia.
Ze względu na szeroki obszar występowania i znaczną liczebność, oraz brak oznak wyraźnego trendu spadkowego populacji gatunek uważany za niewymagający ochrony czynnej. Przez IUCN sklasyfikowany jako gatunek najmniejszej troski (LC – "Least Concern"). Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.
Systematyka.
Gatunek pierwotnie opisany pod nazwą "Merops athertoni" przez Williama Jardine’a i Prideaux Johna Selby’ego na podstawie okazu z Indii (1828). Od momentu opisania zaliczany do rodzaju typowego Meropidae – "Merops", obecnie wraz z żołną wielką ("Nyctyornis amictus") wydzielany do oddzielnego rodzaju "Nyctyornis".
Wyróżnia się dwa podgatunki:

</doc>
<doc id="3594622" url="https://pl.wikipedia.org/wiki?curid=3594622" title="Księstwa alodialne w Rzeczypospolitej Obojga Narodów">
Księstwa alodialne w Rzeczypospolitej Obojga Narodów

Księstwa alodialne w Rzeczypospolitej Obojga Narodów – niektóre magnackie kompleksy majątkowe, położone po 1569 r. na terytorium Wielkiego Księstwa Litewskiego i ruskiej części Korony Królestwa Polskiego, dzierżone na mocy prawa książęcego przez właścicieli posiadających rodzime, terytorialne tytuły książęce i posiadające oficjalnie uznawaną nazwę "księstw".
Księstwa alodialne powstały jako nadania majątkowe czynione przez wielkich książąt litewskich w XIV i XV wieku na rzecz zasłużonych członków dynastii Giedyminowiczów, Rurykowiczów i innych litewskich i ruskich rodów bojarskich. Majątki te miały od początku przypisaną do siebie nazwę księstw, a ich właściciele tytuły książąt. Książęta dzierżyli te majątki dziedzicznie na mocy prawa książęcego. Posiadali zwierzchnictwo nad wszystkimi mieszkańcami danych księstw – łącznie ze szlachtą. Wszystkie tytuły i przywileje terytorialne księstw litewskich i ruskich zostały potwierdzone w akcie unii polsko-litewskiej w 1569 r. oraz w licznych późniejszych dokumentach państwowych Rzeczypospolitej Obojga Narodów. Większość litewskich i ruskich księstw alodialnych przetrwała do III rozbioru, a niektóre z nich (jak największe Księstwo Słuckie) do XIX w.
Terytorialne tytuły książęce litewskie i ruskie jako jedyne tytuły arystokratyczne w I Rzeczypospolitej nie były nigdy krytykowane przez obrońców równości szlacheckiej. Radziwiłłowie na przykład byli uznawani książętami birżańskimi czy nieświeskimi, ale już nie książetami Świętego Cesarstwa Rzymskiego, ponieważ był to tytuł nadany przez obcego władcę.

</doc>
<doc id="3594623" url="https://pl.wikipedia.org/wiki?curid=3594623" title="Net Promoter Score">
Net Promoter Score

Net Promoter Score (NPS) – narzędzie oceny lojalności klientów danej firmy. Jest alternatywną metodą oceny dla tradycyjnych badań satysfakcji klientów. Zakłada się, że wartość NPS jest skorelowana ze wzrostem przychodów.
NPS została zaproponowana przez Freda Reichhelda, Bain &amp; Company i Satmetrix. Po raz pierwszy została opisana przez Reichhelda w 2003 roku w jego artykule w "Harvard Business Review" zatytułowanym "One Number You Need to Grow". Wartości NPS wahają się pomiędzy -100 i +100, przy czym -100 odpowiada sytuacji gdy każdy z badanych klientów jest krytykiem danej marki niepolecającym jej innym, a +100 odpowiada sytuacji gdzie każdy promuje – jest gotów polecić – daną markę znajomym. Wartości dodatnie NPS uznawane są za wynik dobry a wartości powyżej 50 za doskonały.
Współczynnik NPS mierzy lojalność, która istnieje pomiędzy konsumentem a dostawcą. Usługodawcą może być firma, pracodawca lub inny podmiot. Dostawcą jest podmiot, który zadaje pytania na temat badania NPS. Konsumentem jest klient, pracownik lub osoba poproszona o wzięcie udziału w badaniu NPS. W przypadku, gdy badaniu poddawany jest pracownik, uzyskiwany wynik nazywany jest wtedy "Employee Net Promoter Score", lub w skrócie eNPS, który pomaga zmierzyć, jak lojalni są pracownicy.

</doc>
<doc id="3594625" url="https://pl.wikipedia.org/wiki?curid=3594625" title="Julija Stupak">
Julija Stupak

Julija Siergiejewna Stupak z d. Biełorukowa (ros. Юлия Сергеевна Ступак, z domu Белорукова; ur. 21 stycznia 1995 w Sosnogorsku) – rosyjska biegaczka narciarska, czterokrotna medalistka igrzysk olimpijskich i mistrzostw świata. Od 2019 żona rosyjskiego biegacza Nikity Stupaka.
Kariera.
Na arenie międzynarodowej zadebiutowała 18 lutego 2013 roku w rumuńskim Braszowie podczas jedenastej edycji zimowego olimpijskiego festiwalu młodzieży Europy. W pierwszym swoim starcie zajęła 6. miejsce w biegu na 7,5 km stylem dowolnym. W kolejnych startach w Braszowie ukończyła na 7. miejscu bieg na 5 km stylem klasycznym, a także zajęła 5. miejsce w sprincie rozgrywanym techniką dowolną.
Kolejnym startem w zawodach międzynarodowych był występ na mistrzostwach świata juniorów w narciarstwie klasycznym, które odbyły się na przełomie stycznia i lutego 2014 roku we włoskiej dolinie Val di Fiemme. W pierwszym starcie, którym był sprint stylem dowolnym zdobyła brązowy medal. Mistrzostwa zakończyła występem w biegu sztafetowym, w którym to zdobyła tytuł wicemistrzyni świata juniorów wraz z koleżankami ze sztafety.
W Pucharze Świata zadebiutowała 1 marca 2014 roku w fińskim Lahti. W kwalifikacjach sprintu rozgrywanego stylem dowolnym zajęła 47. miejsce i nie awansowała do fazy ćwierćfinałowej. Pierwsze pucharowe punkty zdobyła 5 marca 2015 roku w norweskim Drammen w sprincie stylem klasycznym, gdzie została sklasyfikowana na 25. miejscu. Pierwszy raz na podium zawodów tego cyklu stanęła 24 listopada 2017 roku w Ruce, kończąc rywalizację w sprincie klasykiem na trzeciej pozycji. Wyprzedziły ją jedynie Szwedka Stina Nilsson i Sadie Bjornsen z USA.
Podczas mistrzostw świata w Lahti w 2017 roku razem z Natalją Matwiejewą zdobyła srebrny medal w sprincie drużynowym. Na rozgrywancyn dwa lata później mistrzostwach świata w Seefeld wspólnie z Anastasiją Siedową, Anną Nieczajewską i Natalją Niepriajewą wywalczyła brązowy medal w szafecie. W tej samej konkurencji reprezentacja Rosyjskiej Federacji Narciarskiej w składzie: Jana Kirpiczenko, Julija Stupak, Tatjana Sorina i Natalja Niepriajewa zajęła drugie miejsce na mistrzostwach świata w Oberstdorfie w 2021 roku.
Na igrzyskach w Pjongczangu w 2018 roku startowała jako reprezentantka ekipy sportowców olimpijskich z Rosji. W sprincie stylem klasyczym zajęła trzecie miejsce, plasując się za Stiną Nilsson i Maiken Caspersen Fallą z Norwegii. Parę dni później razem z Niepriajewą, Anastasiją Siedową i Nieczajewską zdobyła kolejny brązowy medal. Podczas igrzysk olimpijskich w Pekinie cztery lata później razem z Niepriajewą, Soriną i Wieroniką Stiepanową zwyciężyła w sztafecie. Cztery dni później Stupak i Niepriajewa zajęły trzecie miejsce w sprincie drużynowym.

</doc>
<doc id="3594627" url="https://pl.wikipedia.org/wiki?curid=3594627" title="Adrian Czubak">
Adrian Czubak

Adrian Bogdan Czubak (ur. 26 marca 1973 w Strzelcach Opolskich) – polski polityk, w latach 2015–2021 wojewoda opolski.
Życiorys.
Absolwent Politechniki Śląskiej, odbył też studia podyplomowe z zakresu zarządzania i marketingu oraz prawa inwestycyjnego. Był m.in. dyrektorem Departamentu Infrastruktury i Gospodarki w Urzędzie Marszałkowskim Województwa Opolskiego i prezesem zarządu Opolskiego Regionalnego Funduszu Poręczeń Kredytowych, a także wiceprezesem Agencji Rozwoju Opolszczyzny. Później zatrudniony w Elektrowni Opole.
Członek partii Prawo i Sprawiedliwość, został przewodniczącym jej lokalnych struktur. W 2014 bezskutecznie ubiegał się o urząd burmistrza miasta i gminy Strzelce Opolskie (zajmując ostatnie miejsce wśród 5 kandydatów). 8 grudnia 2015 został powołany na stanowisko wojewody opolskiego. W marcu 2021 odszedł z zajmowanego stanowiska. W grudniu tegoż roku powołany w skład rady nadzorczej Grupy Azoty ZAK w Kędzierzynie-Koźlu.
Życie prywatne.
Jest żonaty, ma dwoje dzieci.
Odznaczenia.
W 2017 otrzymał Srebrną Odznakę „Zasłużony dla Ochrony Przeciwpożarowej”.

</doc>
<doc id="3594632" url="https://pl.wikipedia.org/wiki?curid=3594632" title="Europejska Unia Gospodarcza i Walutowa">
Europejska Unia Gospodarcza i Walutowa



</doc>
<doc id="3594637" url="https://pl.wikipedia.org/wiki?curid=3594637" title="Rzuć to wszystko co złe">
Rzuć to wszystko co złe

Rzuć to wszystko co złe – piosenka skomponowana i zaśpiewana przez Zbigniewa Wodeckiego, z tekstem Leszka Długosza. Jako pierwsza z kolei pojawiła się na stronie A debiutanckiego albumu Wodeckiego pt. "Zbigniew Wodecki" wydanego w 1976 roku, nagrana z udziałem Orkiestry pod dyrekcją Wojciecha Trzcińskiego. Największą popularność jednak zdobyła jej wersja z 2015 r. z udziałem Mitch &amp; Mitch Orchestra and Choir.
Wersja Zbigniew Wodecki with Mitch &amp; Mitch Orchestra and Choir.
Piosenka pochodzi z płyty "" wydanej w maju 2015 przez Lado ABC, będąca swoistym przypomnieniem debiutanckiej płyty Wodeckiego, jako wspólny koncert Zbigniewa Wodeckiego z Mitch &amp; Mitch Orchestra and Choir wspomaganych przez Polską Orkiestrę Radiową dyrygowaną przez Cannibal Mitcha.

</doc>
<doc id="3594648" url="https://pl.wikipedia.org/wiki?curid=3594648" title="Aleksandr Szotman">
Aleksandr Szotman

Aleksandr Wasiljewicz Szotman (ros. Алекса́ндр Васи́льевич Шо́тман, ur. 6 września 1880, zm. 30 października 1937 w Moskwie) – radziecki polityk i działacz partyjny.
Życiorys.
Miał wykształcenie średnie, od 1899 działał w SDPRR, między październikiem a listopadem 1913 członek KC SDPRR(b), od 1913 członek Rosyjskiego Biura KC SDPRR(b). W listopadzie 1913 aresztowany, potem skazany na zesłanie na 3 lata do Kraju Narymskiego, 19 marca 1917 amnestionowany po rewolucji lutowej, został członkiem Tomskiego Komitetu SDPRR(b). Od czerwca 1917 członek Piotrogrodzkiego Komitetu Okręgowego SDPRR(b), od listopada 1917 zastępca ludowego komisarza poczt i telegrafów RFSRR, od grudnia 1917 do stycznia 1918 deputowany do Wszechrosyjskiego Zgromadzenia Ustawodawczego, od maja 1918 do 1919 sekretarz Prezydium Najwyższej Rady Gospodarki Narodowej RFSRR. Od 1919 do 2 marca 1920 przewodniczący Uralsko-Syberyjskiej Komisji Rady Pracy i Obrony RFSRR, w 1920 przewodniczący Syberyjskiego Sownarchozu, od 1920 do 21 marca 1921 członek Kaukaskiego Biura KC RKP(b). Od 21 marca 1921 do 1922 członek Południowo-Wschodniego Biura KC RKP(b), w latach 1921-1922 przewodniczący Południowo-Wschodnich Krajowych Obrad Ekonomicznych, w latach 1922-1923 przewodniczący Obrad Ekonomicznych Karelskiej Komuny Pracowniczej, od lipca 1923 do 1924 przewodniczący Centralnego Komitetu Wykonawczego (CIK) Karelskiej ASRR. Od 31 maja 1924 do 26 stycznia 1934 członek Centralnej Komisji Kontrolnej RKP(b)/WKP(b), w tym od 2 czerwca 1924 do 2 grudnia 1927 zastępca członka Prezydium tej komisji, w latach 1924-1926 przewodniczący zarządu spółki akcyjnej "Radiopieriedacza", od 1926 szef Wydziału Kadr Prezydium Najwyższej Rady Gospodarki Narodowej, od 1928 dyrektor Moskiewskiej Rady Najwyższej Rady Gospodarki Narodowej. W 1929 kierował grupą Ludowego Komisariatu Inspekcji Robotniczo-Chłopskiej ZSRR, od 1930 członek Komitetu ds. Kamczatki i Sachalinu przy Radzie Pracy i Obrony ZSRR, w latach 1931-1937 pełnomocnik Prezydium WCIK do Spraw Specjalnych.
25 czerwca 1937 aresztowany, 29 października 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału w antyradzieckiej organizacji terrorystycznej i następnego dnia rozstrzelany. 24 grudnia 1955 pośmiertnie zrehabilitowani.

</doc>
<doc id="3594653" url="https://pl.wikipedia.org/wiki?curid=3594653" title="Boskie zwierzchnictwo">
Boskie zwierzchnictwo

 
Boskie zwierzchnictwo – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy, które rozpoczęły się w czerwcu 1975 roku, a zakończyły się w styczniu 1976 roku. Kongres miał na celu zachęcenie do gorliwego spełniania woli Jehowy Boga i pokładania nadziei w Królestwie Bożym.
Kongresy międzynarodowe na świecie.
Latem 1975 roku po raz pierwszy w Grecji odbyły się dwa kongresy międzynarodowe. Przyczyniły się one do wzrostu liczby głosicieli oraz do rozwoju działalności Świadków Jehowy w Grecji.
Na początku roku 1975 roku Świadkowie Jehowy w Grecji zwrócili się do władz rządowych z prośbą o zezwolenie na zorganizowanie kongresu. W poprzednich latach prośby te były odrzucane. Uchwalona nowa demokratyczna konstytucja Grecji, która zaczęła obowiązywać od dnia 11 czerwca 1975 roku, zapewniała między innymi prawo do pokojowego zgromadzania się, gwarantowała religijną wolność sumienia i odbywania bez przeszkód praktyk religijnych każdej znanej religii. 8 lipca 1975 roku opublikowano orzeczenie Rady Państwa nr 2106/1975, które stwierdzało m.in. „religia Świadków Jehowy jest religią znaną i uznawaną”. Przyczyniło się do uzyskanie zgody na przeprowadzenie zgromadzenia. Jednak Grecki Kościół Prawosławny i związane z nim organizacje publicznie sprzeciwiały się jego organizowaniu. Kongres międzynarodowy odbył się na stadionie Apollo w Rhizupolis, na przedmieściach Aten. Program trwał w dniach od 10 do 13 lipca, uczestniczyło w nim 19 211 osób. W dniach od 31 lipca do 3 sierpnia kongres międzynarodowy odbył się również w Salonikach, uczestniczyły w nim 10 124 osoby.
Publikacje wydane z okazji kongresu.
Ogłoszono również wydanie "Chrześcijańskich Pism Greckich w Przekładzie Nowego Świata" w języku fińskim.
Pozostałe kongresy.
Oprócz serii kongresów międzynarodowych w około 150 krajach na całym świecie zorganizowano zgromadzenia okręgowe.
Kongresy odbyły się w różnych krajach Afryki (m.in. w Kenii, Zambii, gdzie liczba obecnych przekroczyła 40 tysięcy), Azji, Oceanii (m.in. na Guam oraz dwa na Hawajach), w Ameryce Północnej i Południowej (m.in. w Stanach Zjednoczonych, Kanadzie, Brazylii, Chile, Kostaryce w San José i w Salwadorze) oraz w Europie.
Świadkowie Jehowy w Polsce pomimo obowiązującego od roku 1950 zakazu działalności, latem większymi grupami spotykali się w lasach, na jednodniowych tzw. konwencjach leśnych, na których przedstawiono główne punkty programu kongresu międzynarodowego.
Na terenie Austrii kongresy zorganizowano w dniach od 24 do 27 lipca w Villach i w Grazu, od 31 lipca do 3 sierpnia w Wiedniu (również w j. chorwackim), od 7 do 10 sierpnia w Wels oraz od 21 do 24 sierpnia w Dornbirn.
W 24 zgromadzeniach zorganizowanych w Brazylii uczestniczyło 212 441 osób.
W kongresie, który odbył się w styczniu 1976 na Stadionie Narodowym w Santiago w Chile, uczestniczyło 15 619 osób.
W Kanadzie odbyło się 15 zgromadzeń. Program przedstawiono w języku angielskim, francuskim, hiszpańskim, portugalskim i włoskim.
W Niemczech kongresy odbyły się w Berlinie, Bremie, Dortmundzie (dwa zgromadzenia), Essen, Frankfurcie (również w j. angielskim), Friedrichshafen, Hanowerze, Norymberdze (również w j. hiszpańskim i portugalskim), Neumünster (dwa zgromadzenia), Monachium (również w j. greckim i tureckim), Saarbrücken i Stuttgarcie (dwa zgromadzenia, również w j. włoskim i serbsko-chorwackim).
W lipcu i sierpniu 1975 roku w trzech kongresach w Portugalii uczestniczyło 34 529 osób, na Azorach – 410 i 629 w Funchal na Maderze. Były to pierwsze oficjalne kongresy okręgowe po uzyskaniu legalizacji działalności przez Świadków Jehowy w Portugalii.
W samej tylko kontynentalnej części Stanów Zjednoczonych zorganizowano dziewięćdziesiąt osiem zgromadzeń, na które przybyło prawie milion osób. Program przedstawiono w języku angielskim, hiszpańskim oraz francuskim. Liczba obecnych na kongresie w Cleveland wyniosła 57 027 osób. Na kongresie w Oakland został ochrzczony Larry Graham.
W Szwajcarii kongres odbył się w dniach od 10 do 13 lipca w Montreux w języku francuskim i hiszpańskim. W tym samym terminie zgromadzenie odbyło się w Lugano, a w Zurychu w dniach od 24 do 27 lipca.
W Wielkiej Brytanii kongresy odbyły się w dniach od 10 do 13 lipca w Bolton i Sheffield, od 24 do 26 lipca w Cardiff, Edynburgu i Londynie oraz od 31 lipca do 3 sierpnia ponownie na stadionie Twickenham w Londynie. Po raz pierwszy odbyło się również zgromadzenie w języku greckim, w którym uczestniczyło ponad 400 osób.

</doc>
<doc id="3594656" url="https://pl.wikipedia.org/wiki?curid=3594656" title="Engelbert Strauch">
Engelbert Strauch

Engelbert Strauch (ros. Энгельберт Мадисович Штраух, ur. 2 lutego 1896 w Helsinkach, zm. 21 kwietnia 1938) – fiński komunista, radziecki polityk i działacz partyjny.
Życiorys.
Od 1912 działał w SDPRR(b), od 1918 przewodniczący omskiego gubernialnego kolegium aprowizacyjnego, później komisarz Omska ds. aprowizacyjnych, do 1921 zastępca komisarza ds. aprowizacji guberni omskiej, 1921-1922sekretarz Rosyjskiego Biura KPE. Od 6 października 1921 do 24 września 1922 członek KC KPE, od 1921 pracownik Ludowego Komisariatu ds. Żywności RFSRR, 1926-1928 przewodniczący gubernialnej komisji kontrolnej WKP(b) w Orle. Od 19 grudnia 1927 do 26 stycznia 1934 członek Centralnej Komisji Kontrolnej WKP(b), 1928-1929 zastępca przewodniczącego Centralno-Czarnoziemskiej Komisji Kontrolnej WKP(b), od 1930 członek Kolegium Ludowego Komisariatu Inspekcji Robotniczo-Chłopskiej RFSRR, później pracował w Zjednoczeniu Wydawnictw Państwowych.
22 listopada 1937 aresztowany, 21 kwietnia 1938 skazany na śmierć przez Wojskowe Kolegium Sądu Najwyższego ZSRR pod zarzutem szpiegostwa i udziału w kontrrewolucyjnej organizacji i rozstrzelany. 1 września 1956 pośmiertnie zrehabilitowany.

</doc>
<doc id="3594664" url="https://pl.wikipedia.org/wiki?curid=3594664" title="Ministerstwo Energii">
Ministerstwo Energii

Ministerstwo Energii (ME) – polski urząd administracji rządowej obsługujący Ministra Energii, właściwego do spraw dwóch działów administracji rządowej: energia i gospodarka złożami kopalin. Ministerstwo zostało zlikwidowane w 2019, a jego kompetencje przejęły Ministerstwo Aktywów Państwowych i Ministerstwo Klimatu.
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Organ podległy ministrowi:
Jednostki organizacyjne podległe ministrowi lub przez niego nadzorowane:
Historia.
Po raz pierwszy sprofilowany resort o randze ministerstwa zajmujący się w Polsce sprawami energii został powołany ustawą z 10 lutego 1949. Wówczas w miejsce likwidowanego Ministerstwa Przemysłu i Handlu utworzono sześć mniejszych, specjalistycznych resortów, wśród których znalazło się działające od 22 kwietnia Ministerstwo Górnictwa i Energetyki. Funkcjonowało do 30 marca 1950, kiedy na mocy ustawy z 7 marca uległo ono likwidacji, a jego zadania przejęły Ministerstwo Przemysłu Ciężkiego i Ministerstwo Górnictwa.
Ministerstwo Przemysłu Ciężkiego zostało zlikwidowane ustawą z 15 lutego 1952, w jego miejsce zaś 6 marca rozpoczęło działalność m.in. Ministerstwo Energetyki. Na mocy ustawy z 22 marca 1957 połączono Ministerstwo Energetyki, Ministerstwo Górnictwa Węglowego oraz Centralny Urząd Naftowy, tworząc 5 kwietnia 1957 ponownie Ministerstwo Górnictwa i Energetyki.
Nazwę tę, po połączeniu na mocy ustaw z 27 marca 1976 resortu górnictwa i energetyki z Urzędem Energii Atomowej, zmieniono na Ministerstwo Energetyki i Energii Atomowej. Do poprzedniego miana powrócono 10 lipca 1981 (ustawa z 3 lipca), łącząc MEiEA z Ministerstwem Górnictwa oraz wydzielając urząd Pełnomocnika Rządu do Spraw Energetyki Jądrowej.
Resort energii uległ likwidacji 24 października 1987 ustawą z wcześniejszego dnia w ramach szerokiej reformy administracji rządowej. Jego zadania przejęło Ministerstwo Przemysłu (od 1991 Ministerstwo Przemysłu i Handlu). Zlikwidowane zostało ono w 1997 w wyniku reformy Centrum. Jego obowiązki podzielono i przekazano innym resortom; sprawami energii zajmowały się kolejno Ministerstwo Gospodarki (1997–2003), Ministerstwo Gospodarki, Pracy i Polityki Społecznej (2003–2004), Ministerstwo Gospodarki i Pracy (2004–2005) i ponownie Ministerstwo Gospodarki (2005–2015). MG zniesione zostało rozporządzeniem Rady Ministrów z 7 grudnia 2015 (zmiana ograniczyła się praktycznie do przekształcenia nazwy w Ministerstwo Rozwoju). Dzień później (z mocą obowiązującą od 27 listopada) wydzielono z MR komórki oraz pracowników obsługujących działy energii i gospodarki złożami kopalin, tworząc ponownie po 28 latach specjalny resort ds. energetyki – Ministerstwo Energii. Ministerstwo zostało zlikwidowane 19 listopada 2019 roku w momencie wejścia w życie rozporządzenia Rady Ministrów z dnia 19 listopada 2019 r. zmieniające rozporządzenie w sprawie utworzenia Ministerstwa Energii. W miejsce Ministerstwa Energii powstało 15 listopada 2019 roku w dniu powołania drugiego rządu Mateusza Morawieckiego Ministerstwo Aktywów Państwowych.

</doc>
<doc id="3594675" url="https://pl.wikipedia.org/wiki?curid=3594675" title="Maria Jakobina Badeńska">
Maria Jakobina Badeńska

Maria Jakobäae (ur. 25 czerwca 1507, zm. 16 listopada 1580 w Monachium) – księżniczka Badenii i poprzez małżeństwo księżna Bawarii. 
Była córką margrabiego Badenii Filipa I i jego żony margrabiny Elżbiety. 3 października 1522 w Monachium poślubiła księcia Bawarii – Wilhelma IV. Para miała czworo dzieci:

</doc>
<doc id="3594690" url="https://pl.wikipedia.org/wiki?curid=3594690" title="Ministerstwo Rozwoju">
Ministerstwo Rozwoju

Ministerstwo Rozwoju (MR) – polskie ministerstwo obsługujące ministra właściwego do spraw działów administracji rządowej gospodarka i rozwój regionalny (od 16 listopada 2015 r. do 8 stycznia 2018 r.) oraz ministra właściwego do spraw działów administracji rządowej budownictwo, planowanie i zagospodarowanie przestrzenne oraz mieszkalnictwo, gospodarka i turystyka (od 15 listopada 2019 r.).
Ministerstwo zostało utworzone 16 listopada 2015 r. w drodze przekształcenia Ministerstwa Infrastruktury i Rozwoju i likwidacji, wraz z przejęciem kompetencji Ministerstwa Gospodarki. Struktura organizacyjna ministerstwa (departamenty i biura) została określona w statucie z 28 stycznia 2016.
Podczas rekonstrukcji rządu Mateusza Morawieckiego w styczniu 2018 dotychczasowy sekretarz stanu w MR Jerzy Kwieciński powołany został na szefa nowego resortu – Ministerstwa Inwestycji i Rozwoju, a także zostało utworzone Ministerstwo Przedsiębiorczości i Technologii, na czele którego stanęła dotychczasowa podsekretarz stanu w MR Jadwiga Emilewicz.
Ministerstwo Rozwoju zostało zlikwidowane 9 stycznia 2018 r.
Ministerstwo Rozwoju zostało ponownie utworzone 15 listopada 2019 r. w drodze przekształcenia dotychczasowego Ministerstwa Przedsiębiorczości i Technologii oraz włączenia komórek organizacyjnych:
1) dotychczasowego Ministerstwa Inwestycji i Rozwoju obsługujących sprawy działu budownictwo, planowanie i zagospodarowanie przestrzenne oraz mieszkalnictwo;
2) dotychczasowego Ministerstwa Sportu i Turystyki obsługujących sprawy działu turystyka.
Ministerstwo ma siedzibę w budynku Państwowej Komisji Planowania Gospodarczego przy placu Trzech Krzyży 3/5.
7 października 2020 r. zostało przekształcone w Ministerstwo Rozwoju, Pracy i Technologii.

</doc>
<doc id="3594691" url="https://pl.wikipedia.org/wiki?curid=3594691" title="Port Lotniczy w Cambridge">
Port Lotniczy w Cambridge



</doc>
<doc id="3594694" url="https://pl.wikipedia.org/wiki?curid=3594694" title="Engelbert Sztrauch">
Engelbert Sztrauch



</doc>
<doc id="3594700" url="https://pl.wikipedia.org/wiki?curid=3594700" title="Order Guadalupe">
Order Guadalupe

Order Guadalupe (hisz. "Orden de Guadalupe") – meksykański order, trzykrotnie ustanawiany i znoszony w latach 1822-1823, 1853-1855 i 1863-1867. W pierwszych dwóch okresach było to najwyższe odznaczenie państwowe. Ustanowiony został na cześć Matki Boskiej z Guadalupe.
W Polsce jest obecnie znany pod nazwą Order Najświętszej Marii Panny z Guadalupe. Dawniej, podczas dwudziestolecia międzywojennego używano nazwy Order Najświętszej Marii Panny Gwadelupskiej, a na przełomie XIX i XX wieku – Order Guadalupy.
Trzy słowa napisane naokoło owalnego medalionu z portretem patronki umieszczonego w środku odznaki i gwiazdy orderowej – „Religión Independencia Union” (z hisz. "Religia Niepodległość Jedność") – były dewizą orderu.
Historia.
Okres 1. „Order Cesarski Guadalupe” (1822-1823).
Ustanowiony 20 lutego 1822 pod nazwą "Orden Imperial de Guadalupe" przez cesarza Augustyna I Iturbide, władcę I Cesarstwa Meksyku, służył do nagradzania tych, których odwaga, talenty i cnoty obywatelskie przyczyniły się do uzyskania niepodległości i których działalność przyczyniła się do zwiększenia chwały i blasku Meksyku.
Dzielił się na trzy klasy:
Order mógł otrzymać jedynie wierny wyznania rzymskokatolickiego. Wielkim Mistrzem był aktualnie panujący władca, któremu przysługiwał łańcuch orderowy. Po abdykacji cesarza 19 marca 1823 i powstaniu republiki nadawanie orderu zostało zawieszone.
Okres 2. „Order Meksykański Guadalupe” (1853-1855).
Prezydent Meksyku gen. Antonio López de Santa Anna przywrócił go 11 listopada 1853 pod zmienioną nazwą "Orden Mexicana de Guadalupe". Miał stanowić wyróżnienie dla znamienitych obywateli poświęcających się dla dobra narodu. Otrzymał nowy wygląd i statuty wzorowane na hiszpańskich statutach Orderu Karola III, zmieniły się też nazwy dwóch niższych klas:
Limity odznaczonych nie dotyczyły obcokrajowców. Wielkim Mistrzem był aktualnie urzędujący prezydent, któremu przysługiwał łańcuch orderowy. Po obaleniu gen. Santa Anny w rewolucji ayutlańskiej pod przywództwem Juana Álvareza, order został zniesiony 12 października 1855 roku.
Okres 3. „Order Guadalupe” (1863-1867).
Interwencja francuska i ustanowienie II Cesarstwa Meksyku wprowadziły na tron cesarski Maksymiliana I Habsburga. Jeszcze przed przybyciem władcy, cesarski rząd dekretem z 30 czerwca 1863 wznowił nadawanie orderu pod nową nazwą "Orden de Guadalupe", ale odznaczono nim w tym roku jedynie dwóch cudzoziemskich dygnitarzy – ambasadora Francji w Meksyku oraz dowódcę francuskiego korpusu ekspedycyjnego. Po objęciu władzy cesarz zatwierdził order dekretem z 10 kwietnia 1865 roku. Utrzymano w nim wygląd insygniów z czasów republikańskich, ale ustanowiono nowe statuty i podział na pięć klas:
Limity odznaczonych nie dotyczyły cudzoziemców. Wielkim Mistrzem był aktualnie panujący władca, któremu przysługiwał łańcuch orderowy. Obalenie oraz egzekucja cesarza 19 czerwca 1867 i powstanie II Republiki Meksyku zniosło ostatecznie to odznaczenie w tym samym roku.
Odznaczeni.
Meksykanie:
Obcokrajowcy:
Meksykanie:
Obcokrajowcy w latach:

</doc>
<doc id="3594701" url="https://pl.wikipedia.org/wiki?curid=3594701" title="Augustyn I Iturbide">
Augustyn I Iturbide



</doc>
<doc id="3594705" url="https://pl.wikipedia.org/wiki?curid=3594705" title="HMS Belfast (1939)">
HMS Belfast (1939)



</doc>
<doc id="3594708" url="https://pl.wikipedia.org/wiki?curid=3594708" title="Antysłowo Roku">
Antysłowo Roku



</doc>
<doc id="3594709" url="https://pl.wikipedia.org/wiki?curid=3594709" title="Unwort des Jahres">
Unwort des Jahres



</doc>
<doc id="3594712" url="https://pl.wikipedia.org/wiki?curid=3594712" title="Sulcus subgenalis">
Sulcus subgenalis



</doc>
<doc id="3594713" url="https://pl.wikipedia.org/wiki?curid=3594713" title="Sutura subgenalis">
Sutura subgenalis



</doc>
<doc id="3594715" url="https://pl.wikipedia.org/wiki?curid=3594715" title="Sumedha Ranasinghe">
Sumedha Ranasinghe

Sumedha Ranasinghe (ur. 10 lutego 1991) – cejloński lekkoatleta specjalizujący się w rzucie oszczepem.
W 2015 odpadł w eliminacjach podczas uniwersjady. Reprezentował Sri Lankę na igrzyskach olimpijskich w Rio de Janeiro (2016).
Wielokrotny medalista mistrzostw Sri Lanki. 
Rekord życiowy: 83,04 (4 grudnia 2015, Diyagama) – rezultat ten jest aktualnym rekordem Sri Lanki. 

</doc>
<doc id="3594717" url="https://pl.wikipedia.org/wiki?curid=3594717" title="Crystal Traktor">
Crystal Traktor

Crystal Traktor – polski producent ciągników rolniczych przeznaczonych dla rolnictwa, leśnictwa, służb miejskich i drogowych, z siedzibą w Sieradzu.
Działalność.
Powstanie firmy datuje się na rok 1983. Początkowo produkowała ona części zamienne do ciągników rolniczych Ursus i Zetor. W 1995 roku na bazie produkowanych przez firmę części rozpoczęta została produkcja ciągników pod nazwą CRYSTAL, o mocy 120, 155 i 180 KM. W roku 2000 Crystal Traktor opracował nowy własny design i wprowadził do produkcji własną kabinę, która po modernizacjach stosowana jest do chwili obecnej.
W 2003 r. powstała spółka CRYSTAL TRAKTOR SP. Z O.O.
Około 50% produkcji przedsiębiorstwa trafia na eksport.
Dnia 22.01.2019 r. została ogłoszona upadłość spółki Crystal Traktor.

</doc>
<doc id="3594718" url="https://pl.wikipedia.org/wiki?curid=3594718" title="Cyriak Accord">
Cyriak Accord

Cyriak Patrycy Seweryn Accord (Akord), ps. Sowiński (ur. 29 marca 1826 r. w Sejnach, zm. 25 sierpnia 1881 r. w Wiedniu) – inżynier budowy dróg i mostów, działacz niepodległościowy, naczelnik cywilny województwa augustowskiego w powstaniu styczniowym, zesłaniec.
Życiorys.
Urodził się w Sejnach, w 1826 r. w rodzinie lekarza Józefa Samuela Accorda i Małgorzaty z Wiewiórkowskich. Ojciec wykonywał zawód aptekarza. Jak pisze Jerzy Wiśniewski "zdarzało się, że lekarze porzucali swój zawód na rzecz intratniejszego wówczas zajęcia aptekarskiego".
Kwestie zarówno daty urodzenia Cyriaka, jak i pisowni nazwiska nie są jednoznaczne. Wiadomo, że jego siostra – Zygmunta z Accordów Filipkowska, podaje rok 1827, jako datę urodzenia brata. Datę tę odnotowuje także Adam Lewak w "Polskim Słowniku Biograficznym". Natomiast Henryk Matejczyk w swoim artykule wymienia rok 1817 jako datę urodzenia, stosuje też inną formę nazwiska, mianowicie Akord. Odnaleziona jednakże w sejneńskiej parafii metryka jednoznacznie wskazuje datę urodzenia na 29 marca 1826 r.
Accord kształcił się początkowo w Sejnach i Suwałkach następnie w gimnazjum w Warszawie. Z powodu czytania nielegalnych książek został wydalony ze szkół. Udał się do Królewca, gdzie (ok. 1845 r.) wstąpił na uniwersytet (słynna Albertynka).
W tym też czasie nawiązał kontakty z Towarzystwem Demokratycznym Polskim. Zajął się przygotowywaniem wystąpień niepodległościowych 1846 r. w Augustowskiem. Po powrocie do domu rodziców w Majkunach, 14 lutego 1846 r. został aresztowany i osadzony w cytadeli warszawskiej, potem przeniesiony do Modlina, po czym skazany na 10 lat rot aresztanckich i zesłany do Ust'-Kamienogorska. W 1852 r. został skierowany do gminy nielubińskiej (okręg tomski). W 1855 r. po objęciu tronu przez Aleksandra II skorzystał z ogłoszonej amnestii. Przez Turcję wrócił do kraju.
Początkowo zamieszkał w Boczkienikielach, u siostry Zygmunty, następnie wydzierżawił majątek skarbowy (donacyjny) Berżniki. Osiadł tu wraz z poślubioną Franciszką z Orwidów (krewna Jakuba Gieysztora). Dzięki swojej wcześniejszej rewolucyjnej działalności stał się jednym z bardziej wpływowych ziemian sejneńskiego powiatu. W 1861 r. dołączył do rady powiatu. Należał do organizacji „białych”, sprawował funkcje kontrolera i komisarza.
Czynnie zajmował się organizowaniem powstania styczniowego (1863 r.). Uważał jednak, iż walki powstańcze powinny mieć umiarkowany charakter. Reprezentował postawę zachowawczą i dość ostrożnie podchodził do radykalnych działań. Stąd też zapewne wzięło się określenie jego osoby mianem „starego kunktatora”. Józef Karpowicz tak wspominał spotkanie z Accordem: "Człek to był w wieku już starszym, ongiś, po roku 1848 wysłany na Sybir, skąd powróciwszy osiadł na dzierżawie, olbrzymiej tuszy, powolny, nie energiczny, został z ramienia Rządu narodowego wojewodą augustowskim"". "Przez kilka miesięcy pełnił funkcję cywilnego naczelnika województwa augustowskiego. W tym czasie jego ochroną osobistą zajmowali się Tatarzy litewscy: Romuald Smolski i Aleksander Buczacki. Smolski tak wspominał ten okres "Wojewoda Akord nas dwóch Tatarów [...] zabrał do ochrony swojej i asystencji. Służyliśmy wiernie, pod koniec powstania przewieźliśmy Akorda do Prus na emigrację".
Jakub Gieysztor podaje, iż ze względu na poszukiwania przez żandarmerię i policję "gdy na głowę jego "[Accorda] "wysoką naznaczono cenę, uszedł za granicę rozstawionymi końmi wyścigowemi Michała hr. Wołłowicza (żoną i dziećmi na razie opiekowali się p.p. Filipkowscy)". Wyjechał do Niemiec, gdzie w Dreźnie i Lipsku działał jako agent Rządu Narodowego zajmując się nadzorem dostaw broni dla powstania. Współpracował ze Stanisławem Olszańskim – komisarzem Komunikacji Rządu Narodowego. Został oddelegowany do Szwecji aby tu zająć się sprawą dostarczania broni i amunicji powstańcom. Po upadku powstania jeszcze kilka lat przebywał w Turcji. Działał też na Bałkanach, w Raguzie i Sarajewie, gdzie będąc przedstawicielem Politycznego Biura Korespondencyjnego w Konstantynopolu, prowadził wywiad na rzecz Turcji. W 1870 r. ze względu na wzrost wpływów rosyjskich w Turcji wspomniane Biuro zostało rozwiązane a sam Accord musiał opuścić Turcję.
Powrócił do kraju w 1871 r. Ostatecznie osiadł z rodziną w Galicji (kwestia osobistego bezpieczeństwa), gdzie we Lwowie uzyskał dyplom inżyniera dróg i mostów. Pracował w Wydziale Krajowym. Pod koniec życia zamieszkał w Rzeszowie. Zmarł nagle 25 sierpnia 1881 r. podczas pobytu w Wiedniu. Cyriak Accord, jak podaje w pamiętnikach Jakub Gieysztor, do Wiednia "przybył w celu umieszczenia syna na wyższych studjach technicznych".
Źródła dotyczące życia i działalności Accorda są dosyć fragmentaryczne, stąd też wiele rozbieżności i niedomówień dotyczących jego osoby.
Wspomnienie o rodzinie Cyriaka Accorda.
Aleksandra Eichkom w „Kontrastach” z 1970 r. tak pisze o losach rodziny Accordów: "(...) Cyriak Accord (...) pozostawił syna, który przez szereg lat był radnym miasta Lwowa. Ożeniony był z panną Stojowską herbu Jordan z Diamentu, z zubożałego odłamu tej niegdyś bogatej rodziny. (...) Accord" [tenże syn] "umarł w wieku lat blisko dziewięćdziesięciu. W jego domu bardzo żywe były tradycje Powstania Styczniowego. (...) Po synu Cyriaka, Stanisławie, (...) pozostał syn, również Stanisław, inżynier zatrudniony we Lwowie, w dyrekcji kolei. Zginął on w niewyjaśnionych okolicznościach w roku 1939. Żona Stanisława, Hedwiga (z pochodzenia Czeszka) ewakuowana została ze Lwowa do Rosji wraz z dwiema córkami, Ewą, po mężu Prusową oraz Zuzanną i swoją teściową, żoną Stanisława – seniora. Wiem, że (...) Accordowa zmarła w Semipałatyńsku i że tam jest pochowana. Obie jej córki do kraju nie powróciły. (...) starsza, Ewa Prus mieszka w Teheranie, a Zuzanna podobno w Afryce".

</doc>
<doc id="3594719" url="https://pl.wikipedia.org/wiki?curid=3594719" title="Schwaz (ujednoznacznienie)">
Schwaz (ujednoznacznienie)

Geografia.
Czechy.
Dawna nazwa miejscowości:

</doc>
<doc id="3594723" url="https://pl.wikipedia.org/wiki?curid=3594723" title="Ministerstwo Gospodarki Morskiej i Żeglugi Śródlądowej">
Ministerstwo Gospodarki Morskiej i Żeglugi Śródlądowej

Ministerstwo Gospodarki Morskiej i Żeglugi Śródlądowej (MGMiŻŚ) – polski urząd administracji rządowej obsługujący w latach 2015–2020 ministra właściwego do spraw czterech działów administracji rządowej: gospodarka morska, gospodarka wodna, rybołówstwo i żegluga śródlądowa.
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Organy nadzorowane przez ministra:
Jednostki organizacyjne podległe ministrowi lub przez niego nadzorowane:
Historia.
Ministerstwo zostało utworzone 8 grudnia 2015 (z mocą obowiązującą od dnia 16 listopada 2015) po wydzieleniu z dotychczasowego Ministerstwa Infrastruktury i Rozwoju komórek organizacyjnych i pracowników obsługujących dział gospodarka morska oraz po wydzieleniu z Ministerstwa Rolnictwa i Rozwoju Wsi komórek organizacyjnych i pracowników obsługujących dział rybołówstwo.
Zgodnie z przepisami obowiązującymi od 27 listopada 2015 do ministerstwa włączono komórki organizacyjne i pracowników Ministerstwa Infrastruktury i Budownictwa obsługujących dział żegluga śródlądowa.
Zgodnie z przepisami obowiązującymi od 9 stycznia 2018 do ministerstwa włączono komórki organizacyjne i pracowników Ministerstwa Środowiska obsługujących dział gospodarka wodna. 7 października 2020 weszło w życie rozporządzenie Rady Ministrów z dnia 7 października 2020 r. w sprawie zniesienia Ministerstwa Gospodarki Morskiej i Żeglugi Śródlądowej.

</doc>
<doc id="3594735" url="https://pl.wikipedia.org/wiki?curid=3594735" title="Carl Daniel Friedrich Bach">
Carl Daniel Friedrich Bach

Carl Daniel Friedrich Bach (ur. 1 maja 1756 w Poczdamie, zm. 8 kwietnia 1829 we Wrocławiu) – niemiecki malarz barokowy, rysownik i rytownik.
Życie i twórczość.
Pochodził z żydowskiej rodziny kupieckiej. Nauki pobierał u mało znanego malarza i rytownika Andreasa Ludwiga Krügera w Poczdamie oraz za sprawą Karla Guicharda, w Berlinie, w tamtejszej Akademii Sztuk Pięknych. Jego talent i zdolności artystyczne zostały zauważone przez Józefa Ossolińskiego, który w 1780 roku sprowadził go do Warszawy i został jego pierwszym mecenasem. W 1784 roku wraz z Janem Potockim podróżował po Europie, m.in. skupował obrazy w Düsseldorfie, gdzie 15 grudnia 1785 roku został członkiem lokalnej Akademii Sztuki. Następnie odwiedził Paryż a następnie wyjechał do Włoch. Tam, w latach 1786-1792, na koszt Potockiego studiował, początkowo w Rzymie a później w Portici. 9 grudnia 1788 roku został wybrany na członka Akademii Florenckiej. Przebywał w Wenecji, Wiedniu i w Berlinie, gdzie wystawiał swoje prace - głównie kopie dzieł mistrzów włoskich. 
W 1791 roku został mianowany profesorem i pierwszym dyrektorem Szkoły Sztuki we Wrocławiu (późniejszej Akademii Sztuk Pięknych). W dniu 23 czerwca 1794 roku został członkiem Królewskiej Akademii Sztuk i Nauk w Berlinie. Z jego inicjatywy utworzono zbiory rysunków zabytków Wrocławia wykonanych przez uczniów. W latach 1796 -1797 współtworzył czasopismo poświęcone sztuce "Der Torso". Był członkiem Śląskiego Towarzystwa Kultury Ojczyźnianej.
Carl Bach opublikowała dwa traktaty o sztuce: "Umrisse der besten Köpfe und Parthien nach Rafaela Gemälden im Watykan" i "Anweisung Schöne FORMEN nach Einer einfachen Regel zu 'bilden, futro Künstler, Handwerker, und Freunde des schonen". Carl Bach umarł jako chrześcijański neofita.
Twórczość.
Malował obrazy zarówno o kompozycji alegorycznej i mitologicznej jak i religijnej i historycznej. Łączył w nich elementy barokowe i klasycystyczne. Jest autorem kilku autoportretów. W Muzeum Narodowym we Wrocławiu znajduje się jego portret z ok. 1780 roku nieznanego autora.

</doc>
<doc id="3594743" url="https://pl.wikipedia.org/wiki?curid=3594743" title="Jan z Sącza">
Jan z Sącza



</doc>
<doc id="3594760" url="https://pl.wikipedia.org/wiki?curid=3594760" title="Aleksandra Pajzderska">
Aleksandra Pajzderska

Aleksandra Pajzderska – polska fizyk, doktor habilitowana nauk fizycznych, specjalizuje się w spektroskopii ciała stałego, nauczyciel akademicki Uniwersytetu im. Adama Mickiewicza w Poznaniu. 
Życiorys.
Studia z fizyki ukończyła na poznańskim UAM w 1997. Stopień doktorski uzyskała w 2002 na podstawie pracy pt. "Dynamika molekularna czterofenylocyny i czterofenyloboranów" (promotorem był prof. Jan Wąsicki). Habilitowała się w 2012 na podstawie oceny dorobku naukowego i rozprawy o tytule "Badanie dynamiki kationów pirydyniowych w związkach inkluzyjnych bis-tiomocznika z solami pirydyniowymi z wykorzystaniem quasielastycznego rozpraszania neutronów i symulacji dynamiki molekularnej". Na macierzystym Wydziale Fizyki UAM pracuje jako adiunkt w Zakładzie Radiospektroskopii.
Członkini Polskiego Towarzystwa Fizycznego. Swoje prace publikowała m.in. w "Journal of Pharmaceutical Sciences", "Molecular Physics" oraz w "Journal of Chemical Physics".

</doc>
<doc id="3594763" url="https://pl.wikipedia.org/wiki?curid=3594763" title="Königlich Preußische Militär-Eisenbahn">
Königlich Preußische Militär-Eisenbahn

Königlich Preußische Militär-Eisenbahn (lub Königliche Militär-Eisenbahn – K.M.E.) – dawna państwowa, zarządzana przez wojska pruskie linia kolejowa między Schöneberg (obecnie Berlin) i Kummersdorf, która później została przedłużona do Jüterbog.

</doc>
<doc id="3594764" url="https://pl.wikipedia.org/wiki?curid=3594764" title="Matsimäe Pühajärv">
Matsimäe Pühajärv

Matsimäe Pühajärv – znajdujące się w estońskiej prowincji Järvamaa niewielkie jezioro. Jego powierzchnia wynosi 5,5 ha, a maksymalna głębokość 8,1 m. Na wschodnim brzegu jeziora znajdują się tereny wypoczynkowe.

</doc>
<doc id="3594765" url="https://pl.wikipedia.org/wiki?curid=3594765" title="Turniej o Srebrną Ostrogę Ilustrowanego Kuriera Polskiego 1965">
Turniej o Srebrną Ostrogę Ilustrowanego Kuriera Polskiego 1965

VII turniej Srebrnej Ostrogi IKP - siódma odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". Turniej odbył się 17 października 1965. Zwyciężył Joachim Maj.
Wyniki.
źródło

</doc>
<doc id="3594778" url="https://pl.wikipedia.org/wiki?curid=3594778" title="Seli järv">
Seli järv

Seli järv – niewielkie jezioro w Estonii, w prowincji Järvamaa, niedaleko wsi Võõbu. Ma 17,6 ha powierzchni, średnią głębokość 1 m, a głębokość maksymalną 1,5 m. Długość linii brzegowej wynosi 1780 m.

</doc>
<doc id="3594784" url="https://pl.wikipedia.org/wiki?curid=3594784" title="HC 07 Detva">
HC 07 Detva

HC 07 Detva – słowacki klub hokejowy z siedzibą w Detvie.
Sukcesy.
W 2005 drużyna zdobyła mistrzostwo 1. ligi słowackiej, po czym w rywalizacji o miejsce w ekstralidze słowackiej uległa zespołowi MsHK Žilina 1:4.

</doc>
<doc id="3594787" url="https://pl.wikipedia.org/wiki?curid=3594787" title="Turniej o Srebrną Ostrogę Ilustrowanego Kuriera Polskiego 1966">
Turniej o Srebrną Ostrogę Ilustrowanego Kuriera Polskiego 1966

VIII turniej Srebrnej Ostrogi IKP - ósma odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". Turniej odbył się 16 października 1966. Zwyciężył po raz drugi Marian Rose.
Wyniki.
źródło

</doc>
<doc id="3594794" url="https://pl.wikipedia.org/wiki?curid=3594794" title="Powiat wigierski">
Powiat wigierski

Powiat wigierski (niem. "Wigrischer Kreis") – powiat istniejący w latach 1795–1807 w departamencie białostockim Prus Nowowschodnich oraz w latach 1807-1808 w departamencie łomżyńskim Księstwa Warszawskiego.
W 1800 w skład powiatu wchodziło 18 miast: Bakałarzewo, Berżniki, Filipów, Jeleniewo, Krasnopol, Lejpuny, Liszków, Łoździeje, Metele, Mirosław, Przerośl, Puńsk, Sejny, Sereje, Suwałki, Szczebra, Wiejsieje, Wiżajny. W 1807 powiat wigierski ze stolicą w Sejnach wszedł w skład departamentu łomżyńskiego w Księstwie Warszawskim, zaś w maju 1808, po odłączeniu parafii w Wigrach, przekształcony został w powiat sejneński.

</doc>
<doc id="3594795" url="https://pl.wikipedia.org/wiki?curid=3594795" title="Turniej o Srebrną Ostrogę Ilustrowanego Kuriera Polskiego 1967">
Turniej o Srebrną Ostrogę Ilustrowanego Kuriera Polskiego 1967

IX turniej Srebrnej Ostrogi IKP - dziewiąta odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". Turniej odbył się 22 października 1967. Zwyciężył Bernt Persson ze Szwecji. Był to najsilniej obsadzony turniej w jego historii.
Wyniki.
źródło

</doc>
<doc id="3594796" url="https://pl.wikipedia.org/wiki?curid=3594796" title="Klon Henry'ego">
Klon Henry'ego



</doc>
<doc id="3594804" url="https://pl.wikipedia.org/wiki?curid=3594804" title="Michael Glasder">
Michael Glasder

Michael Glasder (ur. 27 marca 1989 w Lake Forest) – amerykański skoczek narciarski, reprezentant klubu Norge Ski Club. Uczestnik mistrzostw świata w narciarstwie klasycznym (2015 i 2017) i w lotach narciarskich (2016 i 2018), olimpijczyk (2018), medalista mistrzostw kraju.
Przebieg kariery.
W lutym 2004 w Westby zadebiutował w konkursach Pucharu Kontynentalnego. Rok później na tej samej skoczni zdobył pierwsze punkty cyklu, zajmując 22. miejsce. W latach 2005–2009 czterokrotnie brał udział w zawodach skoków narciarskich na mistrzostwach świata juniorów w narciarstwie klasycznym. Najwyższą pozycję indywidualnie zdobył w swoim ostatnim starcie, zajmując 14. miejsce.
15 lutego 2009 w Oberstdorfie po raz pierwszy wystąpił w konkursie drużynowym Pucharu Świata. W zawodach na skoczni mamuciej reprezentacja USA zajęła wówczas ostatnie, 10. miejsce. Debiut Glasdera w konkursie indywidualnym miał miejsce 16 stycznia 2010 w Sapporo i zakończył się zajęciem 48. pozycji.
Znalazł się w składzie reprezentacji Stanów Zjednoczonych na konkursy Mistrzostw Świata w Narciarstwie Klasycznym 2015. W zawodach indywidualnych na skoczni dużej zajął 46. miejsce, a w pozostałych nie wystąpił.
Wystąpił na Mistrzostwach Świata w Lotach Narciarskich 2016, zajmując 37. miejsce. 20 lutego 2016 zwyciężył w zawodach Pucharu Kontynentalnego w Iron Mountain. Regularnie startował w zawodach Pucharu Świata 2015/2016, zajmując między innymi 35. miejsce indywidualnie (12 marca w Titisee-Neustadt) i 8. w drużynie (19 marca w Planicy).
4 lutego 2017 zajął 30. miejsce w konkursie Pucharu Świata na mamuciej skoczni Heini-Klopfer-Skiflugschanze w Oberstdorfie, po raz pierwszy w karierze zdobywając punkt tego cyklu. 12 lutego w Sapporo był 29. Wystąpił na Mistrzostwach Świata w Narciarstwie Klasycznym 2017, zajmując 49. miejsce indywidualnie na skoczni normalnej i 40. na dużej, a także 8. w konkursie drużyn mieszanych i 11. w drużynie męskiej. 25 marca 2017 z amerykańskim zespołem zajął 7. pozycję w konkursie drużynowym Pucharu Świata rozegranym w Planicy.
31 grudnia 2017 zwyciężył w amerykańskich kwalifikacjach na Zimowe Igrzyska Olimpijskie 2018, zdobywając tym samym miejsce w składzie amerykańskiej reprezentacji na tę imprezę. Indywidualnie zajął na niej 32. pozycję na skoczni normalnej i 46. na dużej, a konkurs drużynowy zakończył na 9. miejscu. Wystąpił również na Mistrzostwach Świata w Lotach Narciarskich 2018, zajmując 38. miejsce.
Po występie olimpijskim rozważał zakończenie kariery sportowej, jednak zdecydował się ją kontynuować. Niedługo po mistrzostwach kraju rozgrywanych w lipcu 2018 doznał kontuzji, która wykluczyła go z całego sezonu letniego 2018 i części sezonu zimowego 2018/2019. W oficjalnych zawodach międzynarodowych po raz ostatni wystąpił w lutym 2019, zajmując miejsca w czwartej i piątej dziesiątce w ramach konkursów Pucharu Kontynentalnego w Iron Mountain.
Na Mistrzostwach Stanów Zjednoczonych w Skokach Narciarskich 2015 zdobył złoty medal w konkursie na skoczni normalnej. Sukces ten powtórzył dwa lata później.

</doc>
<doc id="3594808" url="https://pl.wikipedia.org/wiki?curid=3594808" title="Mike Glasder">
Mike Glasder



</doc>
<doc id="3594810" url="https://pl.wikipedia.org/wiki?curid=3594810" title="Roger Mason">
Roger Mason

Roger Philip Mason Jr (ur. 10 września 1980 w Waszyngtonie) – amerykański koszykarz, występujący na pozycji rzucającego obrońcy.

</doc>
<doc id="3594820" url="https://pl.wikipedia.org/wiki?curid=3594820" title="Waldemar Bawołek">
Waldemar Bawołek

Waldemar Bawołek (ur. 1962 w Ciężkowicach) – polski prozaik.
Życiorys.
Uczęszczał do trzech liceów ogólnokształcących: w Bobowej, w Gorlicach i Tuchowie. Absolwent Pomaturalnego Studium Medycznego nr 2 w Krakowie. Pracował jako instruktor higieny w Stacji Sanitarno-Epidemiologicznej w Tarnowie, jako samodzielny referent zaopatrzenia w Zakładach Azotowych w Tarnowie i kierownik piekarni w Gminnej Spółdzielni „Samopomoc Chłopska” w Gromniku, a także jako robotnik gospodarczy Urzędu Gminy Ciężkowice i magazynier w Hurtowni Alkoholi „Magra”.
Laureat konkursu „Nowego Nurtu” i Wydawnictwa Kurpisz oraz Ogólnopolskiego Konkursu Wydawnictwa Zielona Sowa.
Trzykrotnie nominowany do Nagrody Literackiej Gdynia: w 2015 za powieść "To co obok", w 2018 za powieść "Echo słońca" oraz w 2021 za zbiór opowiadań "Pomarli". Laureat 16. edycji Nagrody Literackiej Gdynia (2021) w kategorii proza za "Pomarłych".
"Pomarli" przynieśli mu także w 2021 roku nominację do Nagrody Literackiej Nike.
Swoje teksty ogłaszał m.in. na łamach „Twórczości”.
Książki.
Powieści:
Zbiory opowiadań:

</doc>
<doc id="3594827" url="https://pl.wikipedia.org/wiki?curid=3594827" title="Deisenhofen (stacja kolejowa)">
Deisenhofen (stacja kolejowa)

Deisenhofen () – stacja kolejowa w Deisenhofen (gmina Oberhaching), w kraju związkowym Bawaria, w Niemczech. Położona jest na południe od Monachium. Według DB Station&amp;Service ma kategorię 4. Jest częścią systemu S-Bahn w Monachium.
Historia.
Stacja Deisenhofen została otwarta w 1862 roku przez Bayerischen Maximiliansbahn jako część linii Monachium – Holzkirchen. Ponadto od 10 października 1898 roku ma połączenie ze stacją München Ost. Od 1972 roku stacja jest zintegrowana z siecią S-Bahn w Monachium.

</doc>
<doc id="3594828" url="https://pl.wikipedia.org/wiki?curid=3594828" title="Rok Miłosierdzia">
Rok Miłosierdzia



</doc>
<doc id="3594831" url="https://pl.wikipedia.org/wiki?curid=3594831" title="Skrunda (stacja kolejowa)">
Skrunda (stacja kolejowa)

Skrunda – stacja kolejowa w miejscowości Skrunda w gminie Kuldyga, na Łotwie. Znajduje się na linii Jełgawa – Lipawa.

</doc>
<doc id="3594832" url="https://pl.wikipedia.org/wiki?curid=3594832" title="Nakatsukasa (pamiętnikarka)">
Nakatsukasa (pamiętnikarka)

 – japońska pamiętnikarka i poetka, tworząca w okresie Kamakura. 
Wł. Fujiwara Noriko. Córka urzędnika i dworzanina Fujiwary Nagatsune; jej przydomek „Nakatsukasa” pochodzi od nakatsukasa-shō (wysokiego stanowiska zajmowanego przez ojca w latach 1286-1287) i jej własnego tytułu „naishi” (damy dworu) na dworze cesarza Fushimi. 
Znana przede wszystkim z pamiętnika "Nakatsukasa no naishi nikki", opisującego życie dworskie w II poł. XIII w. Dwa wiersze jej autorstwa zamieszczone zostały w "Gyokuyō wakashū".

</doc>
<doc id="3594833" url="https://pl.wikipedia.org/wiki?curid=3594833" title="Gare de Ludon">
Gare de Ludon

Gare de Ludon – przystanek kolejowy w Ludon-Médoc, w departamencie Żyronda, w regionie Nowa Akwitania, we Francji.
Jest przystankiem Société nationale des chemins de fer français (SNCF). Obsługiwany jest przez pociągi TER Aquitaine.
Położenie.
Znajduje się na 14,382 km linii Ravezies – Pointe-de-Grave.

</doc>
<doc id="3594835" url="https://pl.wikipedia.org/wiki?curid=3594835" title="Rhodopechys">
Rhodopechys



</doc>
<doc id="3594838" url="https://pl.wikipedia.org/wiki?curid=3594838" title="Nikołaj Janson">
Nikołaj Janson

Nikołaj Michajłowicz Janson (ros. Никола́й Миха́йлович Я́нсон, ur. 6 grudnia 1882 w Petersburgu, zm. 20 czerwca 1938) – estoński rewolucjonista, radziecki polityk i działacz partyjny, wicepremier RFSRR (1930-1931).
Życiorys.
Miał wykształcenie podstawowe, od 1901 pracował jako robotnik metalowiec, w 1905 wstąpił do SDPRR, uczestnik rewolucji 1905-1907 w Petersburgu, Polsce i Estonii. W 1906 aresztowany i zesłany do guberni tobolskiej, skąd zbiegł, po czym w 1907 wyemigrował do USA, w latach 1909-1917 należał do Socjalistycznej Partii USA i był niej sekretarzem Federacji Estońskich Robotników. W czerwcu 1917 wrócił do Rosji i został członkiem Rewelskiego Komitetu SDPRR(b), wszedł w skład Północno-Bałtyckiego Biura Obwodowego SDPRR(b), od października 1917 do lutego 1918 zastępca przewodniczącego Magistratu Rewla. W 1918 aresztowany w Estonii i wydalony do RFSRR, od listopada 1918 do 1919 przewodniczący gubernialnej rady związków zawodowych w Samarze, między 1919 a 1920 dyrektor samarskiej fabryki, później (1920-1921) ponownie przewodniczący samarskiej gubernialnej rady związków zawodowych. W 1921 zastępca sekretarza samarskiego gubernialnego komitetu RKP(b), w latach 1921-1923 sekretarz KC Związku Metalowców, od stycznia 1922 przewodniczący Południowego Biura Wszechzwiązkowej Centralnej Rady Związków Zawodowych, w 1922 przewodniczący Rady ds. Zapatrzenia Sownarkomu Ukraińskiej SRR. Od 25 kwietnia 1923 do 26 stycznia 1934 członek Centralnej Komisji Kontrolnej RKP(b)/WKP(b), od 26 kwietnia 1923 do 4 lutego 1932 członek Prezydium tej komisji, od 26 kwietnia 1923 do 2 grudnia 1927 członek Sekretariatu Centralnej Komisji Kontrolnej RKP(b)/WKP(b), w latach 1925-1928 zastępca ludowego komisarza inspekcji robotniczo-chłopskiej ZSRR. Od 1 stycznia 1926 do 2 grudnia 1927 główny sekretarz Centralnej Komisji Kontrolnej WKP(b), od grudnia 1927 do czerwca 1930 członek Kolegium Partyjnego i sekretarz tej komisji, od 16 stycznia 1928 do 6 marca 1931 ludowy komisarz sprawiedliwości RFSRR i jednocześnie od stycznia do października 1928 prokurator RFSRR, od 4 listopada 1930 do 6 marca 1931 zastępca przewodniczącego Rady Komisarzy Ludowych RFSRR. Od 30 stycznia 1931 do 13 marca 1934 ludowy komisarz transportu wodnego ZSRR, od 10 lutego 1934 do 6 grudnia 1937 członek Centralnej Komisji Rewizyjnej WKP(b), od 13 marca 1934 do lipca 1935 zastępca ludowego komisarza transportu wodnego ZSRR, od października 1935 do grudnia 1937 zastępca szefa Głównego Zarządu Północnego szlaku Morskiego przy Sownarkomie ZSRR. Odznaczony Orderem Czerwonej Gwiazdy (27 czerwca 1937).
6 grudnia 1937 aresztowany, 20 czerwca 1938 skazany na śmierć przez Wojskowe Kolegium Sądu Najwyższego ZSRR pod zarzutem szpiegostwa i udziału w kontrrewolucyjnej organizacji terrorystycznej i rozstrzelany. 24 grudnia 1955 pośmiertnie zrehabilitowany.

</doc>
<doc id="3594840" url="https://pl.wikipedia.org/wiki?curid=3594840" title="Gare de Volvic">
Gare de Volvic

Gare de Volvic – stacja kolejowa w Volvic, w departamencie Puy-de-Dôme, w regionie Owernia-Rodan-Alpy, we Francji.
Jest stacją Société nationale des chemins de fer français (SNCF), obsługiwaną przez pociągi TER Auvergne.
Położenie.
Znajduje się na wysokości 760 m n.p.m., na 486,994 km Eygurande – Merlines – Clermont-Ferrand.
Historia.
Stacja została otwarta w 1881 przez Administration des chemins de fer de l'État.

</doc>
<doc id="3594843" url="https://pl.wikipedia.org/wiki?curid=3594843" title="Danescourt (stacja kolejowa)">
Danescourt (stacja kolejowa)

Danescourt (ang. "Danescourt railway station") – stacja kolejowa w Cardiff, w Walii. Obsługuje obszar Danescourt.
Usługi pasażerskie prowadzone są przez Arriva Trains Wales.
Połączenia.
Pociągi kursują co pół godziny w każdym kierunku od poniedziałku do soboty (podczas dnia), w kierunku wschodnim do Coryton poprzez Cardiff Central oraz w kierunku zachodnim do Radyr (gdzie dostępne są połączenia do stacji położonych dalej na północ). Wieczorami połączenia oferowane są raz na godzinę. W niedzielę pociągi nie kursują.

</doc>
<doc id="3594844" url="https://pl.wikipedia.org/wiki?curid=3594844" title="Ana Rucner">
Ana Rucner

Ana Rucner (ur. 12 lutego 1983 roku w Zagrzebiu) – chorwacka wiolonczelistka, reprezentantka Bośni i Hercegowiny w 61. Konkursie Piosenki Eurowizji w 2016 roku.
Kariera muzyczna.
Ana Rucner zaczęła swoją karierę muzyczną w 2004 roku, kiedy to nagrała gościnnie partie wokalne w utworze „Ti si mi u krvi” z debiutanckiego albumum studyjnego piosenkarki Ivany Kindl pt. "Moj svijet".
W 2011 roku nagrała partie instrumentalne na płytę "Ars diaboli" kwartetu Rucnerów. W 2012 roku ukazała się debiutancka płyta studyjna Rucner zatytułowana "Expression". W tym samym roku nagrała utwór „Jelo, Jelena” umieszczony na płycie pt. "To je to!" chorwackiego piosenkarza Sandiego Cenowa.
W 2013 roku zaśpiewała gościnnie w utworze „Adam i Eva” nagranym w duecie z Goranem Karanem i umieszczonym na jego albumie pt. "Čovik tvoj". W tym samym roku wydała singiel „Uvijek vjerni”, który nagrała w hołdzie chorwackiej reprezentacji piłkarskiej.
W 2016 roku razem z Dalal Midhat-Talakić, Deenem i Jalem reprezentowała Bośnię i Hercegowinę z utworem „Ljubav je” w 61. Konkursie Piosenki Eurowizji organizowanym w Sztokholmie. 10 maja wystąpiła w pierwszym półfinale widowiska i nie zakwalifikowała się do finału.

</doc>
<doc id="3594846" url="https://pl.wikipedia.org/wiki?curid=3594846" title="Pullach (przystanek kolejowy)">
Pullach (przystanek kolejowy)

Pullach () – przystanek kolejowy w Pullach im Isartal, w kraju związkowym Bawaria, w Niemczech. Znajduje się na linii Isartalbahn. Według DB Station&amp;Service ma kategorię 6. Od 1981 jest częścią S-Bahn w Monachium.
Położenie.
Przystanek położony jest przy Bahnhofstrasse 10, w gminie Pullach, pomiędzy drogą krajową B11 i brzegiem rzeki Izara.
Połączenia.
Przystanek jest obsługiwany przez pociągi S-Bahn w Monachium linii S7 i S20.

</doc>
<doc id="3594847" url="https://pl.wikipedia.org/wiki?curid=3594847" title="Alicja Kaczorowska">
Alicja Kaczorowska

Alicja Grażyna Kaczorowska (ur. 6 sierpnia 1949 w Łodzi) – polska lekarka, anestezjolog i polityk, działaczka PiS, posłanka na Sejm VIII kadencji.
Życiorys.
Pochodzi z Łodzi. Mieszkała w Kowarach oraz w Żarach, gdzie ukończyła szkołę średnią. Studia medyczne rozpoczęła na Pomorskiej Akademii Medycznej im. gen. Karola Świerczewskiego, a dokończyła w 1978 na wydziale lekarskim Akademii Medycznej w Łodzi. Pracowała w różnych łódzkich szpitalach i jednostkach medycznych.
Jako anestezjolog specjalizuje się w intensywnej terapii i medycynie paliatywnej. Odbywała staże podyplomowe w Wielkiej Brytanii, była też stypendystką WHO w Oksfordzie. Była wojewódzkim konsultantem w dziedzinie medycyny paliatywnej. W 2006 zaczęła prowadzić hospicjum domowe w Łodzi.
Również w 2006 wstąpiła do PiS. W 2014 bez powodzenia ubiegała się o mandat radnej miejskiej. W wyborach parlamentarnych w 2015 kandydowała do Sejmu z czwartego miejsca na liście Prawa i Sprawiedliwości w okręgu łódzkim. Otrzymała 3589 głosów, co stanowiło 5. wynik wśród kandydatów PiS, któremu przypadły w tym okręgu 4 mandaty. Została jednak posłanką w miejsce Piotra Pszczółkowskiego, wybranego na sędziego Trybunału Konstytucyjnego. Ślubowanie poselskie złożyła 9 grudnia 2015. W wyborach w 2019 nie uzyskała poselskiej reelekcji.
Życie prywatne.
Jest wdową, ma córkę.

</doc>
<doc id="3594848" url="https://pl.wikipedia.org/wiki?curid=3594848" title="Grigorij Abramow">
Grigorij Abramow

Grigorij Grigorjewicz Abramow (, ur. 1918, zm. ?) – radziecki inżynier i działacz partyjny.
Życiorys.
Od 1937 pracował na stanowiskach inżynieryjno-technicznych w przemyśle.
W 1941 ukończył Instytut Mechaniczno-Inżynieryjny im. Baumana, w latach 1941-1947 inżynier konstruktor i starszy inżynier konstruktor zakładów inżynieryjnych. Od 1945 członek WKP(b).
Od 1947 pracował w aparacie partyjnym obwodu moskiewskiego, był kolejno II sekretarzem Komitetu Miejskiego WKP(b) w Mytiszczi i I sekretarzem Komitetu Miejskiego KPZR w Szczołkowie. Od 1955 do 1959 kierownik wydziału Komitetu Obwodowego KPZR w Moskwie, od 8 kwietnia 1959 II sekretarz, a od 6 lipca 1960 do stycznia 1963 I sekretarz Moskiewskiego Komitetu Obwodowego KPZR, od 31 października 1961 do 29 marca 1966 członek KC KPZR i członek Biura KC KPZR ds. RFSRR. Od stycznia 1963 inspektor KC KPZR, do października 1965 I zastępca przewodniczącego Sownarchozu Centralnego Rejonu Administracyjnego, następnie wiceminister przemysłu chemicznego i naftowego ZSRR. Deputowany do Rady Najwyższej ZSRR 6 kadencji, w latach 1962-1966 członek Prezydium Rady Najwyższej ZSRR.

</doc>
<doc id="3594849" url="https://pl.wikipedia.org/wiki?curid=3594849" title="Wojna kolonii hiszpańskich o niepodległość">
Wojna kolonii hiszpańskich o niepodległość

Wojna kolonii hiszpańskich o niepodległość 1810–1826 – walki krajów Ameryki Środkowej i Południowej oraz wystąpienia mieszkańców kolonii o wyzwolenie spod panowania Hiszpanii i skierowane przeciwko panowaniu kolonialnemu.
Zwycięstwa armii Simóna Bolívara, Joségo de San Martín, Andrésa de Santa Cruz, Antonio José de Sucre i in. nad wojskami hiszpańskimi zdecydowały o niepodległości państw Ameryki Łacińskiej. Pierwszy etap walki o uwolnienie zakończył się w 1816 r. pacyfikacją powstańców. Jednak 9 lipca tego samego roku José de San Martín ogłosił niepodległość Argentyny, walczący zaś na północy S. Bolívar wyzwolił Wenezuelę i Kolumbię tworząc w 1819 r. Wielką Kolumbię. Proces tworzenia kształtu politycznego Ameryki Południowej zakończył się utworzeniem Urugwaju, rozpadem Wielkiej Kolumbii oraz oddzieleniem się od Kolumbii Panamy. W wyniku wojen przed końcem lat 20. XIX w. ukształtowały się główne elementy mapy politycznej Ameryki Łacińskiej, które przetrwały do początków XX w.

</doc>
<doc id="3594854" url="https://pl.wikipedia.org/wiki?curid=3594854" title="Święta Brama">
Święta Brama



</doc>
<doc id="3594864" url="https://pl.wikipedia.org/wiki?curid=3594864" title="Iwane Sturua">
Iwane Sturua

Iwane (Wano) Sturua (gruz. ივანე (ვანო) სტურუა; ros. Иван Фёдорович Стуруа; ur. we wsi Kulaszi w guberni kutaiskiej, zm. 13 kwietnia 1931 w Tbilisi) – gruziński rewolucjonista, radziecki polityk i działacz partyjny.
Życiorys.
Urodzony w rodzinie chłopskiej, brat Giorgiego Sturuy. W latach 1889–1900 pracował w warsztatach kolejowych w Tbilisi, w 1898 wstąpił do nowo powstałej SDPRR, kilkakrotnie aresztowany i zsyłany. W 1917 przewodniczący rady gminnej w rodzinnej wsi, między 1918 a 1919 członek Kutaiskiego Komitetu RKP(b) i Komitetu RKP(b) Zachodniego Zakaukazia, od maja 1920 do 1921 członek KC i Prezydium KC Komunistycznej Partii (bolszewików) Gruzji. Od marca 1923 do śmierci sekretarz Kolegium Partyjnego Zakaukaskiej Krajowej Komisji Kontrolnej RKP(b)/WKP(b), w latach 1922–1924 ludowy komisarz rolnictwa Gruzińskiej SRR, od października 1922 do stycznia 1923 przewodniczący Wszechgruzińskiego Centralnego Komitetu Wykonawczego (CIK), od 31 maja 1924 do śmierci członek Centralnej Komisji Kontrolnej RKP(b)/WKP(b).

</doc>
<doc id="3594865" url="https://pl.wikipedia.org/wiki?curid=3594865" title="Richard Schwarz">
Richard Schwarz

Richard Schwarz (ur. 8 stycznia 1890 w Pawłowsku, zm. 20 stycznia 1942 w Leningradzie) – rosyjski lekkoatleta pochodzenia niemieckiego specjalizujący się w biegach sprinterskich, olimpijczyk.
Schwarz wziął udział w jednej konkurencji podczas V Letnich Igrzysk Olimpijskich w Sztokholmie w 1912 roku. Na dystansie 100 metrów odpadł w fazie eliminacyjnej, gdzie siódmym biegu eliminacyjnym, z nieznanym czasem, zajął miejsca 3-5.
Jego brat Alfred startował na tych samych igrzyskach w skoku wzwyż z miejsca.

</doc>
<doc id="3594867" url="https://pl.wikipedia.org/wiki?curid=3594867" title="Pawieł Sztiglic">
Pawieł Sztiglic

Pawieł Sztiglic, także de Sztiglic, de Stiglitz (ros. Павел Штиглиц, ur. w 1892 w Petersburgu) – rosyjski lekkoatleta specjalizujący się w biegach sprinterskich, olimpijczyk.
Rosjanin wziął udział w jednej konkurencji podczas V Letnich Igrzysk Olimpijskich w Sztokholmie w 1912 roku. Na dystansie 100 metrów odpadł w fazie eliminacyjnej, gdzie trzynastym biegu eliminacyjnym, z nieznanym czasem, zajął miejsca 3-4.

</doc>
<doc id="3594868" url="https://pl.wikipedia.org/wiki?curid=3594868" title="Leopolds Lēvenšteins">
Leopolds Lēvenšteins

Leopolds Lēvenšteins (ros. Леопольд Левенштайн, "Leopold Lewensztajn"; ur. 13 grudnia 1893 w Rydze) – rosyjski lekkoatleta łotewskiego pochodzenia specjalizujący się w biegach sprinterskich, olimpijczyk.
Łotysz wziął udział w jednej konkurencji podczas V Letnich Igrzysk Olimpijskich w Sztokholmie w 1912 roku. Na dystansie 100 metrów odpadł w fazie eliminacyjnej, gdzie szóstym biegu eliminacyjnym, z nieznanym czasem, zajął miejsca 3-6.
Reprezentował barwy klubu Rīgas Unions.

</doc>
<doc id="3594879" url="https://pl.wikipedia.org/wiki?curid=3594879" title="Dyskografia Benny'ego Benassiego">
Dyskografia Benny'ego Benassiego



</doc>
<doc id="3594884" url="https://pl.wikipedia.org/wiki?curid=3594884" title="Rock 'n' Rave">
Rock 'n' Rave



</doc>
<doc id="3594893" url="https://pl.wikipedia.org/wiki?curid=3594893" title="Iwan Sturua">
Iwan Sturua



</doc>
<doc id="3594896" url="https://pl.wikipedia.org/wiki?curid=3594896" title="The Way You Are">
The Way You Are

The Way You Are – singiel duńskiego zespołu muzycznego Anti Social Media napisany przez Mikkela Johana Imera „Remme’a” Sigvardta i Larsa „Chiefa 1” Pedersena oraz umieszczony na debiutanckiej EP-ce grupy pt. "The Way" z 2015 roku.
W lutym 2015 roku utwór wygrał finał krajowych eliminacji "Dansk Melodi Grand Prix" po zdobyciu największej liczby 104 punktów w głosowaniu juroró i telewidzów, dzięki czemu reprezentował Danię podczas 60. Konkursu Piosenki Eurowizji organizowanego w Wiedniu. 19 maja piosenka została zaprezentowana podczas pierwszego półfinału widowiska i zajęła ostatecznie trzynaste miejsce z 33 punktami na koncie, nie kwalifikując się do finału. 
Lista utworów.
CD single

</doc>
<doc id="3594898" url="https://pl.wikipedia.org/wiki?curid=3594898" title="Zigmontas Antanas Aleksa">
Zigmontas Antanas Aleksa

Zigmontas Antanas Aleksa-Angarietis, ur. 13 czerwca 1882 we wsi Obelupiai w guberni suwalskiej, zm. 22 kwietnia 1940 w Moskwie) – litewski komunista, radziecki polityk i działacz partyjny.
Życiorys.
Do 1904 studiował w Warszawskim Instytucie Weterynaryjnym, z którego został wydalony, w 1906 wstąpił do SDKPiL, od 1907 był członkiem jej KC. W 1909 aresztowany i skazany na 4 lata katorgi w więzieniu w Pskowie, w 1915 skazany na zesłanie do guberni jenisejskiej, 19 marca 1917 amnestionowany po rewolucji lutowej. Od marca 1917 był redaktorem gazety "Tiesa" (lit. Prawda), od 1917 członek Litewskiego Komitetu Rejonowego Piotrogrodzkiej Organizacji SDPRR(b) i członek Centralnego Biura Litewskich Sekcji przy KC SDPRR(b), od grudnia 1917 zastępca komisarza ds. litewskich Ludowego Komisarza ds. Narodowości Rosyjskiej Republiki Radzieckiej/RFSRR, od listopada 1918 do 4 marca 1919 członek KC KPL. Od 8 grudnia 1918 do 27 lutego 1919 ludowy komisarz spraw wewnętrznych Litewskiej SRR, od 27 lutego do 25 lipca 1919 ludowy komisarz spraw wewnętrznych Litewsko-Białoruskiej Socjalistycznej Republiki Rad, od 6 marca 1919 do 5 września 1920 członek KC Komunistycznej Partii Litwy i Białorusi, od 6 marca do 13 listopada 1919 członek Biura Politycznego KC tej partii. Od 3 września 1919 do 5 września 1920 członek Biura Nielegalnej Pracy KC Komunistycznej Partii Litwy i Białorusi, od 13 listopada 1919 do 18 stycznia 1920 zastępca członka Prezydium KC tej partii, 190-1923 sekretarz Zagranicznego Biura KC KPL, od września 1921 do listopada 1922 zastępca członka Komitetu Wykonawczego Kominternu. Od 1921 przedstawiciel KC Litwy w Komitecie Wykonawczym Kominternu, od 1923 członek Biura Politycznego KC KPL, od 1924 członek Międzynarodowej Komisji Kontrolnej Kominternu, w latach 1926-1935 sekretarz tej komisji, od 1935 kierował Sekcją Litewską Kominternu.
27 marca 1938 aresztowany, zmarł w moskiewskim więzieniu.

</doc>
<doc id="3594899" url="https://pl.wikipedia.org/wiki?curid=3594899" title="Would You (utwór muzyczny Iris)">
Would You (utwór muzyczny Iris)

Would You – utwór belgijskiej piosenkarki Laury „Iris” van den Bruel, wydany w formie singla w marcu 2012 i umieszczony na debiutanckim albumie studyjnym piosenkarki pt. "Seventeen" (2012). Piosenkę napisali Nina Sampermans, Jean Bosco Safari i Walter Mannaerts.
W marcu 2012 utwór wygrał finał krajowych eliminacji eurowizyjnych, w których zdobył 53% głosów telewidzów (do 47% dla piosenki „Safety Net”), dzięki czemu został propozycją reprezentującą Belgię w 56. Konkursie Piosenki Eurowizji organizowanym w Baku w 2012. 22 maja zajął przedostatnie, 17. miejsce w półfinale, przez co nie awansował do finału.
Lista utworów.
CD single

</doc>
<doc id="3594917" url="https://pl.wikipedia.org/wiki?curid=3594917" title="När jag blundar">
När jag blundar

När jag blundar – utwór fińskiej piosenkarki Pernilli Karlsson napisany przez jej brata Jonasa oraz wydany jako singiel w lutym 2012 roku.
Pod koniec lutego 2012 roku utwór wygrał finał krajowych eliminacji eurowizyjnych "Uuden Musiikin Kilpailu 2012", w których zdobył 53.4% głosów w drugiej części głosowania telewidzów, dzięki czemu został propozycją reprezentującą Finlandię w 56. Konkursie Piosenki Eurowizji organizowanym w Baku. 22 maja został zagrany przez piosenkarkę w pierwszym półfinale widowiska i zajął w nim ostatecznie dwunaste miejsce z 41 punktami na koncie (w tym m.in. z maksymalną notą 12 punktów od Węgrzech), przez co nie awansował do finału.
Lista utworów.
CD single

</doc>
<doc id="3594918" url="https://pl.wikipedia.org/wiki?curid=3594918" title="Andriej Aleksandrow-Agientow">
Andriej Aleksandrow-Agientow

Andriej Michajłowicz Aleksandrow-Agientow (ros. Андрей Михайлович Александров-Агентов, ur. w 1918, zm. w 1993) – radziecki polityk, dyplomata i działacz partyjny.
Życiorys.
W 1940 ukończył oddział skandynawski Wydziału Filologicznego Leningradzkiego Instytutu Filozofii, Literatury i Historii, w latach 1940-1942 był korespondentem agencji TASS w Sztokholmie, później pracował w dyplomacji, początkowo w Misji ZSRR w Szwecji. Od 1947 pracownik centralnego aparatu Ministerstwa Spraw Zagranicznych ZSRR, doradca ministra spraw wewnętrznych, od 1948 członek WKP(b), ukończył Wyższą Szkołę Dyplomatyczną MSZ ZSRR, w latach 1961-1963 referent przewodniczącego Prezydium Rady Najwyższej ZSRR. W latach 1963-1966 pomocnik sekretarza ds. międzynarodowych, później pomocnik I sekretarza KC KPZR, w latach 1966-1986 pomocnik ds. międzynarodowych Sekretarza Generalnego KC KPZR, przez dekadę (1971-1981) zastępca członka, a między 1981 a 1986 członek KC KPZR. W latach 1974-1989 deputowany do Rady Najwyższej ZSRR od IX do XI kadencji. Laureat Nagrody Leninowskiej (1980) i Nagrody Państwowej ZSRR (1982). Pochowany na Cmentarzu Kuncewskim w Moskwie.

</doc>
<doc id="3594923" url="https://pl.wikipedia.org/wiki?curid=3594923" title="Peter Jackson's King Kong">
Peter Jackson's King Kong



</doc>
<doc id="3594925" url="https://pl.wikipedia.org/wiki?curid=3594925" title="Jackson's Gap">
Jackson's Gap



</doc>
<doc id="3594926" url="https://pl.wikipedia.org/wiki?curid=3594926" title="Janet Jackson's Rhythm Nation 1814">
Janet Jackson's Rhythm Nation 1814



</doc>
<doc id="3594928" url="https://pl.wikipedia.org/wiki?curid=3594928" title="Michael Jackson's This Is It">
Michael Jackson's This Is It



</doc>
<doc id="3594931" url="https://pl.wikipedia.org/wiki?curid=3594931" title="Michael Jackson's Ghosts">
Michael Jackson's Ghosts



</doc>
<doc id="3594933" url="https://pl.wikipedia.org/wiki?curid=3594933" title="Michael Jackson's Vision">
Michael Jackson's Vision



</doc>
<doc id="3594935" url="https://pl.wikipedia.org/wiki?curid=3594935" title="Michael Jackson's Thriller">
Michael Jackson's Thriller



</doc>
<doc id="3594940" url="https://pl.wikipedia.org/wiki?curid=3594940" title="Natalia Malek">
Natalia Malek

Natalia Malek (ur. 1988) – polska poetka, kuratorka wydarzeń literackich i tłumaczka. Laureatka Nagrody Literackiej Gdynia 2021 w kategorii: poezja.
Życiorys.
Absolwentka III Liceum Ogólnokształcącego w Gdyni. Ukończyła filologię angielską (specjalność: literatura amerykańska) na Uniwersytecie Warszawskim. 
Publikowała m.in. w „Dwutygodniku”, „Gazecie Wyborczej”, „Lampie”, „Odrze”, „Opcjach”, „Piśmie”, „Res Publice Nowej” (m.in. tłumaczenie wierszy Sandry Cisneros), „Ricie Baum”, „Śląskich Studiach Polonistycznych”, magazynie „Wizje” i „Toposie”. 
Dwukrotnie nominowana do Nagrody Głównej Ogólnopolskiego Konkursu Poetyckiego im. Jacka Bierezina (2008, 2009). Nominowana do Nagrody Literackiej Gdynia 2015 za tom "Szaber". Nominowana do Nagrody Poetyckiej im. Wisławy Szymborskiej 2018 oraz do Nagrody Literackiej Gdynia 2018 za tom "Kord". 
Tłumaczka wierszy Louise Glück. 
Kuratorka międzynarodowego festiwalu poetyckiego Spoke'n'Word Festival. 
Laureatka Nagrody im. Adama Włodka za rok 2017. W 2021 otrzymała Nagrodę Literacką Gdynia oraz była nominowana do Wrocławskiej Nagrody Poetyckiej Silesius za tom "Karapaks". 
Poezja.
antologie:

</doc>
<doc id="3594942" url="https://pl.wikipedia.org/wiki?curid=3594942" title="Time (utwór muzyczny Izabo)">
Time (utwór muzyczny Izabo)

Time – utwór izraelskiego zespołu muzycznego Izabo, wydany w formie singla w 2012 i umieszczony na trzecim albumie studyjnym grupy pt. "Life Is on My Side" (2012). Piosenkę napisali Ran Szem-Tow i Sziri Hadar.
W marcu 2012 utwór został wybrany na propozycję reprezentującą Izrael w 56. Konkursie Piosenki Eurowizji organizowanym w Baku. 22 maja został zaprezentowany w pierwszym półfinale konkursu i zajął w nim 13. miejsce, przez co nie awansował do finału.
Lista utworów.
CD single
CD maxi-single

</doc>
<doc id="3594951" url="https://pl.wikipedia.org/wiki?curid=3594951" title="Woki mit deim Popo">
Woki mit deim Popo

Woki mit deim Popo – utwór austriackiego duetu muzycznego Trackshittaz napisany przez jego członków, Lukasa Plöchla i Manuela Hoffelnera, wydany jako singiel w grudniu 2011 roku oraz umieszczony na trzeciej płycie studyjnej formacji zatytułowanej "Life Is on My Side" ze stycznia 2012 roku.
Pod koniec lutego 2012 roku utwór wygrał krajowe eliminacje eurowizyjne po zdobyciu największego poparcia w drugiej części głosowania telewidzów (51% do 49% zdobytych przez piosenkę „That’s What I Am” Conchity Wurst), dzięki czemu został propozycją reprezentującą Austrię w 56. Konkursie Piosenki Eurowizji organizowanym w Baku. 22 maja został zaprezentowany przez duet w pierwszym półfinale widowiska i zajął w nim ostatecznie ostatnie, osiemnaste miejsce z ośmioma punktami na koncie, przez co nie awansował do finału.
Lista utworów.
CD single
Personel.
Opracowano na podstawie materiału źródłowego.

</doc>
<doc id="3594957" url="https://pl.wikipedia.org/wiki?curid=3594957" title="Master Data Management">
Master Data Management



</doc>
<doc id="3594966" url="https://pl.wikipedia.org/wiki?curid=3594966" title="Maximilian Karl Lamoral O'Donnell">
Maximilian Karl Lamoral O'Donnell



</doc>
<doc id="3594968" url="https://pl.wikipedia.org/wiki?curid=3594968" title="Matryca ryzyka">
Matryca ryzyka

Matryca ryzyka – graficzna metoda oceny poziomu ryzyka za pomocą dwuwymiarowej macierzy, w której jedną zmienną jest prawdopodobieństwo wystąpienia zagrożenia, a drugą skutki tego zagrożenia. Ocena prawdopodobieństwa i skutków zdarzeń może być przeprowadzana w skali trzy-, pięcio-, siedmio-, lub 10-stopniowej. Po oszacowaniu parametrów ryzyka dokonuje się określenia poziomu ryzyka (w skali trójstopniowej, jako małego, średniego i dużego).

</doc>
<doc id="3594970" url="https://pl.wikipedia.org/wiki?curid=3594970" title="You're My Heart, You're My Soul">
You're My Heart, You're My Soul



</doc>
<doc id="3594972" url="https://pl.wikipedia.org/wiki?curid=3594972" title="You're My Heart, You're My Soul '98">
You're My Heart, You're My Soul '98



</doc>
<doc id="3594975" url="https://pl.wikipedia.org/wiki?curid=3594975" title="Euro neuro">
Euro neuro

Euro neuro (wym. ˈeʊro ˈneʊro) – utwór czarnogórskiego piosenkarza Rambo Amadeusa napisany przez niego samego w 2012 roku.
W grudniu 2011 roku utwór został wybrany wewnętrznie na propozycję reprezentującą Czarnogórę w 56. Konkursie Piosenki Eurowizji organizowanym w Baku w 2012 roku. 22 maja został zaprezentowany przez piosenkarza jako pierwszy w kolejności w pierwszym półfinale widowiska i zajął w nim ostatecznie piętnaste miejsce z 20 punktami na koncie (z maksymalną notą 12 punktów od Albanii i ośmioma punktami z San Marino), przez co nie awansował do finału.

</doc>
<doc id="3594977" url="https://pl.wikipedia.org/wiki?curid=3594977" title="Mirosław Dzień">
Mirosław Dzień

Mirosław Dzień (ur. 12 grudnia 1965) – polski poeta, przedstawiciel nurtu metafizycznego, eseista, krytyk literacki, profesor Akademii Techniczno-Humanistycznej w Bielsku-Białej.
Absolwent filozofii i teologii Katolickiego Uniwersytetu Lubelskiego. W latach 1988-1990 stypendysta Internationale Akademie fur Philosophie w Liechtensteinie. Doktor habilitowany nauk humanistycznych w zakresie literaturoznawstwa Uniwersytetu Wrocławskiego. Autor kilkudziesięciu artykułów, esejów i recenzji publikowanych m.in. w „Tekstach Drugich”, „Kwartalniku Artystycznym”, „Toposie”, „Kresach”. Od 1990 roku opublikował w czasopismach literackich ponad 150 wierszy. Jego utwory drukowane były m.in. w „Kulturze” (Paryż), „Tygodniku Powszechnym”, „Twórczości”, „Odrze”, „Zeszytach Literackich”, „Więzi”, „Kresach”, „Kwartalniku Artystycznym”, „Toposie”, „Frondzie”, a także w kilku znaczących antologiach. Trzykrotnie nominowany do Nagrody Poetyckiej im. K.I. Gałczyńskiego - Orfeusz: w 2014 za tom "Linia" ,w 2015 za tom "Axis Mundi", a w 2020 za Thambos.. Wyróżniony w konkursie o Nagrodę Literacką im. ks. Jana Twardowskiego 2021 za tom "Ptaki, ptaszki". Kierownik Katedry Nauk Ekonomicznych i Społecznych Akademii Techniczno-Humanistycznej w Bielsku-Białej (2014-2019). Od 2018 roku członek Rady Programowej „Instytutu Literatury” i "Nowego Napisu". 

</doc>
<doc id="3594979" url="https://pl.wikipedia.org/wiki?curid=3594979" title="Carduelini">
Carduelini

Carduelini – plemię ptaków z podrodziny łuskaczy (Carduelinae) w rodzinie łuszczakowatych (Fringillidae).
Zasięg występowania.
Plemię obejmuje gatunki występujące w Eurazji, Ameryce i Afryce.
Systematyka.
Do plemienia zalicza się następujące rodzaje:

</doc>
<doc id="3594981" url="https://pl.wikipedia.org/wiki?curid=3594981" title="Algorytm Neville'a">
Algorytm Neville'a



</doc>
<doc id="3594986" url="https://pl.wikipedia.org/wiki?curid=3594986" title="Sławuticz Smoleńsk">
Sławuticz Smoleńsk

Sławuticz Smoleńsk (ros. ХК Славутич Смоленск) – rosyjski klub hokeja na lodzie z siedzibą w Smoleńsku.
Historia.
Klub został założony w 2010. Nazwa została zaczerpnięta z dawnej nazwy rzeki Dniepr. Drużyna podjęła występy w trzeciej rosyjskiej klasie rozgrywkowej, od 2011 pod nazwą Rossijskaja Chokkiejnaja Liga (RHL), od 2015 w przemianowanej lidze WHL-B. Prezesem klubu był Maksim Szkadow, trenerem Dmitrij Maksimow, a asystentami Andriej Matwiejenko i Aleksiej Mierkiesow.
Sławuticz występował w tych rozgrywkach do sezonu 2016/2017, po czym został wycofany z ligi.

</doc>
<doc id="3594988" url="https://pl.wikipedia.org/wiki?curid=3594988" title="Cieśnina Kennedy'ego">
Cieśnina Kennedy'ego



</doc>
<doc id="3594993" url="https://pl.wikipedia.org/wiki?curid=3594993" title="Pomnik Kennedy'ego (Izrael)">
Pomnik Kennedy'ego (Izrael)



</doc>
<doc id="3594995" url="https://pl.wikipedia.org/wiki?curid=3594995" title="Mózg Kennedy'ego">
Mózg Kennedy'ego



</doc>
<doc id="3594996" url="https://pl.wikipedia.org/wiki?curid=3594996" title="Doktryna Kennedy'ego">
Doktryna Kennedy'ego



</doc>
<doc id="3594998" url="https://pl.wikipedia.org/wiki?curid=3594998" title="Adam Waga">
Adam Waga



</doc>
<doc id="3595000" url="https://pl.wikipedia.org/wiki?curid=3595000" title="Sound of Our Hearts">
Sound of Our Hearts

Sound of Our Hearts – utwór węgierskiego zespołu muzycznego Compact Disco napisany przez jego członków, tj. Behnama Lotfiego, Gábora Pála, Attilę Sándora i Csabę Walkó oraz wydany jako maxi singel w maju 2012 roku.
W styczniu 2012 roku utwór został zakwalifikowany do stawki konkursowej krajowych eliminacji eurowizyjnych "A Dal". Pod koniec miesiąca został zaprezentowany przez zespół w pierwszym półfinale selekcji i z pierwszego miejsca awansował do finału, w którym wygrał po zdobyciu największego poparcia telewidzów w pierwszej rundzie oraz jurorów w ścisłym finale, dzięki czemu został wybrany na propozycję reprezentującą Węgry w 56. Konkursie Piosenki Eurowizji organizowanym w Baku.
22 maja został zagrany przez zespół w pierwszym półfinale widowiska i z dziesiątego miejsca awansował do finału, w którym zajął ostatecznie dwudzieste czwarte miejsce z 19 punktami na koncie.
Lista utworów.
CD maxi single

</doc>
<doc id="3595003" url="https://pl.wikipedia.org/wiki?curid=3595003" title="Prince of Darkness (album Big Daddy Kane'a)">
Prince of Darkness (album Big Daddy Kane'a)



</doc>
<doc id="3595004" url="https://pl.wikipedia.org/wiki?curid=3595004" title="Droga Kane'a">
Droga Kane'a



</doc>
<doc id="3595024" url="https://pl.wikipedia.org/wiki?curid=3595024" title="Marian Paluszkiewicz">
Marian Paluszkiewicz

Marian Paluszkiewicz (ur. 1902, zm. 24 czerwca 1983 w Poznaniu) – polski pedagog, polonista, doktor, wiceprezes Towarzystwa Miłośników Miasta Poznania.
Doktoryzował się na Uniwersytecie Poznańskim 27 lutego 1932 ze slawistyki (rozprawa "Nominativus pluralis rzeczowników rodzaju męskiego w języku polskim do XVI wieku"). Recenzentem pracy był prof. Henryk Ułaszyn. W latach 1928-1983 opublikował 57 prac naukowych, w tym trzy książki. Zadebiutował w 1928 pracą poświęconą metodyce wypracowań z języka polskiego. Tematyce tej poświęcał uwagę również w latach późniejszych, publikując z niej dziesięć prac i dwa podręczniki dla licealistów ("Wypisy literatury staropolskiej" – 1948 i "Wiedza o książce" – 1956).
Głównym nurtem zainteresowań była historia regionalna Polski, głównie Wielkopolski i Poznania. Interesował się m.in. językiem "Przechadzek po mieście" Marcelego Mottego, gwarą inteligencji poznańskiej drugiej połowy XIX wieku, zabytkami Poznania (był np. recenzentem książki Witold Dalbora o Pompeo Ferrarim). W 1938 opublikował przewodnik po poznańskiej katedrze. 
Zainteresowany był również biografistyką, opracowując życiorysy takich osób jak: Hipolit Cegielski, Ignacy Kaczmarek, Franciszek Krajna, Józef Kurzeja, czy Józef Łęgowski. Był współautorem pracy "Cmentarz Zasłużonych na Wzgórzu św. Wojciecha w Poznaniu" (wydawnictwo zawierało liczne biografie osób tam pochowanych). 
Po 1970 interesował się również dogłębnie polskimi organizacjami konspiracyjnymi w okresie zaboru pruskiego, głównie Towarzystwem Tomasza Zana. 
W maszynopisach pozostawił m.in. następujące opracowania:
Prowadził też akcję otwartych wykładów w ramach Towarzystwa Miłośników Miasta Poznania (pierwszy taki wykład miał miejsce 27 września 1971 w Pałacu Działyńskich – "Z dziejów poznańskich filomatów"). W 1972 reprezentował TMMP na Zjeździe Filomatów w Wejherowie. W dniach 9 grudnia 1974 – 5 stycznia 1975 eksponował w Poznaniu wystawę "Towarzystwo Tomasza Zana".
Był też historiografem Towarzystwa Miłośników Miasta Poznania, któremu poświęcił dwa opracowania.

</doc>
<doc id="3595042" url="https://pl.wikipedia.org/wiki?curid=3595042" title="Ałtaj Barnauł">
Ałtaj Barnauł

HK Ałtaj Barnauł (ros. ХК Алтай Барнаул) – rosyjski klub hokejowy z siedzibą w Barnaule.
Klub został założony w 2006 i kontynuuje tradycje zlikwidowanego w 2006 Motoru Barnauł. Drużyna podjęła występy w trzeciej rosyjskiej klasie rozgrywkowej, od 2011 pod nazwą Rossijskaja Chokkiejnaja Liga (RHL), od 2015 w przemianowanej lidze WHL-B. Przed sezonem 2019/2020 drużyna została przemianowana na Dinamo-Ałtaj.
Ponadto drużyna juniorska pod nazwą Ałtajskije Bierkuty została zgłoszona do juniorskich rozgrywek Mołodiożnaja Chokkiejnaja Liga B.

</doc>
<doc id="3595045" url="https://pl.wikipedia.org/wiki?curid=3595045" title="Anatolij Aleksandrow (fizyk)">
Anatolij Aleksandrow (fizyk)

Anatolij Pietrowicz Aleksandrow (ros. Анато́лий Петро́вич Алекса́ндров, ur. w Taraszczy, zm. 3 lutego 1994 w Moskwie) – radziecki fizyk, pedagog, prezydent Akademii Nauk ZSRR (1975-1986), trzykrotny Bohater Pracy Socjalistycznej (1954, 1960 i 1973).
Życiorys.
Urodzony w rodzinie rosyjskiego sędziego pokoju, kształcił się w 1 Szkole Realnej w Kijowie, później w 6 Kijowskiej Szkole Pracowniczej, działał w kółku fizyczno-chemicznym szkół średnich Kijowa. Później studiował na Uniwersytecie Kijowskim, po ukończeniu którego nauczał fizyki i chemii w jednej z kijowskich szkół, pracował w Kijowskim Instytucie Rentgenowskim (Medycznym)m na Wydziale Rentgenowsko-Fizycznym, zajmował się fizyką dielektryków. Jego (i innych pracowników wydziału) eksperymentalne prace przyciągnęły uwagę Abrama Ioffego, dzięki czemu od 1930 pracował w Instytucie Fizyczno-Technicznym w Leningradzie, gdzie zaczął zajmować się właściwościami elektrycznymi i mechanicznymi polimerów, w 1933 opracował metodę otrzymywania mrozoodpornej gumy z syntetycznego kauczuku, która znalazła szerokie zastosowanie w lotnictwie i artylerii. Podczas II wojny światowej kierował pracami ochrony statków przed minami magnetycznymi i torpedami, poza tym wspólnie z I. Kurczatowem i N. Tuczkiewiczem stworzył metodę ochrony przeciwminowej, dzięki czemu w czasie wojny żaden statek wyposażony w odpowiedni system nie został zniszczony przez miny magnetyczne. Od 1943 brał udział w pracach nad stworzeniem broni atomowej, pracował w Laboratorium nr 2 Akademii Nauk ZSRR, w latach 1946-1955 dyrektor Instytutu Problemów Akademii Nauk ZSRR, od 1953 akademik Akademii Nauk ZSRR. Od 1955 zastępca dyrektora, a od 1960 dyrektor Instytutu Energii Atomowej, w latach 1975-1986 prezydent Akademii Nauk ZSRR, od 1988 honorowy dyrektor Instytutu Energii Atomowej im. Kurczatowa. W 1977 r. został członkiem zagranicznym PAN. Wniósł wielki wkład w stworzenie atomowej floty podwodnej ZSRR. Od 1961 członek KPZR, od 1966 członek KC KPZR. Deputowany do Rady Najwyższej ZSRR V, VI i od IX do XI kadencji. Honorowy obywatel Siewierodwińska (1983). Pochowany na Cmentarzu Mitińskim w Moskwie.
Odznaczenia i nagrody.
i medale.

</doc>
<doc id="3595047" url="https://pl.wikipedia.org/wiki?curid=3595047" title="Motor Barnauł">
Motor Barnauł

HK Motor Barnauł (ros. ХК Мотор Барнаул) – rosyjski klub hokejowy z siedzibą w Barnaule.
Klub został założony w 1959, kontynuując tradycje założonego w 1954 Spartaka Barnauł. Drużyna Motoru występowała w drugoligowych rozgrywkach rosyjskich Wysszaja Liga. Został zlikwidowany w 2006, a jego tradycje podjął miejscowy klub Ałtaj Barnauł.

</doc>
<doc id="3595053" url="https://pl.wikipedia.org/wiki?curid=3595053" title="EBAN">
EBAN



</doc>
<doc id="3595061" url="https://pl.wikipedia.org/wiki?curid=3595061" title="Wojna kolonii Hiszpańskich o niepodległość 1810-1826">
Wojna kolonii Hiszpańskich o niepodległość 1810-1826



</doc>
<doc id="3595063" url="https://pl.wikipedia.org/wiki?curid=3595063" title="Puchar Narodów w saneczkarstwie 2015/2016">
Puchar Narodów w saneczkarstwie 2015/2016

Sezon 2015/2016 Pucharu Narodów w saneczkarstwie rozpoczął się 27 listopada 2015 roku w austriackim Igls. Ostatnie zawody z tego cyklu odbyły się 19 lutego 2016 roku w Winterbergu.
W klasyfikacji kobiet zwyciężyła reprezentantka Niemiec Julia Taubitz. U panów wygrał również Niemiec, Chris Eißler. Natomiast w dwójkach najlepsi okazali się Austriacy Thomas Steu i Lorenz Koller.

</doc>
<doc id="3595068" url="https://pl.wikipedia.org/wiki?curid=3595068" title="Martin Løwstrøm Nyenget">
Martin Løwstrøm Nyenget

Martin Løwstrøm Nyenget (ur. 1 kwietnia 1992) – norweski biegacz narciarski, brązowy medalista mistrzostw świata juniorów.
Kariera.
Po raz pierwszy na arenie międzynarodowej Martin Løwstrøm Nyenget pojawił się 7 marca 2009 roku w Harstad, gdzie w zawodach FIS Race zajął 131. miejsce w biegu na 10 km stylem klasycznym. W 2012 roku wystartował na mistrzostwach świata juniorów w Erzurum, gdzie wspólnie z kolegami z reprezentacji wywalczył brązowy medal w sztafecie. W startach indywidualnych zajmował siódme miejsce w biegu na 10 km stylem klasycznym, dziewiąte w biegu łączonym na 20 km oraz 26. miejsce w sprincie techniką dowolną. Dwa lata później wystąpił na mistrzostwach świata młodzieżowców w Val di Fiemme, zajmując między innymi szóste miejsce w biegu łączonym, oraz na dystansie 15 km klasykiem. Wziął również udział mistrzostwach świata młodzieżowców w Ałmaty w 2015 roku, gdzie był piąty w sprincie techniką klasyczną, a rywalizacji na dystansie 15 km stylem dowolnym nie ukończył.
W Pucharze Świata zadebiutował 8 marca 2014 roku w Oslo, gdzie zajął 41. miejsce na dystansie 50 km techniką klasyczną. Pierwsze pucharowe punkty wywalczył równo rok później w Lahti, zajmując czwarte miejsce w biegu na 15 km klasykiem. Walkę o podium przegrał tam z Samim Jauhojärvim z Finlandii o 1,9 sekundy. Były to jego jedyne punkty wywalczone w sezonie 2014/2015, który ukończył na 91. miejscu w klasyfikacji generalnej. W piątym biegu sezonu 2015/2016, 6 grudnia w Lillehammer, wspólnie z Mathiasem Rundgreenem, Simenem Andreasem Sveenem i Finnem Hågenem Kroghiem wywalczył drugie miejsce w sztafecie. Na podium indywidualnych zawodów tego cyklu pierwszy raz stanął 16 lutego 2020 roku w Östersund, kończąc rywalizację w biegu na 15 km klasykiem na trzeciej pozycji. Wyprzedzili go jedynie jego rodak Pål Golberg i Rosjanin Aleksandr Bolszunow.

</doc>
<doc id="3595071" url="https://pl.wikipedia.org/wiki?curid=3595071" title="Vomp">
Vomp

Vomp – gmina targowa w Austrii, w kraju związkowym Tyrol, w powiecie Schwaz. Liczy 4834 mieszkańców (1 stycznia 2015).
Współpraca.
Miejscowości partnerskie:

</doc>
<doc id="3595072" url="https://pl.wikipedia.org/wiki?curid=3595072" title="Polonez 2000 Rally">
Polonez 2000 Rally



</doc>
<doc id="3595073" url="https://pl.wikipedia.org/wiki?curid=3595073" title="Fugen">
Fugen



</doc>
<doc id="3595075" url="https://pl.wikipedia.org/wiki?curid=3595075" title="Fuegen">
Fuegen



</doc>
<doc id="3595079" url="https://pl.wikipedia.org/wiki?curid=3595079" title="Jonathan Delaplace">
Jonathan Delaplace

Jonathan Delaplace (ur. 20 marca 1986 w La Seyne-sur-Mer) – francuski piłkarz występujący na pozycji pomocnika. Obecnie gra dla SM Caen.
Kariera.
Początki.
Jonathan Delaplace na początku swojej kariery występował w amatorskich klubach, takich jak Hyères FC i Fréjus Saint-Raphaël. W ciągu 5 lat zaliczył ponad 80 występów i strzelił 11 goli.
SV Zulte Waregem.
1 lipca 2010 Jonathan podpisał kontrakt z belgijskim klubem SV Zulte Waregem, grającym w pierwszej lidze. Spędził w nim 3 sezony, zaliczając 101 występów i strzelając 5 goli.
Lille OSC.
1 lipca 2013, po trzech latach w Waregem, Delaplace podpisał kontrakt z francuskim Lille OSC. Francuski klub pozyskał go za darmo. Zagrał w 49 meczach i strzelił 4 gole.
SM Caen.
3 lipca 2015 Jonathan Delaplace przeniósł się do SM Caen. Kwota transferu wynosiła około 600 tysięcy euro. Zawodnik podpisał czteroletni kontrakt.

</doc>
<doc id="3595081" url="https://pl.wikipedia.org/wiki?curid=3595081" title="Carlos Verona">
Carlos Verona

Carlos Verona Quintanilla (ur. 4 listopada 1992 w San Lorenzo de El Escorial) – hiszpański kolarz szosowy.
Najważniejsze osiągnięcia.
Opracowano na podstawie:

</doc>
<doc id="3595082" url="https://pl.wikipedia.org/wiki?curid=3595082" title="Libotenice">
Libotenice

Libotenice – gmina w Czechach, w powiecie Litomierzyce, w kraju usteckim. 1 stycznia 2014 liczyła 447 mieszkańców.

</doc>
<doc id="3595083" url="https://pl.wikipedia.org/wiki?curid=3595083" title="Karol Tomasz Habsburg">
Karol Tomasz Habsburg



</doc>
<doc id="3595084" url="https://pl.wikipedia.org/wiki?curid=3595084" title="Kościół św. Wita w Mełgwi">
Kościół św. Wita w Mełgwi

Kościół Świętego Wita – rzymskokatolicki kościół parafialny należący do dekanatu Świdnik archidiecezji lubelskiej.
Pozwolenie na budowę świątyni u władz zostało uzyskane bez problemu, rozpoczęła się ona w 1906 roku i zakończyła w 1907 roku. Wykańczanie kościoła wewnątrz trwało jeszcze przez kilka lat. Część wyposażenia została przeniesiona ze starej świątyni. Nowa świątynia została poświęcona w 1910 roku. Dopiero w 1929 kościół otrzymał ambonę. Obie wojny światowe świątynia przetrwała bez znacznych uszczerbków.
Jest to kościół trzynawowy, w typie bazylikowym (nawa główna jest wyższa od naw bocznych i posiada własne okna), wzniesiony na planie krzyża łacińskiego. Prezbiterium jest zwrócone w stronę zachodnią. świątynia składa się z: trójprzęsłowego korpusu, pięcioprzęsłowego transeptu oraz jednoprzęsłowego, prostokątnego prezbiterium zamkniętego trójboczną absydą. Do południowej strony prezbiterium jest dobudowana prostokątna, dwuprzęsłowa zakrystia, którą poprzedza trójprzęsłowy przedsionek. Do północnej strony jest dobudowana podobnie rozwiązana kaplica. Od frontu jest umieszczona masywna, kwadratowa, czterokondygnacyjna (dwie dolne kondygnacje włączone są w korpus świątyni) wieża. Zakończona jest ona smukłym hełmem w kształcie ośmiopołaciowej, ostrosłupowej iglicy z koroną, zbudowaną z trójkątnych pseudowimperg. W przyziemiu wieży znajduje się kruchta, z jej lewej i prawej strony są umieszczone lokalności i kruchty boczne. Zewnętrzne ściany świątyni są oskarpowane. Skarpy w narożnikach wieży zakończone są pseudowieżycami.
Większość elementów wyposażenia wewnętrznego (ołtarz główny i dwa boczne, ambona, organy, konfesjonały) reprezentuje styl neogotycki. Ołtarz główny z drewna dębowego został wykonany przez Wincentego Bogaczyka. Kolejne dwa ołtarze boczne reprezentują styl rokokowy (zostały wykonane pod koniec XVIII wieku), w lewym znajduje się barokowy obraz św. Tekli i w zwieńczeniu barokowo-ludowy obraz św. Antoniego, w prawym barokowy obraz św. Jana Nepomucena, obraz św. Mikołaja z XIX wieku na zasuwie i barokowy obraz św. Jacka Odrowąża w zwieńczeniu. W czasie ostatniej renowacji, w latach 1996 - 1998 ołtarze zostały pozłocone.
W jednym z ołtarzy bocznych znajduje się relikwia św. Ojca Papczyńskiego, natomiast w ołtarzu głównym znajduje się relikwia św. Wita, będąca kością z dłoni głównego patrona świątyni.

</doc>
<doc id="3595086" url="https://pl.wikipedia.org/wiki?curid=3595086" title="Lkáň">
Lkáň

Lkáň – gmina w Czechach, w powiecie Litomierzyce, w kraju usteckim. 1 stycznia 2014 liczyła 180 mieszkańców.

</doc>
<doc id="3595087" url="https://pl.wikipedia.org/wiki?curid=3595087" title="Nana Mouskouri">
Nana Mouskouri



</doc>
<doc id="3595089" url="https://pl.wikipedia.org/wiki?curid=3595089" title="Piotr Aleksiejew (działacz partyjny)">
Piotr Aleksiejew (działacz partyjny)

Piotr Aleksiejewicz Aleksiejew (, ur. 1893 we wsi Dochod w guberni twerskiej, zm. 6 września 1937 w Leningradzie) – radziecki działacz partyjny, członek KC WKP(b) (1930-1937).
Życiorys.
Od 1914 działacz SDPRR(b), od listopada 1917 członek Czerwonej Gwardii w Piotrogrodzie, uczestnik rewolucji październikowej w Piotrogrodzie, 1918-1919 sekretarz odpowiedzialny Wyborskiego Komitetu Rejonowego RKP(b) w Piotrogrodzie. Od 1919 sekretarz odpowiedzialny Wasileostrowskiego Komitetu Rejonowego RKP(b) w Piotrogrodzie, później pracownik polityczny Armii Czerwonej na Froncie Południowym, od 1924 sekretarz odpowiedzialny Wyborskiego Komitetu Rejonowego RKP(b) w Leningradzie, później do 1919 sekretarz odpowiedzialny/I sekretarz Moskiewsko-Narwskiego Komitetu Rejonowego WKP(b) w Leningradzie. Od 27 grudnia 1927 do 2 czerwca 1930 zastępca członka KC WKP(b), 1929-1937 przewodniczący Leningradzkiej Obwodowej Rady Związków Zawodowych, od 13 lipca 1930 do 25 czerwca 1937 członek KC WKP(b).
29 czerwca 1937 aresztowany, 6 września 1937 skazany na śmierć przez Kolegium Wojskowe Sądu Najwyższego ZSRR i rozstrzelany. Pośmiertnie zrehabilitowany.

</doc>
<doc id="3595090" url="https://pl.wikipedia.org/wiki?curid=3595090" title="Lovečkovice">
Lovečkovice

Lovečkovice – gmina w Czechach, w powiecie Litomierzyce, w kraju usteckim. 1 stycznia 2014 liczyła 530 mieszkańców.

</doc>
<doc id="3595091" url="https://pl.wikipedia.org/wiki?curid=3595091" title="Lukavec (kraj ustecki)">
Lukavec (kraj ustecki)

Lukavec – gmina w Czechach, w powiecie Litomierzyce, w kraju usteckim. 1 stycznia 2014 liczyła 380 mieszkańców.

</doc>
<doc id="3595093" url="https://pl.wikipedia.org/wiki?curid=3595093" title="Malé Žernoseky">
Malé Žernoseky

Malé Žernoseky – gmina w Czechach, w powiecie Litomierzyce, w kraju usteckim. 1 stycznia 2014 liczyła 717 mieszkańców.

</doc>
<doc id="3595094" url="https://pl.wikipedia.org/wiki?curid=3595094" title="Malíč">
Malíč

Malíč – gmina w Czechach, w powiecie Litomierzyce, w kraju usteckim. 1 stycznia 2014 liczyła 165 mieszkańców.

</doc>
<doc id="3595096" url="https://pl.wikipedia.org/wiki?curid=3595096" title="Martiněves">
Martiněves

Martiněves – gmina w Czechach, w powiecie Litomierzyce, w kraju usteckim. 1 stycznia 2014 liczyła 767 mieszkańców.

</doc>
<doc id="3595097" url="https://pl.wikipedia.org/wiki?curid=3595097" title="Winnetou (serial)">
Winnetou (serial)

Winnetou (niem. "Mein Freund Winnetou") – niemiecki serial z 1980 roku. Polska premiera odbyła się w 1984 roku.

</doc>
<doc id="3595098" url="https://pl.wikipedia.org/wiki?curid=3595098" title="Kirsi Piha">
Kirsi Piha

Kirsi Piha (ur. 14 października 1967 w Helsinkach) – fińska ekonomistka i polityk, deputowana do Eduskunty, posłanka do Parlamentu Europejskiego IV kadencji.
Życiorys.
Ukończyła w 1995 studia ekonomiczne. Związała się z Partią Koalicji Narodowej. Od 1992 do 1996 była radną Helsinek, a od 1994 jednocześnie zasiadała w Eduskuncie. W pierwszych w Finlandii wyborach europejskich w 1996 uzyskała mandat posłanki do Europarlamentu IV kadencji, który wykonywała do 1999, należąc do frakcji chadeckiej. Złożyła go na kilka miesięcy przed końcem kadencji, po czym od 1999 do 2003 ponownie wchodziła w skład krajowego parlamentu, następnie wycofała się z działalności politycznej.
W 2003 była gospodarzem programu telewizyjnego "Vaarallinen risteys". Zajęła się następnie działalnością w branży konsultingowej.

</doc>
<doc id="3595099" url="https://pl.wikipedia.org/wiki?curid=3595099" title="Jewgienij Aleksiejewski">
Jewgienij Aleksiejewski

Jewgienij Jewgienijewicz Aleksiejewski (ros. Евгений Евгеньевич Алексеевский, ur. 20 marca 1906 w Bobrowie, zm. 3 stycznia 1979 w Moskwie) – minister melioracji i gospodarki wodnej ZSRR (1965–1979), członek KC KPZR (1971–1979), Bohater Pracy Socjalistycznej (1976).
Życiorys.
Po ukończeniu w 1924 fakultetu robotniczego (rabfaku) był aktywistą Komsomołu, między 1924 a 1925 zastępca sekretarza Komitetu Powiatowego Komsomołu w Nowochopiorsku, w latach 1925–1929 członek Prezydium Środkowoazjatyckiego Biura KC Komsomołu. Od 1925 członek WKP(b), od 1929 zastępca sekretarza, później sekretarz Komitetu Okręgowego Komunistycznej Partii (bolszewików) Tadżykistanu w Kurgan-Tiube (obecnie Kurgonteppa), w latach 1931–1934 zastępca ludowego komisarza rolnictwa Tadżyckiej SRR. Następnie przeniesiony do obwodu moskiewskiego, został szefem wydziału politycznego stanicy maszynowo-traktorowej, od 1935 szef obwodowego zarządu rolnictwa w Kalininie, w 1937 został kierownikiem Wydziału Rolnego Kalinińskiego Komitetu Obwodowego WKP(b). 14 listopada 1937 aresztowany przez NKWD, przez ponad 2 lata był poddawany śledztwu, po zwolnieniu powrócił na poprzednie stanowisko w Kalinińskim Komitecie Obwodowym WKP(b), między 1940 a 1941 był ludowym komisarzem rolnictwa Tadżyckiej SRR. Po ataku Niemiec na ZSRR powołany do Armii Czerwonej, od lipca 1941 szef Wydziału Politycznego i komisarz 17 Dywizji Kawalerii, później zastępca dowódcy 17 i 20 Gwardyjskich Dywizji Kawalerii ds. politycznych, walczył na Froncie Zachodnim, Briańskim i 1 Białoruskim, od 1942 w stopniu pułkownika, za udział w walkach odznaczony pięcioma orderami. W 1946 zdemobilizowany, w latach 1946–1948 szef obwodowego zarządu rolniczego w Izmailu, między 1948 a 1950 i w latach 1953–1958 był zastępcą ministra gospodarki rolnej Ukraińskiej SRR, w 1957 ukończył Ukraińską Akademię Nauk Rolniczych. Od 1958 szef Głównego Zarządu przy Radzie Ministrów Ukraińskiej SRR ds. gospodarki wodnej, w latach 1960–1963 przewodniczący Państwowego Komitetu Ukraińskiej SRR ds. gospodarki wodnej, od listopada 1963 do 2 października 1965 przewodniczący Państwowego Komitetu ds. Nawadniania Upraw Rolnych i Gospodarki Wodnej przy Państwowym Komitecie Planowania ZSRR, od 2 października 1965 do śmierci minister melioracji i gospodarki wodnej ZSRR. Od 1966 zastępca członka, a od 1971 członek KC KPZR. Deputowany do Rady Najwyższej ZSRR od VII do IX kadencji. Pochowany na Cmentarzu Nowodziewiczym.
Odznaczenia.
I medale.

</doc>
<doc id="3595100" url="https://pl.wikipedia.org/wiki?curid=3595100" title="Zbiór spolaryzowany">
Zbiór spolaryzowany

Zbiór spolaryzowany – zbiór częściowo uporządkowany, w którym dla dowolnych dwóch elementów formula_1 takich, że formula_2 można znaleźć formula_3 które ogranicza formula_4 z dołu, ale formula_5 i formula_6 nie da się jednocześnie ograniczyć z dołu.
Definicja formalna.
Określa się relację formula_7 na zbiorze formula_8 Zbiorem spolaryzowanym nazywa się parę formula_9 gdy spełnione są następujące warunki:
Pierwsze trzy warunki definiują częściowy porządek. Ostatnia formuła jest warunkiem charakterystycznym zbiorów spolaryzowanych.
Elementy zbioru spolaryzowanego czasami określa się "warunkami". Jeżeli zbiór spolaryzowany nie ma elementów minimalnych, to nazywany jest "bezatomowym".
Przykład.
Niech formula_14 Para formula_15 gdzie formula_16 jest relacją inkluzji, jest zbiorem spolaryzowanym. Wiadomo, że relacja inkluzji jest częściowym porządkiem. Wystarczy sprawdzić warunek charakterystyczny. Widać, że singletony są elementami minimalnymi tego porządku, więc nie da się ich wspólnie ograniczyć. Dla formula_17 formula_18 wybierane jest formula_19 Jedynym elementem ograniczającym formula_5 z dołu jest on sam i nie jest on ograniczeniem formula_21 Analogicznie postępuje się dla pozostałych dubletów. Natomiast, gdy formula_22 formula_23 przyjmuje się formula_24 Argument jest taki sam jak poprzednio. W pozostałych przypadkach postępowanie jest podobne.
Algebry Boole’a.
Niech formula_25 będzie algebrą Boole’a. Definiuje się relację formula_7 w sposób następujący: formula_27 Para formula_28 jest zbiorem spolaryzowanym.
Dowód.
Tak określona relacja jest częściowym porządkiem. Niech formula_29 będą dowolne i formula_30 Z definicji relacji: formula_31  Niech formula_32 Widać, że formula_33 czyli formula_34 Wynika z tego też, że formula_35 ponieważ formula_31 Przyjmuje się teraz dowolne formula_37 tj. formula_38 czyli formula_39 Ostatecznie sprawdza się, że formula_40 więc jedynym wspólnym ograniczeniem dolnym formula_5 i formula_6 jest formula_43 które nie należy do rozważanego zbioru, co dowodzi ostatniej własności relacji.
Topologia zbiorów spolaryzowanych.
Niech formula_44 będzie zbiorem spolaryzowanym. Definiuje się formula_45 gdzie formula_4 jest dowolnym warunkiem. Rodzina formula_47 jest bazą topologii zbioru spolaryzowanego. Każdy zbiór formula_48 jest dziedziną otwartą w formula_49 jako przestrzeni topologicznej.

</doc>
<doc id="3595101" url="https://pl.wikipedia.org/wiki?curid=3595101" title="Wiercińscy herbu Rawicz i Ślepowron">
Wiercińscy herbu Rawicz i Ślepowron

Wiercińscy h. Rawicz vel Wiercieński, Wertyński, podlaska rodzina szlachecka, przydomku Snopek. W latach 1451–1477 byli notowani jako właściciele wsi Karszew w ziemi sieradzkiej. Około 1470 r. osiedlili się na Podlasiu. Z początkiem XVIII wieku jedna linia zamieszkała na Litwie. W połowie tego samego wieku, kilku z nich przeniosło się na ziemię radomską w okolice Opatowa i dalej na Spisz, Wołyń i Podole. Zostali wylegitymowani ze szlachectwa w Galicji, na Litwie i na Wołyniu. Należeli do elektorów Michała Korybuta z ziemi czerwieńskiej i Stanisława Augusta w 1764 z Podola. Pierwsza wzmianka nazwiska ok. 1480.
Wierciński h. Ślepowron vel Wiercieński, Wertyński, młodsza gałąź Snopek Wiercińskich h. Rawicz. Nosili przydomek Buzak, 1525, 1551. Należeli w 1674 r. do elektorów króla Jana III z woj. podlaskiego i w 1764 r. Stanisława Augusta z ziemi bielskiej. Jedna gałąź w XVIII wieku osiedliła się w woj. lubelskim. Notowani byli na Litwie i Wołyniu. Zostali wylegitymowani ze szlachectwa w Królestwie Polskim w 1850 roku i na Podlasiu w latach 1817 i 1835.
Podlaskim gniazdem Wiercińskich herbu Rawicz i Ślepowron jest powstały ok. 1470 r. Wiercień Duży (Wiercin, Wiercień Wielki, łac. Wiercien Magna), dziś w powiecie siemiatyckim, gmina Siemiatycze, woj. podlaskie. Po 1520 r. także Wiercień Mały zwany Zabłociem, sąsiadujący z Wielkim w parafii Dziadkowice, i Wiercień, dziś wieś w powiecie bielskim, gmina Boćki, woj. podlaskie w parafii Boćki.
W latach 1470–1569, Wiercień Duży i Mały należały do ziemi drohickiej, natomiast Wiercień k. Bociek do ziemi bielskiej w woj. trockim, a następnie woj. podlaskim Wielkiego Księstwa Litewskiego. W wyniku inkorporacji Podlasia do Korony w roku 1569 znalazły się jej granicach. Po III rozbiorze Polski od 1795 r. do 1807 r. były pod administracją pruską, tzw. Prusy Nowowschodnie. Od 1807 r. w obwodzie białostockim pod władzą Rosji, a po 1842 r. w guberni grodzieńskiej. Po odzyskaniu niepodległości w latach 1919–1939 w II Rzeczypospolitej. W 1939 r. wcielone zostały do Białoruskiej SRR w tzw. obwodzie białostockim. Od 1945 ponownie w Polsce.
Pomimo różnych znaków herbowych Wiercińscy wskazywali, jako protoplastę rodu Jana i wspominali Pawła. Tak też się stało w wywodzie Snopków Wiercińskich herbu Rawicz z 31 marca 1819 roku.
"w województwie podlaskim, z chlubnym domu swego kwitnąc zaszczytem, od kilku wieków w ziemi drohickiej na Wielkim i Małym Wiercinie, dziedzictwy zasiedlona, wielu znakomitych w ojczyźnie, odważnych w boju rycerzy i użytecznych krajowi mężów wydała. O których pisząc autor Historyi polskiej Niesiecki w tomie IV dzieła swojego na karcie 515 między innemi wymienia: Jana, jeszcze w roku 1598, a Pawła, że Jana III podpisał elekcyą królewską, Akta zaś Ziemi Drohickiej, z których nadpradziad wywodzących się własną ręką wypisał notacyą najdujących się licznych tam tranzaktów, poczynając prosto od roku 1600, świadczą o ciągłym Małego i Wielkiego Wiercina dziedziczeniu tej familii".
Inne herby Wiercińskich: Powała, Podlasie, 22.02.1524; Stężyca 1573; Abdank, Wiercień Wielki 1551; Wieniawa, powiat oszmiański 21.10.1800; Janina; Wieże.

</doc>
<doc id="3595102" url="https://pl.wikipedia.org/wiki?curid=3595102" title="Indywidualne Mistrzostwa Danii na Żużlu 2000">
Indywidualne Mistrzostwa Danii na Żużlu 2000

Indywidualne Mistrzostwa Danii na Żużlu 2000 – cykl turniejów żużlowych, mających na celu wyłonienie najlepszych żużlowców w Danii w sezonie 2000. Tytuł zdobył, po raz trzeci w karierze, Brian Karger.
Finał.
 

</doc>
<doc id="3595103" url="https://pl.wikipedia.org/wiki?curid=3595103" title="Relacja inkluzji">
Relacja inkluzji



</doc>
<doc id="3595105" url="https://pl.wikipedia.org/wiki?curid=3595105" title="Dublet (matematyka)">
Dublet (matematyka)



</doc>
<doc id="3595106" url="https://pl.wikipedia.org/wiki?curid=3595106" title="Riitta Jouppila">
Riitta Jouppila

Riitta Maire Kaarina Jouppila (ur. 30 maja 1940 w Kuopio) – fińska lekarka i polityk, profesor, nauczyciel akademicki, deputowana do Eduskunty, posłanka do Parlamentu Europejskiego IV kadencji.
Życiorys.
Ukończyła w 1966 medycynę, a w 1977 uzyskała stopień naukowy doktora na Uniwersytecie w Oulu. W 1998 otrzymała tytuł profesorski. Specjalizowała się w zakresie anestezjologii. Jako lekarka związana głównie ze szpitalem uniwersyteckim w Oulu, od 1987 pracownik naukowy Uniwersytetu w Oulu na stanowisku profesorskim.
Zaangażowała się w działalność polityczną w ramach Partii Koalicji Narodowej, była m.in. wiceprzewodniczącą frakcji kobiet swojego ugrupowania. Od 1981 do 1995 zasiadała w radzie miejskiej w Oulu, w latach 1983–1995 sprawowała mandat posłanki do Eduskunty. W latach 1995–1996 była eurodeputowaną w ramach delegacji krajowej po akcesji Finlandii do Unii Europejskiej. W PE IV kadencji wchodziła w skład frakcji chadeckiej.

</doc>
<doc id="3595111" url="https://pl.wikipedia.org/wiki?curid=3595111" title="Sonoma (szczyt)">
Sonoma (szczyt)

Sonoma – najwyższy szczyt pasma górskiego Sonoma, leżącego w południowej części hrabstwa Sonoma w stanie Kalifornia.

</doc>
<doc id="3595114" url="https://pl.wikipedia.org/wiki?curid=3595114" title="Pirjo Rusanen">
Pirjo Rusanen

Pirjo Maija Rusanen (ur. 18 grudnia 1940 w Mikkeli) – fiński ekonomista i polityk, deputowany do Eduskunty, poseł do Parlamentu Europejskiego IV kadencji, w latach 1991–1995 minister.
Życiorys.
Z wykształcenia ekonomista, uzyskiwał kolejne stopnie akademickie. Pracował w instytucie naukowym w swojej rodzinnej miejscowości. Zaangażował się w działalność polityczną w ramach Partii Koalicji Narodowej. Od 1973 do 1995 był radnym miejskim w Mikkeli, a do 1980 wchodził jednocześnie w skład zarządu tej miejscowości. W latach 1983–1985 sprawował mandat posła do Eduskunty.
Od marca 1991 do stycznia 1995 był ministrem w ministerstwie środowiska w rządzie, którym kierował Esko Aho. W latach 1995–1996 pełnił funkcję eurodeputowanego w ramach delegacji krajowej po akcesji Finlandii do Unii Europejskiej. W PE IV kadencji wchodził w skład frakcji chadeckiej. Nie obejmował później funkcji politycznych, pozostając jednak działaczem Partii Koalicji Narodowej, m.in. w 2014 wspierał Paulę Risikko w wyborach na przewodniczącego tego ugrupowania.

</doc>
<doc id="3595115" url="https://pl.wikipedia.org/wiki?curid=3595115" title="Henryk Lulewicz">
Henryk Lulewicz

Henryk Lulewicz (ur. 22 kwietnia 1950 w Sokółce, zm. 21 maja 2019 w Warszawie) – polski historyk, badacz dziejów Litwy wczesnonowożytnej, zasłużony dla polskiej lituanistyki.
Życiorys.
Syn Kazimierza i Ireny. Był absolwentem historii Uniwersytetu Warszawskiego (1975), tamże doktoryzował się w 1984 ("Elita polityczno-społeczna Wielkiego Księstwa Litewskiego w połowie XVII w." – promotor: Tadeusz Wasilewski). Stopień doktora habilitowanego ("Gniewów o unię ciąg dalszy. Stosunki polsko-litewskie w latach 1569–1588") uzyskał w 2003 w Instytucie Historii PAN. W latach 1975–1995 był zatrudniony w Instytucie Historycznym Uniwersytetu Warszawskiego. Od 1995 pracował w Instytucie Historii PAN.
Od 2010 był profesorem w Instytucie Historii PAN. Pracował w Zakładzie Badań Źródłoznawczych i Edytorstwa Instytutu Historii PAN. 
Pochowany na cmentarzu w Rembertowie. 

</doc>
<doc id="3595118" url="https://pl.wikipedia.org/wiki?curid=3595118" title="Alexander Souter">
Alexander Souter

Alexander Souter (ur. 14 sierpnia 1873, zm. 17 stycznia 1949) – szkocki biblista i patrolog.
Souter ukończył University of Aberdeen oraz University of Cambridge. Od roku 1903 wykładał na Mansfield College w Oksfordzie, a od roku 1911 na uniwersytecie w Aberdeen. Zajmował się krytyką tekstu Nowego Testamentu oraz patrystycznymi łacińskimi komentarzami do Listów Pawła.

</doc>
<doc id="3595120" url="https://pl.wikipedia.org/wiki?curid=3595120" title="Tomas Mejía">
Tomas Mejía



</doc>
<doc id="3595124" url="https://pl.wikipedia.org/wiki?curid=3595124" title="Cmentarz wojenny nr 259 – Biskupice Radłowskie">
Cmentarz wojenny nr 259 – Biskupice Radłowskie

Cmentarz wojenny nr 259 – Biskupice Radłowskie – zabytkowy cmentarz z I wojny światowej znajdujący się we wsi Biskupice Radłowskie w województwie małopolskim, w powiecie tarnowskim, w gminie Radłów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Cmentarz znajduje się w centrum wsi, przy drodze do Szczurowej (ul. Bohaterów Września). Ma kształt prostokąta o jednym ściętym narożniku. Obecnie jego ogrodzenie tworzy betonowa pomurówka i betonowe słupki, pomiędzy którymi znajdują się metalowe segmenty. Wejście przez jednoskrzydłową metalową furtkę. Prowadzi od niej szeroka alejka do pomnika centralnego znajdującego się w pobliżu drugiego końca cmentarza. Jest to betonowy, wysoki obelisk. W obrębie cmentarza rośnie kilka drzew zasadzonych podczas budowy cmentarza. Wszystkich poległych żołnierzy pochowano w pojedynczych grobach rozmieszczonych rzędami po obu stronach alejki oraz za pomnikiem. Nagrobki tworzą betonowe cokoły na których osadzono 3 rodzaje krzyży:
Polegli.
Pochowano tutaj 88 żołnierzy, w tym:
Znane są nazwiska 70 pochowanych. Polegli oni od grudnia 1914 r. do maja 1915 r. Front przechodził tędy dwukrotnie; w grudniu, gdy wojska rosyjskie zajmowały ten teren, oraz na początku maja 1915 r. gdy podczas wielkiej ofensywy zwanej bitwą pod Gorlicami sprzymierzone wojska austro-węgierskie i niemieckie przełamały obronę Rosjan i zmusiły ich do cofnięcia się daleko na wschód.
Losy cmentarza.
Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Zapomniane cmentarze z I wojny ulegały naturalnemu niszczeniu przez czynniki przyrody, zdarzały się także akty wandalizmu. Dopiero w latach 90. zaczęto cmentarze te odnawiać. Cmentarz nr 259 został gruntownie odnowiony. Usunięto zarastające go chaszcze (pozostawiono tylko drzewa zasadzone przez Austriaków podczas wykonywania cmentarza), wyremontowano ogrodzenie i wykonano nową furtkę, uporządkowano pole cmentarne, odmalowano krzyże, zmontowano tablicę informacyjną.

</doc>
<doc id="3595125" url="https://pl.wikipedia.org/wiki?curid=3595125" title="Kyösti Toivonen">
Kyösti Toivonen

Kyösti Toivonen (ur. 25 września 1937 w Jääski) – fiński menedżer i polityk, deputowany do Eduskunty, poseł do Parlamentu Europejskiego IV kadencji.
Życiorys.
Absolwent Uniwersytetu Helsińskiego, pracował jako przedsiębiorca i menedżer, m.in. był dyrektorem zarządzającym ośrodka wypoczynkowego. Zaangażował się w działalność organizacji folklorystycznych. Związał się z Partią Koalicji Narodowej. Był radnym (1989–1991) i członkiem zarządu miasta (1989–1991) w Holloli. W latach 1991–1995 sprawował mandat posła do Eduskunty. W latach 1995–1996 pełnił funkcję eurodeputowanego w ramach delegacji krajowej po przystąpieniu Finlandii do Unii Europejskiej. W PE IV kadencji wchodził w skład frakcji chadeckiej. Od 1997 dyrektor zarządzający przedsiębiorstwa zajmującego się organizacją wyjazdów turystycznych.

</doc>
<doc id="3595127" url="https://pl.wikipedia.org/wiki?curid=3595127" title="Schulter">
Schulter

Schulter – miasto (town) w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3595129" url="https://pl.wikipedia.org/wiki?curid=3595129" title="Great Raveley">
Great Raveley

Great Raveley – przysiółek w Anglii, w Cambridgeshire, w dystrykcie Huntingdonshire, w civil parish Upwood and the Raveleys. W 1931 roku civil parish liczyła 162 mieszkańców.

</doc>
<doc id="3595130" url="https://pl.wikipedia.org/wiki?curid=3595130" title="Little Raveley">
Little Raveley

Little Raveley – przysiółek w Anglii, w Cambridgeshire, w dystrykcie Huntingdonshire, w civil parish Upwood and the Raveleys. W 1931 roku civil parish liczyła 51 mieszkańców.

</doc>
<doc id="3595131" url="https://pl.wikipedia.org/wiki?curid=3595131" title="Brayan Ramírez (kolarz)">
Brayan Ramírez (kolarz)

Brayan Stiven Ramírez Chacón (ur. 20 listopada 1992 w Bogocie) – kolumbijski kolarz szosowy, zawodnik kolumbijskiej grupy kolarskiej Movistar.

</doc>
<doc id="3595132" url="https://pl.wikipedia.org/wiki?curid=3595132" title="Okmulgee (Oklahoma)">
Okmulgee (Oklahoma)

Okmulgee – miasto w Stanach Zjednoczonych, w stanie Oklahoma, siedziba administracyjna hrabstwa Okmulgee.

</doc>
<doc id="3595135" url="https://pl.wikipedia.org/wiki?curid=3595135" title="Linia kolejowa Wilno – Kowno">
Linia kolejowa Wilno – Kowno

Linia kolejowa Wilno – Kowno – zelektryfikowana szerokotorowa linia kolejowa na Litwie łącząca stolicę kraju Wilno z Kownem.
Historia.
Budowę linii kolejowej rozpoczęto w 1859 roku w związku z powstaniem Kolei Warszawsko-Petersburskiej. 15 marca 1862 roku pociągi rozpoczęły kursowanie po gotowej linii. Na trasie powstały dwa tunele w Kownie i Ponarach. Kolej na Wileńszczyźnie w okresie międzywojennym straciła strategiczne znaczenie dla polskiego rządu, ale w czasach Związku Radzieckiego jej znaczenie wzrosło ponownie. W 1975 roku zakończono elektryfikację całego odcinka. Trasa Wilno – Kowno jest jedną z najintensywniej używany tras kolejowych. Cała linia z wyjątkiem odcinka w tunelu kolejowym w Kownie jest dwutorowa.
Na linii kolejowej doszło do kilku poważnych wypadków. 4 kwietnia 1975 w pobliżu miasteczka Żośle, zginęło około 20 osób, a co najmniej 80 osób zostało rannych gdy pociąg z Wilna do Kowna uderzył w wagon cysternę z paliwem lotniczym. Cysterna była ostatnim wagonem pociągu towarowego, który zjechał na boczny tor w celu przepuszczenia szybszego pociągu pasażerskiego. Łatwopalna ciecz zalała pierwsze dwa wagony, a tarcie żelaza spowodowało zapłon. Pamięć o ofiarach przypomina pomnik ustawiony w tym miejscu w 1991 roku.
Połączenia.
Obecnie codziennie trasę pomiędzy Wilnem i Kownem pokonuje 14 par pociągów. Linię obsługują Czeskie składy Škoda CityElefant. Pokonanie całej trasy liczącej 104 kilometry trwa w zależności od ilości zatrzymań, od 1 godziny do 1 godziny 32 minut. Linię przejeżdżają również pociągi kursujące w kierunku Kłajpedy, Trok oraz Oran.

</doc>
<doc id="3595137" url="https://pl.wikipedia.org/wiki?curid=3595137" title="Abd al-Aziz al-Hakim">
Abd al-Aziz al-Hakim

Abd al-Aziz al-Hakim (ur. 1953, zm. 26 sierpnia 2009 w Teheranie) – iracki polityk i teolog szyicki.
Życiorys.
Był synem Muhsina Bakira al-Hakima, jednego z irackich ajatollahów szyickich. Studiował teologię i prawo islamskie w jednej ze szkół religijnych w An-Nadżafie, jednak nie ukończył ich, gdyż w 1980 uciekł do Iranu przed represjami ze strony rządzącej dyktatorsko partii Baas. Wcześniej był trzykrotnie aresztowany, a sześciu jego braci zginęło. W 1982 był jednym z twórców Najwyższej Rady Rewolucji Islamskiej w Iraku, której celem było rozszerzenie irańskiej rewolucji islamskiej na sąsiedni Irak, z czasem jednak organizacja przeszła na pozycje bardziej umiarkowane, a w emigracyjnej opozycji antysaddamowskiej nie odgrywała większej roli. Abd al-Aziz al-Hakim walczył po stronie Iranu w wojnie iracko-irańskiej, dowodząc zbrojnym skrzydłem rady – Brygadą Badr, bezpośrednio wspieraną przez irański Korpus Strażników Rewolucji Islamskiej.
Abd al-Aziz al-Hakim przybył do Iraku po obaleniu rządów Saddama Husajna przez interwencję pod dowództwem Stanów Zjednoczonych. W sierpniu 2003 zastąpił swojego zamordowanego brata Muhammada Bakira na stanowisku przewodniczącego Najwyższej Irackiej Rady Rewolucji Islamskiej, która następnie zmieniła nazwę na Najwyższą Islamską Radę Iraku. Wprowadził swoją organizację do wyborczej koalicji utworzonej przez partie szyickie – Zjednoczonego Sojuszu Irackiego i był jej nieformalnym liderem. Wzbudzał kontrowersje, wzywając do utworzenia autonomicznego regionu szyickiego w Iraku, obejmującego dziewięć południowych prowincji kraju. Przeciwko propozycji tej protestowali politycy sunniccy, oskarżając al-Hakima o dążenie do rozbioru Iraku. Al-Hakim był również za nadaniem autonomii Kurdystanowi. Zjednoczony Sojusz Iracki zwyciężył w wyborach parlamentarnych w Iraku w styczniu 2005 oraz w grudniu tego samego roku.
W grudniu 2006 spotkał się z prezydentem Stanów Zjednoczonych George’em W. Bushem.
W kolejnych wyborach parlamentarnych w Iraku w 2009 partia al-Hakima wystartowała w koalicji z kilkoma mniejszymi organizacjami religijnymi i zajęła drugie miejsce, lecz uzyskała znacznie mniej głosów, niż podczas poprzednich wyborów parlamentarnych. W 2009 Abd al-Aziz al-Hakim zmarł na raka płuc.

</doc>
<doc id="3595138" url="https://pl.wikipedia.org/wiki?curid=3595138" title="Liberty (Oklahoma)">
Liberty (Oklahoma)

Liberty – miasto w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3595140" url="https://pl.wikipedia.org/wiki?curid=3595140" title="Upton (Huntingdonshire)">
Upton (Huntingdonshire)

Upton – wieś w Anglii, w Cambridgeshire, w dystrykcie Huntingdonshire, w civil parish Upton and Coppingford. W 1931 roku civil parish liczyła 109 mieszkańców. Upton jest wspomniana w Domesday Book (1086) jako "Opetune".

</doc>
<doc id="3595141" url="https://pl.wikipedia.org/wiki?curid=3595141" title="Stadion Grbavica">
Stadion Grbavica

Stadion Grbavica – stadion piłkarski w Sarajewie o pojemności 16 100 widzów; jest trzecim pod względem pojemności stadionem w Bośni i Hercegowinie. Swoje mecze rozgrywa na nim FK Željezničar. Nazwa obiektu pochodzi od dzielnicy Grbavica, w której jest on położony.
Historia.
Budowę stadionu rozpoczęto w 1949 roku, a jego inauguracja odbyła się 13 września 1953 spotkaniem FK Željezničar – HNK Šibenik, zakończonym zwycięstwem gospodarzy 4:1, a hat-tricka w tym spotkaniu zdobył Ilijaš Pašić. Od 30 czerwca 1968 do 25 kwietnia 1976 obiekt przechodził przebudowę, podczas której zamontowano jupitery, dobudowano wschodnią i południową trybunę oraz usunięto bieżnię. W 1985 roku dobudowano północną trybunę. 4 maja 1992 stadion został podpalony. 2 maja 1996 odbył się pierwszy na tym obiekcie mecz po wojnie, w którym Željezničar zremisował 1:1 z FK Sarajevo. W 2004 roku na stadionie zamontowano krzesła, a w 2009 miała miejsce renowacja reflektorów. 1 kwietnia 2017 przed meczem Željezničara ze Slobodą Tuzla otwarto wschodnią trybunę stadionu. Mecz zakończył się wygraną gospodarzy 4:2.
Na stadionie dziewięciokrotnie odbywały się mecze reprezentacyjne:

</doc>
<doc id="3595143" url="https://pl.wikipedia.org/wiki?curid=3595143" title="Henryetta">
Henryetta

Henryetta – miasto w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3595144" url="https://pl.wikipedia.org/wiki?curid=3595144" title="Georges Rolot">
Georges Rolot

Georges-Joseph Jean Baptiste Rolot (ur. 10 maja 1889 w Commercy, zm. 31 grudnia 1977 w Aloxe-Corton) – francuski lekkoatleta specjalizujący się w biegach sprinterskich.
Rolot reprezentował Republikę Francuską podczas V Letnich Igrzyskach Olimpijskich w 1912 roku w Sztokholmie, gdzie wystartował w czterech konkurencjach. W biegu na 100 metrów z nieznanym czasem zajął w swoim biegu eliminacyjnym miejsca 3-4 i odpadł z dalszej rywalizacji. W biegu na 200 metrów Francuz z czasem 22,7 sekundy zajął drugi, premiowane awansem miejsce w swoim biegu eliminacyjnym. W trzecim półfinale z nieznanym czasem zajął miejsca 2-4 i odpadł z zawodów. W biegu na 400 metrów z nieznanym czasem zajął miejsca 3-6 i odpadł z rywalizacji. W sztafecie stumetrowców Rolot biegł na drugiej zmianie. Ekipa francuska odpadła w fazie eliminacyjnej.
Reprezentował barwy klubu SS Lorrain Nancy.

</doc>
<doc id="3595146" url="https://pl.wikipedia.org/wiki?curid=3595146" title="Beggs">
Beggs

Beggs – miasto w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3595147" url="https://pl.wikipedia.org/wiki?curid=3595147" title="Upton (Cambridgeshire)">
Upton (Cambridgeshire)



</doc>
<doc id="3595148" url="https://pl.wikipedia.org/wiki?curid=3595148" title="Dewar (Oklahoma)">
Dewar (Oklahoma)

Dewar – miasto w Stanach Zjednoczonych, w stanie Oklahoma, w hrabstwie Okmulgee.

</doc>
<doc id="3595152" url="https://pl.wikipedia.org/wiki?curid=3595152" title="Hatley St George">
Hatley St George

Hatley St George – wieś w Anglii, w Cambridgeshire, w dystrykcie South Cambridgeshire, w civil parish Hatley. W 1951 roku civil parish liczyła 67 mieszkańców. Hatley St George jest wspomniana w Domesday Book (1086) jako "Hatelai".

</doc>
<doc id="3595153" url="https://pl.wikipedia.org/wiki?curid=3595153" title="Hatley St. George">
Hatley St. George



</doc>
<doc id="3595156" url="https://pl.wikipedia.org/wiki?curid=3595156" title="Tiu Keng Leng">
Tiu Keng Leng

Tiu Keng Leng (chiński: 調景嶺) – jedna ze stacji MTR, systemu szybkiej kolei w Hongkongu, na Kwun Tong Line i Tseung Kwan O Line. Znajduje się na Tiu Keng Leng.
Stacja została otwarta 18 sierpnia 2002.

</doc>
<doc id="3595157" url="https://pl.wikipedia.org/wiki?curid=3595157" title="Barwnica pacyficzna">
Barwnica pacyficzna

Barwnica pacyficzna ("Eclectus infectus") – gatunek średniej wielkości wymarłego ptaka z rodziny papug wschodnich (Psittaculidae), jeden z dwóch przedstawicieli rodzaju "Eclectus" (obok barwnicy, "Eclectus roratus"). Opisany w 2006 roku.
Systematyka.
Po raz pierwszy barwnicę pacyficzną opisano w 2006 na łamach „Pacific Science”. Za holotyp posłużyło łącznie 21 kości, odnalezionych na trzech wyspach Tonga (ʻUiha, ʻEua, Lifuka) i na jednej z wysp Vanuatu (Malekula). Jest to drugi, obok niewymarłej jeszcze barwnicy, przedstawiciel "Eclectus". Epitet gatunkowy "infectus" oznacza z łaciny "zabarwiony" lub "poplamiony" i odnosi się do przypuszczalnie barwnego upierzenia gatunku.
Barwnicę pacyficzną opisano na podstawie holotypu – kości udowej – i paratypów, datowanych na holocen i późny plejstocen. Od "E. roratus" odróżniają ją m.in. solidniej zbudowane nogi i czaszka. Przedstawiciele gatunku mieli mniejsze skrzydła niż drugi żyjący gatunek "Eclectus". Skok z wyspy Lifuka jest niemal identycznej długości, co u barwnicy, jednak wszystkie pozostałe kości kończyn dolnych u nowo opisanego gatunku są dłuższe.
Wymarcie.
Prawdopodobnie wymieranie barwnicy pacyficznej rozpoczęło się 3000 lat temu, kiedy Tonga i Vanuatu zaczęli zasiedlać ludzie. Możliwe, że na tongańskim archipelagu Vavaʻu barwnica pacyficzna nie wymarła co najmniej do 1793. W raporcie z wyprawy Alessandra Malaspiny na Tonga znalazła się ilustracja przedstawiająca papugę, która prawdopodobnie jest barwnicą pacyficzną. Jedynym rdzennym gatunkiem papugi na Tonga jest loreczka modroczapkowa ("Vini australis"); na Tonga introdukowano fidżyjkę kasztanowatą ("Prosopeia tabuensis"), której wygląd dzioba wyraźnie odbiega od tego u ptaka na ilustracji. Opis pod ilustracją Malaspiny brzmiał "Loro de Babau | Todo verde" ("Papuga z Vavaʻu, cała zielona"). Loreczka modroczapkowa, choć większość jej upierzenia jest zielona, ma również fragmenty upierzenia innej barwy. Do tego dziób przedstawionej na ilustracji papugi jest masywny jak u "Eclectus", a okolice stawu skokowego nagie (u loreczki modroczapkowej porastają je pióra).

</doc>
<doc id="3595159" url="https://pl.wikipedia.org/wiki?curid=3595159" title="East Hatley">
East Hatley

East Hatley – wieś w Anglii, w Cambridgeshire, w dystrykcie South Cambridgeshire, w civil parish Hatley. W 1951 roku civil parish liczyła 83 mieszkańców. East Hatley jest wspomniana w Domesday Book (1086) jako "Hatelai".

</doc>
<doc id="3595160" url="https://pl.wikipedia.org/wiki?curid=3595160" title="Ascenso MX (Apertura 2015)">
Ascenso MX (Apertura 2015)

Ascenso MX 2015/2016 (Apertura) – 85. edycja rozgrywek drugiego poziomu ligowego w piłce nożnej w Meksyku (39. edycja licząc od wprowadzenia półrocznych sezonów). Rozgrywki odbyły się jesienią; pierwszy mecz rozegrano 24 lipca, zaś ostatni (finał) 5 grudnia. Toczone były systemem ligowo pucharowym – najpierw wszystkie szesnaście zespołów rywalizowało ze sobą podczas regularnego sezonu, a po jego zakończeniu siedem najlepszych drużyn zakwalifikowało się do fazy play-off (najlepszy zespół rozpoczął ją od półfinału, pozostałe sześć od ćwierćfinału), która wyłoniła zwycięzcę drugiej ligi. 
Rozgrywki Ascenso MX – pierwszy raz w historii – wygrał debiutujący w niej FC Juárez, pokonując w dwumeczu finałowym Atlante FC (0:1, 3:0). Dzięki temu dostąpił możliwości rozegrania dwumeczu o awans do najwyższej klasy rozgrywkowej (Final de Ascenso) ze zwycięzcą wiosennego sezonu Clausura 2016 – Club Necaxa. Tytuł króla strzelców sezonu zdobył Ekwadorczyk Carlos Garcés z Atlante FC z jedenastoma golami na koncie.
Sezon ten był pierwszym w historii drugiej ligi meksykańskiej, w którym rozgrywki posiadały sponsora tytularnego, nosząc oficjalną nazwę Ascenso Bancomer MX. Przed sezonem nastąpiła seria zmian licencyjnych w rozgrywkach – Altamira FC przeniósł się do Tapachuli i zmienił nazwę na Cafetaleros de Tapachula, Irapuato FC przeniósł się do Los Mochis, zmieniając nazwę na Murciélagos FC, zaś w ramach powiększenia ligi do szesnastu zespołów dołączyły do niej nowo powstały FC Juárez oraz wicemistrz trzeciej ligi Cimarrones de Sonora (mistrz rozgrywek trzecioligowych Loros UdeC nie spełnił wymogów licencyjnych).
Regularny sezon.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza play-off.
Finał.
MISTRZ ASCENSO MX – APERTURA 2015KWALIFIKACJA DO FINAL DE ASCENSO
JUÁREZ 1. TYTUŁ
Skład zwycięzcy:

</doc>
<doc id="3595161" url="https://pl.wikipedia.org/wiki?curid=3595161" title="Yau Tong">
Yau Tong

Yau Tong (chiński: 油塘) – jedna ze stacji MTR, systemu szybkiej kolei w Hongkongu, na Kwun Tong Line i Tseung Kwan O Line. Jest to jedyna stacja Tseung Kwan O Line położona w Kowloon.
Stacja została otwarta 4 sierpnia 2002.

</doc>
<doc id="3595162" url="https://pl.wikipedia.org/wiki?curid=3595162" title="Marian Marzyński">
Marian Marzyński

Marian Marzyński (ur. 12 kwietnia 1937 w Warszawie jako Marian Kuszner) – polski reżyser i scenarzysta.
Życiorys.
W czasie II wojny światowej znalazł się w warszawskim getcie. 
Pracę zawodową rozpoczął w Polskim Radiu, następnie był dziennikarzem i twórcą popularnych telewizyjnych programów: "Turniej Miast", "Lot", "Wszyscy jesteśmy sędziami". Po wydarzeniach marcowych w 1968 wyjechał do Danii, a następnie do Stanów Zjednoczonych, gdzie rozpoczął pracę w nowo powstałej szkole filmowej "Rhode Island School of Design". Uczył młodych amerykańskich filmowców, m.in. Gusa Van Santa.

</doc>
<doc id="3595166" url="https://pl.wikipedia.org/wiki?curid=3595166" title="Darat Izza">
Darat Izza

Darat Izza (arab. دارة عزة) – miasto w Syrii, w muhafazie Aleppo. W 2004 roku liczyło 13 525 mieszkańców.

</doc>
<doc id="3595167" url="https://pl.wikipedia.org/wiki?curid=3595167" title="Oro uostas">
Oro uostas

Oro uostas – przystanek osobowy Kolei Litewskich znajdujący się na terenie wileńskiej dzielnicy Nowy Świat. Zlokalizowany przy wileńskim porcie lotniczym. 
Historia.
Bezpośrednie połączenia kolejowe między lotniskiem i centralnym dworcem rozpoczęto 2 października 2008 roku. Odległość z lotniska do Dworca Centralnego wynosi 4,3 km, podróż trwa 7 minut. Port lotniczy Wilno jest jedynym lotniskiem w krajach bałtyckich, które ma bezpośrednie połączenie kolejowe z centrum miasta. Pociągi kursują codziennie od 5:45 do 21:10. Połączenie jest obsługiwane polskimi składami 620M dostarczonymi przez PESĘ w latach 2008-2011.

</doc>
<doc id="3595168" url="https://pl.wikipedia.org/wiki?curid=3595168" title="David Wesley">
David Wesley

David Barakau Wesley (ur. 14 listopada 1970 w San Antonio) – amerykański koszykarz, występujący na pozycjach rozgrywającego oraz rzucającego obrońcy, po zakończeniu kariery zawodniczej komentator i trener koszykarski.
W 2000 roku postawiono mu zarzuty nierozważnej jazdy samochodem, w efekcie której zginął jego klubowy kolega Bobby Phills. Policja Charlotte-Mecklenburg podała do wiadomości, Phills i Wesley jechali swoimi autami ponad 160 km/h, kiedy Phills stracił kontrolę nad swoim pojazdem, w wyniku czego miał miejsce wypadem, ze skutkiem śmiertelnym.
6 sierpnia 2012 roku został komentatorem spotkań swojego byłego klub New Orleans Hornets w Fox Sports New Orleans.
W NBA występował jego kuzyn Michael Dickerson.

</doc>
<doc id="3595169" url="https://pl.wikipedia.org/wiki?curid=3595169" title="Puchar Świata Juniorów w saneczkarstwie 2015/2016">
Puchar Świata Juniorów w saneczkarstwie 2015/2016

Sezon 2015/2016 Pucharu Świata Juniorów w saneczkarstwie rozpoczął się 19 listopada 2015 roku w norweskim Lillehammer. Ostatnie zawody z tego cyklu zostały rozegrane w Niemczech 23 stycznia 2016 roku na torze w Oberhofie.
W tym sezonie najlepszą wśród juniorek okazała się Niemka Jessica Tiebel. Jest to już jej drugi tytuł. U mężczyzn wygrał Austriak Jonas Müller. W zawodach dwójek mężczyzn wygrali po raz kolejny Rosjanie Jewgienij Jewdokimow i Aleksiej Groszew. Natomiast drużynowo zwyciężyli Niemcy.
W klasyfikacji juniorów młodszych, u mężczyzn najlepszy okazał się Włoch Fabian Malleier, u kobiet wygrała Rosjanka Kristina Szamowa, natomiast klasyfikację dwójek wygrali Włosi Felix Schwarz i Lukas Gufler.

</doc>
<doc id="3595178" url="https://pl.wikipedia.org/wiki?curid=3595178" title="Felipe Sanchón">
Felipe Sanchón

Felipe Sanchón Huerta (ur. 8 kwietnia 1982 w Barcelonie) – hiszpański piłkarz występujący na pozycji pomocnika w Gironie.

</doc>
<doc id="3595185" url="https://pl.wikipedia.org/wiki?curid=3595185" title="Hieronim Malatesta">
Hieronim Malatesta

Hieronim Malatesta herbu własnego – szlachcic polski, kawalkator.
Pochodził z Apulii w królestwie Neapolu. Był kawalkatorem, wybitnym specjalistą od tresury i hodowli koni. Do Rzeczypospolitej przybył pod koniec XVI, osiadł na Litwie, prowadził stadninę i był dworzaninem Krzysztofa Monwida Dorohostajskiego, marszałka wielkiego litewskiego. Brał udział w walkach z wojskami rosyjskimi w czasie oblężenia Smoleńska. W 1611 Zygmunt III Waza za zasługi w wojnach z Turcją i Rosją nobilitował Malatestę, jego herb rozszerzono o godło herbu Leliwa, dodane przez Dorohostajskiego. W późniejszym okresie pracował dla Krzysztofa Radziwiłła.

</doc>
<doc id="3595189" url="https://pl.wikipedia.org/wiki?curid=3595189" title="Argajasz">
Argajasz

Argajasz () – wieś (ros. село, trb. sieło) w Rosji, w obwodzie czelabińskim, nad jeziorem Argajasz, 56 km na północny zachód od Czelabińska, siedziba administracyjna rejonu argajaszskiego. W 2015 roku liczyła ok. 10 tys. mieszkańców.
W miejscowości znajduje się stacja Kolei Południowouralskiej na linii Czelabińsk-Wierchnij Ufalej-Jekaterynburg.

</doc>
<doc id="3595193" url="https://pl.wikipedia.org/wiki?curid=3595193" title="Mistrzostwa Europy w Lekkoatletyce 1934 – sztafeta 4 × 100 m mężczyzn">
Mistrzostwa Europy w Lekkoatletyce 1934 – sztafeta 4 × 100 m mężczyzn

Sztafeta 4 × 100 metrów mężczyzn był jedną z konkurencji rozgrywanych podczas I Mistrzostw Europy w Turynie. Wystartowało szesnastu zawodników z czterech reprezentacji narodowych. Rywalizację rozegrano 9 września 1934 roku na Stadionie im. Benito Mussoliniego. Zwycięzcą tej konkurencji została ekipa III Rzeszy: Egon Schein, Erwin Gillmeister, Gerd Hornberger i Erich Borchmeyer.

</doc>
<doc id="3595194" url="https://pl.wikipedia.org/wiki?curid=3595194" title="Kasztany">
Kasztany

Kasztan – warstwa zrogowaciałego naskórka na kończynach koniowatych, stanowiąca normalny element jego anatomii. Kasztany rosną przez cały czas. Ich kształt oraz wielkość są bardzo różnorodne. Zazwyczaj u koni ras szlachetnych kasztany są mniejsze niż u zimnokrwistych, nie jest to jednak regułą. Mogą wyglądać jak niewielkie zgrubienia, mieć charakter warstwowy i przypominać złuszczające się płaty skóry lub też rosnąć prostopadle i wystawać ponad powierzchnię sierści nawet na kilka centymetrów. Gdy stają się za długie, odrywają się samoistnie. Tkanka kasztanów nie jest ukrwiona ani unerwiona powyżej powierzchni skóry, toteż można je przycinać.
Pochodzenie.
Pochodzenie kasztanów u koniowatych nie zostało dotąd jasno określone przez badaczy. Najpopularniejsze są następujące dwie teorie:
Analogicznym elementem anatomicznym są ostrogi, u koniowatych występujące na tylnej części stawu pęcinowego, często przykryte szczotkami pęcinowymi. U niektórych ras mogą być nieobecne lub ledwo zaznaczone.

</doc>
<doc id="3595197" url="https://pl.wikipedia.org/wiki?curid=3595197" title="Javier Álamo">
Javier Álamo

Javier Álamo Cruz (ur. 18 sierpnia 1988 w Gáldar) – hiszpański piłkarz występujący na pozycji pomocnika w Extremadura UD.

</doc>
<doc id="3595198" url="https://pl.wikipedia.org/wiki?curid=3595198" title="Ritva Laurila">
Ritva Laurila

Ritva Tellervo Laurila (ur. 13 kwietnia 1932 w Helsinkach, zm. 10 czerwca 2014 tamże) – fińska polityk i dziennikarka, deputowana do Eduskunty, posłanka do Parlamentu Europejskiego IV kadencji.
Życiorys.
Ukończyła w 1953 studia filozoficzne na Uniwersytecie Helsińskim, później kształciła się na University of Missouri w ramach stypendium przyznanego przez Fundację Fulbrighta. Pracowała dla redakcji dziennika „Ilta-Sanomat”, w Fińskim Czerwonym Krzyżu, później w periodyku medycznym m.in. jako jego redaktor naczelna. Związała się z Partią Koalicji Narodowej. Od 1973 była radną Helsinek, przez kilka lat zasiadała we władzach wykonawczych stołecznego samorządu. Od 1978 do 1995 nieprzerwanie była członkinią Eduskunty. Po akcesji Finlandii do Unii Europejskiej od stycznia 1995 do listopada 1996 wykonywała mandat europosłanki w ramach delegacji krajowej. W pierwszych w Finlandii wyborach europejskich w 1996 nie uzyskała reelekcji. Powróciła jednak do PE w 1999 na kilka miesięcy przed końcem IV kadencji.

</doc>
<doc id="3595201" url="https://pl.wikipedia.org/wiki?curid=3595201" title="Władimir Ałchimow">
Władimir Ałchimow

Władimir Siergiejewicz Ałchimow (ros. Влади́мир Серге́евич Алхи́мов, ur. 25 października 1919 we wsi Nikulino w guberni smoleńskiej, zm. 9 stycznia 1993 w Moskwie) – przewodniczący Zarządu Banku Państwowego ZSRR (1976-1986), Bohater Związku Radzieckiego (1945).
Życiorys.
Urodzony w rodzinie chłopskiej, pracował w kołchozie, w 1935 skończył 7-letnią szkołę, potem kształcił się w technikum finansowo-ekonomicznym w Smoleńsku, od 1938 studiował w Leningradzkim Instytucie Finansowo-Ekonomicznym. Po ataku Niemiec na ZSRR, 27 czerwca 1941 dobrowolnie zgłosił się na front, później został m.in. zastępcą politruka kompanii, w grudniu 1942 ranny, w 1943 ukończył Leningradzką Szkołę Artylerii, w styczniu 1944 ponownie skierowany na front. Od 1942 członek WKP(b). Brał udział w walkach na Białoruskiej SRR i w krajach bałtyckich, mianowany porucznikiem gwardii, wyróżnił się w walkach nad rzeką Łuczesa i pod Kownem, gdzie prowadząc ogień ze swojej baterii na czołgi i działa samobieżne przeciwnika złamał ich kontratak. W walkach o Taurogi odbił z rąk wroga transporter opancerzony i 3 samochody. Później wyróżnił się podczas walk w Prusy Wschodnie, 7 sierpnia 1944 w walkach o Tupiki (obecnie na Litwie) na czele baterii przebił się przez zaporę czołgową wroga.
Uchwałą Prezydium Rady Najwyższej ZSRR z 24 marca 1945 „za wzorowe wykonywanie zadań dowodzenia i wykazywanie męstwa i heroizmu w walkach z niemiecko-faszystowskimi najeźdźcami” otrzymał tytuł Bohatera ZSRR.
W 1945 brał udział w walkach z Japończykami na Dalekim Wschodzie, w listopadzie 1946 zdemobilizowany, w latach 1947–1950 studiował we Wszechzwiązkowej Akademii Handlu Zagranicznego. Później pracował w Ministerstwie Handlu Zagranicznego ZSRR, był m.in. doradcą handlowym przy Ambasadzie ZSRR w USA, Bułgarii, a także wiceministrem handlu zagranicznego ZSRR. Od października 1976 do stycznia 1986 przewodniczący Zarządu Banku Państwowego ZSRR, następnie na emeryturze. Deputowany do Rady Najwyższej ZSRR od IX do XI kadencji (1977–1989). Od 1981 zastępca członka, a między 1982 a 1986 członek KC KPZR.
Pochowany na Cmentarzu Nowodziewiczym.

</doc>
<doc id="3595210" url="https://pl.wikipedia.org/wiki?curid=3595210" title="Wierchnij Ufalej">
Wierchnij Ufalej

Wierchnij Ufalej () – miasto w Rosji, w obwodzie czelabińskim, siedziba administracyjna wierchnieufalejskiego okręgu miejskiego i rejonu wierchnieufalejskiego. W 2015 roku liczyło ok. 28,6 tys. mieszkańców.
Miejscowość została założona w 1761 roku. W 1940 roku otrzymała prawa miejskie.

</doc>
<doc id="3595213" url="https://pl.wikipedia.org/wiki?curid=3595213" title="Abandoned Stories">
Abandoned Stories

Abandoned Stories – pierwszy minialbum Fismolla z pięcioma piosenkami, w tym z pierwszy raz zaśpiewaną w języku polskim. Utwory zarejestrowano podczas sesji do obu płyt długogrających artysty, a dokończono ich produkcję w listopadzie 2015. Na single promocyjne wybrano piosenki "Jaśnienie" i "Skin".

</doc>
<doc id="3595216" url="https://pl.wikipedia.org/wiki?curid=3595216" title="Liga Mistrzów UEFA (2015/2016)/Faza pucharowa">
Liga Mistrzów UEFA (2015/2016)/Faza pucharowa

Do startu w fazie pucharowej uprawnionych było 16 drużyn – 8 zwycięzców fazy grupowej (drużyny rozstawione) i 8 drużyn, które zajęły 2. miejsca w fazie grupowej (drużyny nierozstawione).
Zwycięzcy grup dolosowano do zespołów z drugich miejsc, tworząc pary 1/8 finału. W tej fazie do dalszych etapów turnieju przeszli zwycięzcy poszczególnych dwumeczów.
Finał został rozegrany 28 maja 2016 na Stadionie Giuseppe Meazzy w Mediolanie, a zwycięzcą został Real Madryt po wygranej w rzutach karnych 5:3 nad Atlético Madryt.
 Drużyny rozstawione
 Drużyny nierozstawione
Ćwierćfinały.
Od tej rundy drużyny rywalizujące ze sobą w parach losowano niezależnie od kraju z którego pochodzą, a także grupy w której występowały. Losowanie tej fazy odbyło się 18 marca 2016 roku.
Pierwsze mecze zostały rozegrane 5 i 6 kwietnia, a rewanże 12 i 13 kwietnia 2016 roku.
Półfinały.
Losowanie par półfinałowych odbyło się 15 kwietnia 2016 roku. Pierwsze mecze zostały rozegrane 26 i 27 kwietnia 2016 roku, a rewanże 3 i 4 maja 2016 roku.

</doc>
<doc id="3595218" url="https://pl.wikipedia.org/wiki?curid=3595218" title="Nikołaj Amielko">
Nikołaj Amielko

Nikołaj Nikołajewicz Amielko (ros. Николай Николаевич Амелько, ur. w Piotrogrodzie, zm. 27 czerwca 2007 w Moskwie) – radziecki admirał.
Życiorys.
Od 1931 służył w Marynarce Wojennej ZSRR, w 1936 ukończył Wyższą Szkołę Wojskowo-Morską im. Frunzego, uczestnik wojny ZSRR z Niemcami. Od 1944 członek WKP(b), od 1945 na stanowiskach dowódczych i sztabowych, w 1956 ukończył Wojskową Akademię Sztabu Generalnego, został kandydatem nauk wojskowo-morskich. W latach 1956-1962 szef sztabu – zastępca dowódcy Floty Pacyficznej, w latach 1962–1969 dowódca Floty Pacyficznej, między 1969 a 1978 zastępca głównodowodzącego Marynarki Wojennej ZSRR, w 1964 mianowany admirałem. Deputowany do Rady Najwyższej ZSRR VII i VIII kadencji. W latach 1964–1971 zastępca członka KC KPZR. Pochowany na Cmentarzu Trojekurowskim w Moskwie. 
Odznaczenia.
Medale ZSRR i odznaczenia zagraniczne.

</doc>
<doc id="3595227" url="https://pl.wikipedia.org/wiki?curid=3595227" title="Achenkirch">
Achenkirch

Achenkirch – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 2100 mieszkańców (1 stycznia 2015).
Współpraca.
Miejscowości partnerskie:

</doc>
<doc id="3595229" url="https://pl.wikipedia.org/wiki?curid=3595229" title="Elisabeth Rehn">
Elisabeth Rehn

Elisabeth Rehn (ur. 6 kwietnia 1935 w Helsinkach) – fińska polityk, działaczka mniejszości szwedzkojęzycznej, deputowana do Eduskunty, posłanka do Parlamentu Europejskiego IV kadencji, w latach 1990–1995 minister obrony (pierwsza w świecie kobieta na takim stanowisku), kandydatka w wyborach prezydenckich w Finlandii w 1994 i 2000.
Życiorys.
Kształciła się w szkole ekonomicznej Svenska handelshögskolan, dyplom uzyskała w 1957. Do 1979 pracowała w różnych zawodach, m.in. jako pracownik biurowy i menedżer. Zaangażowała się w działalność polityczną w ramach Szwedzkiej Partii Ludowej, zasiadała we władzach krajowych tego ugrupowania. Była także radną gminy Kauniainen (1973–1979) i wiceprzewodniczącą Fińskiego Czerwonego Krzyża (1983–1987). Kierowała również fińskim oddziałem UNICEF-u.
Od 1979 do 1995 sprawowała mandat posłanki do Eduskunty. W latach 1990–1995 pełniła funkcję ministra obrony w rządach, którymi kierowali Harri Holkeri i Esko Aho. W gabinecie tego drugiego od 1991 była ponadto ministrem w ministerstwie spraw społecznych i zdrowia, odpowiadała za sprawy równościowe. W latach 1995–1996 była eurodeputowaną w ramach delegacji krajowej po akcesji Finlandii do Unii Europejskiej. W PE IV kadencji wchodziła w skład frakcji liberalnej.
Dwukrotnie startowała w wyborach prezydenckich – w 1994 przegrała w drugiej turze z Marttim Ahtisaarim, w 2000 zakończyła swój udział na etapie pierwszej tury głosowania. Była później specjalnym wysłannikiem sekretarza generalnego Organizacji Narodów Zjednoczonych ds. praw człowieka w krajach byłej Jugosławii. Od 1998 do 1999 zajmowała stanowisko zastępcy sekretarza generalnego ONZ. W latach 2001–2002 pracowała jako ekspertka w Funduszu Narodów Zjednoczonych na Rzecz Kobiet (UNIFEM). Przewodniczyła też radzie dyrektorów funduszu na rzecz ofiar przy Międzynarodowym Trybunale Karnym.

</doc>
<doc id="3595233" url="https://pl.wikipedia.org/wiki?curid=3595233" title="Lista kardynałów in pectore">
Lista kardynałów in pectore

Praktyka mianowania kardynałów in pectore sięga pontyfikatu Marcina V. Do końca stulecia tylko 10 kardynałów nominowano w ten sposób, a przepisy nie były w tej kwestii jasne. Niektórzy kardynałowie in pectore uczestniczyli w konklawe, inni zostali ujawnieni przez kolejnych papieży. Początkowo in pectore byli mianowani późniejsi papieże Grzegorz XVI i Pius IX.
Pius VII.
23 lutego 1801 mianował 11 kardynałów in pectore:
16 maja 1803 mianował kardynałem in pectore Luigi Gazzoli, który został ujawniony w dniu 11 lipca.
26 marca 1804 jeden kardynał został mianowany in pectore ale jego imienia nigdy nie opublikowano
24 sierpnia 1807, mianował Francesco Guidobono Cavalchini, który został ujawniony 6 kwietnia 1818.
8 marca 1816 mianował 10 kardynałów in pectore:
10 marca 1823 mianował kardynałem in pectore Giacinto Placido Zurla, ujawniony w dniu 16 maja.
Leon XII.
20 grudnia 1824 mianował kardynałem in pectore Ludovico Micara, który został ujawniony 13 marca 1826.
21 marca 1825 mianował kardynałem in pectore Mauro Cappellari został ujawniony 13 marca 1826 (późniejszy papież Grzegorz XVI).
W dniu 2 października 1826 mianował sześciu kardynałów in pectore:
Grzegorz XVI.
30 września 1831 mianował 10 kardynałów in pectore:
W dniu 23 czerwca 1834 roku mianował sześciu kardynałów in pectore:
19 maja 1837 mianował kardynałem in pectore Angelo Mai, który został ujawniony 12 lutego 1838.
12 lutego 1838 mianował trzech kardynałów in pectore:
23 grudnia 1839 mianował trzy kardynałów in pectore:
14 grudnia 1840 mianował dwa kardynałów in pectore:
12 lipca 1841 mianował dwóch kardynałów in pectore:
22 stycznia 1844 mianował kardynałem in pectore Fabio Maria Asquini, sekretarza Kongregacji Biskupów, który został ujawniony 21 kwietnia 1845.
22 lipca 1844 mianował czterech kardynałów in pectore:
21 kwietnia 1845 mianował czterech kardynałów in pectore, których nazwiska nie zostały opublikowane.
24 listopada 1845 mianował jednego kardynała in pectore, którego nazwisko pozostało nieznane .
Pius IX.
21 grudnia 1846 mianował dwóch kardynałów in pectore:
15 marca, 1873 mianował pięciu kardynałów in pectore:
Leon XIII.
13 grudnia 1880 mianował trzech kardynałów in pectore:
30 grudnia 1889 mianował kardynałem in pectore Vincenzo Vannutelli, nuncjusza apostolskiego w Portugalii, ujawniony 23 czerwca 1890.
16 stycznia 1893 mianował dwóch kardynałów in pectore:
19 czerwca 1899 mianował dwa kardynałów in pectore:
Pius X.
27 listopada 1911 mianował kardynałem in pectore António Mendes Bello, patriarchę Lizbony, który został ujawniony 25 maja 1914.
Benedykt XV.
4 grudnia 1916 roku mianował kardynałem in pectore Adolfa Bertrama, biskupa Wrocławia, który został ujawniony 15 grudnia 1919.
Pius XI.
13 marca 1933 mianował dwóch kardynałów in pectore:
Jan XXIII.
W dniu 28 marca 1960 roku mianował trzech kardynałów in pectore, nigdy nieujawnionych.
Paweł VI.
28 kwietnia 1969 mianował dwóch kardynałów in pectore:
24 maja 1976 mianował kardynałem in pectore Františka Tomáška, administratora apostolskiego w Pradze, który został ujawniony 27 czerwca 1977.
Jan Paweł II.
21 lutego 1998 mianował dwóch kardynałów in pectore:
W dniu 21 października 2003 roku mianował kardynała in pectore, który nigdy nie został ujawniony i po śmierci Jana Pawła II ten wybór przestał obowiązywać

</doc>
<doc id="3595235" url="https://pl.wikipedia.org/wiki?curid=3595235" title="Liga Europy UEFA (2015/2016)/Faza pucharowa">
Liga Europy UEFA (2015/2016)/Faza pucharowa

Faza pucharowa rozgrywek Ligi Europy UEFA 2015/2016 rozpoczęła się 18 lutego 2016 i została zakończona meczem finałowym, który odbył się na St. Jakob-Park w Bazylei 18 maja 2016. Zwycięzcą została Sevilla FC po wygranej 3:1 nad Liverpool FC.
Terminarz.
Wszystkie losowania miały miejsce w siedzibie UEFA w Nyonie, w Szwajcarii.
Mecze mogły być rozegrane również we wtorki i środy, zamiast czwartków, gdyby pojawiły się problemy z terminarzem.
Zakwalifikowane drużyny.
Do startu w fazie pucharowej uprawnione były 32 drużyny:
Do dalszych etapów turnieju przechodzili zwycięzcy poszczególnych dwumeczów.
Losowanie par 1/16 finału odbyło się 14 grudnia 2015 roku (godz. 13:00). Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze. Z powodu napiętej sytuacji politycznej pomiędzy Rosją i Ukrainą w jednej parze nie mogły zostać zestawione także drużyny z tych krajów.
 Drużyny rozstawione
 Drużyny nierozstawione
Drużyny, które awansowały z fazy grupowej Ligi Europy:
Zespoły, które odpadły z fazy grupowej Ligi Mistrzów:
1/8 finału.
Od tej rundy drużyny rywalizujące ze sobą w parach losowano niezależnie od kraju z którego pochodzą, a także grupy w której występowały. Losowanie tej fazy odbyło się 26 lutego 2016 roku.
Pierwsze mecze zostały rozegrane 10 marca, a rewanże 17 marca 2016 roku.
Ćwierćfinały.
Losowanie par ćwierćfinałowych odbyło się 18 marca 2016 roku. Pierwsze mecze zostały rozegrane 7 kwietnia, a rewanże 14 kwietnia 2016 roku.
Półfinały.
Losowanie par półfinałowych odbyło się 15 kwietnia 2016 roku. Pierwsze mecze zostały rozegrane 28 kwietnia 2016 roku, a rewanże 5 maja 2016 roku.

</doc>
<doc id="3595242" url="https://pl.wikipedia.org/wiki?curid=3595242" title="Fügenberg">
Fügenberg

Fügenberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1359 mieszkańców (1 stycznia 2015).

</doc>
<doc id="3595243" url="https://pl.wikipedia.org/wiki?curid=3595243" title="Fuegenberg">
Fuegenberg



</doc>
<doc id="3595244" url="https://pl.wikipedia.org/wiki?curid=3595244" title="Kinderstern">
Kinderstern

Kinderstern (ang: "Star for Children") – grafika niemieckiej artystki Imi Knoebel stworzona w 1988 roku, i jednocześnie organizacja non-profit działająca na rzecz ochrony praw dzieci z siedzibą w Düsseldorfie. Pozyskane finanse z produktów i eventów sygnowanych tą grafiką są w całości przekazywane dla dzieci znajdujących się w potrzebie. 
Kinderstern dotychczas zebrało datki w wysokości dwóch milionów euro i jest jedynym na świecie znakiem, dzięki którego sygnowaniu zbierane są pieniądze, które w 100% przekazywane są dzieciom w potrzebie. Kindersten otrzymuje szerokie wsparcie od artystów, muzyków, aktorów, ale także od muzeów (np. Deutsche Guggenheim w Berlinie, czy Sammlung Grässlin w St. Georgen im Schwarzwald) i galerii sztuki. 
Motyw przewodni.
Kinderstern jest znakiem działalności związanej z przestrzeganiem i obroną praw dziecka. 
Idea.
Kinderstern jest swego rodzaju "rzeźbą społeczną" (czyli rzeczywistością z szeroko pojmowanej sztuki); pojęcie to sformułował w 1967 roku niemiecki artysta i teoretyk sztuki, Joseph Beuys, którego zdaniem sztuka powinna także zmieniać społeczeństwo. Kinderstern stoi na straży praw dziecka i godności wszystkich dzieci, a także jest znakiem walki o prawidłowe relacje rodziców do dzieci, o ich opiekę medyczną i możliwość edukacji. 
Historia.
W 1988 roku Kinderstern została wydrukowana po raz pierwszy w barwie czerwonej przy użyciu techniki sitodruku. Wydruk ten był, obok wyduków z wizerunkami Sola LeWitta, Jörga Immendorffa, Sigmara Polke, Maxa Billa, Heinza Macka i Keitha Haringa częścią portfolio stworzonego pod patronatem Lothara Spätha, premiera niemieckiego kraju związkowego Badenia-Wirtembergia. Wtedy też po raz pierwszy na określenie wspomnianych wyżej portfolio oficjalnie zastosowano nazwę Kinderstern. Wpływy finansowe uzyskane z tego przedsięwzięcia zostały przeznaczone na sfinansowanie miejsc noclegowych dla rodziców dzieci znajdujących się w klinikach pediatrycznych. 
Intencja, która przyświecała Imi Knoebels podczas projektowania znaku Kinderstern, nie została do końca zrealizowana w tym projekcie. Jego zamiarem była kontynuacja projektu i jego rozwój. Kinderstern powoli kroczyła ku temu, by stać się organizacją działającą na rzecz dobra dzieci. W tym samym (1988) roku Kinderstern została oficjalnie zarejestrowana jako organizacja non-profit. Postanowiono, że w zakres jej obowiązków będzie wchodziło znajdowanie zrealizowanych już projektów innych organizacji non-profit służących pomocą potrzebującym dzieciom. Imi Knoebel, jako artysta i inicjator nie będący jednocześnie członkiem tejże organizacji, zobowiązał się do kontynuowania tworzenia dla niej kolejnych gwiazd Kinderstern. 

</doc>
<doc id="3595246" url="https://pl.wikipedia.org/wiki?curid=3595246" title="Saara-Maria Paakkinen">
Saara-Maria Paakkinen

Saara-Maria Paakkinen (ur. 4 października 1941 w Pori, zm. 17 lipca 2005 w Hyvinkää) – fińska polityk, deputowana do Eduskunty, posłanka do Parlamentu Europejskiego IV kadencji.
Życiorys.
Ukończyła szkołę handlową w swojej rodzinnej miejscowości. Zaangażowała się w działalność polityczną w ramach Socjaldemokratycznej Partii Finlandii. Był radną i przewodniczącą rady miejskiej w Tuusuli. Od 1979 do 1995 pełniła funkcję deputowanej do Eduskunty. Po akcesji Finlandii do Unii Europejskiej od stycznia 1995 do listopada 1996 wykonywała mandat europosłanki w ramach delegacji krajowej, będąc członkinią grupy socjalistycznej.

</doc>
<doc id="3595248" url="https://pl.wikipedia.org/wiki?curid=3595248" title="Joaquín Sisó Cruellas">
Joaquín Sisó Cruellas

Joaquín Sisó Cruellas (ur. 5 czerwca 1931 we Fradze) – hiszpański polityk, inżynier i urzędnik państwowy, deputowany krajowy, poseł do Parlamentu Europejskiego III i IV kadencji.
Życiorys.
Z wykształcenia doktor inżynierii leśnej oraz architekt, kształcił się w instytutach planowania i budownictwa. Zatrudniony w administracji leśnej. Od 1974 urzędnik ministerialny, najpierw w ministerstwie planowania, następnie m.in. w biurze premiera i ministerstwie gospodarki.
Działacz Sojuszu Ludowego i następnie Partii Ludowej. Od 1982 do 1989 sprawował mandat posła do Kongresu Deputowanych, niższej izby Kortezów Generalnych. W latach 1989–1999 przez dwie kadencje był natomiast eurodeputowanym, zasiadając we frakcji chadeckiej i pełniąc m.in. funkcję wiceprzewodniczącego Komisji ds. Transportu i Turystyki.

</doc>
<doc id="3595251" url="https://pl.wikipedia.org/wiki?curid=3595251" title="Puchar Świata w biegach narciarskich 2015/2016 – Davos">
Puchar Świata w biegach narciarskich 2015/2016 – Davos

Trzecie zawody Pucharu Świata w biegach narciarskich w sezonie 2015/2016 odbyły się w szwajcarskim Davos. Konkurencje były rozgrywane pomiędzy 12–13 grudnia. Zawodnicy rywalizowali w biegach stylem dowolnym (15 km dla kobiet oraz 30 km dla mężczyzn) oraz w sprintach stylem dowolnym.

</doc>
<doc id="3595254" url="https://pl.wikipedia.org/wiki?curid=3595254" title="Wilno Oro uostas">
Wilno Oro uostas



</doc>
<doc id="3595258" url="https://pl.wikipedia.org/wiki?curid=3595258" title="Julio Añoveros Trias de Bes">
Julio Añoveros Trias de Bes

Julio Añoveros Trias de Bes (ur. 27 marca 1942 w Barcelonie, zm. 3 kwietnia 2020 tamże) – hiszpański i kataloński prawnik oraz nauczyciel akademicki, profesor, poseł do Parlamentu Europejskiego IV kadencji.
Życiorys.
Ukończył studia prawnicze na Uniwersytecie Barcelońskim, kształcił się następnie na uniwersytetach w Bolonii i Madrycie, doktoryzując się w dziedzinie prawa. W 1967 pojął praktykę adwokacką w ramach barcelońskiej palestry. Był wykładowcą macierzystej uczelni, od 1986 do 2007 jako profesor tytularny międzynarodowego prawa publicznego. Od 1994 do 1999 był także profesorem na uniwersytecie kształcenia na odległość UNED. Później zawodowo związany z uczelnią ESADE.
W latach 1994–1999 z ramienia Partii Ludowej sprawował mandat eurodeputowanego IV kadencji, zasiadając we frakcji chadeckiej.

</doc>
<doc id="3595259" url="https://pl.wikipedia.org/wiki?curid=3595259" title="Kościół Santa Maria dei Miracoli w Wenecji">
Kościół Santa Maria dei Miracoli w Wenecji

Kościół Santa Maria dei Miracoli w Wenecji (pol. Kościół Matki Boskiej Cudownej) – rzymskokatolicki kościół w Wenecji (dzielnica (sestiere) Cannaregio), w patriarchacie Wenecji (parafia San Canciano, wikariat Cannaregio-Estuario). 
Klejnot architektury renesansowej. Nosi miano „kościoła ślubnego”, ponieważ jest ulubionym miejscem zawierania związków małżeńskich przez weneckich narzeczonych.
Historia.
W 1408 roku w pobliżu obecnego kościoła zbudowano kaplicę w celu umieszczenia w niej obrazu "Madonna z Dzieciątkiem", namalowanego przez Nicolò di Pietro na zlecenie Francesca Amadiego, w którego domu obraz ten dotychczas się znajdował. W latach 70. XV wieku obraz zyskał opinię cudownego, między innymi po tym, gdy za jego pośrednictwem przywrócony został do życia człowiek, który przeleżał pół godziny na dnie Canale della Giudecca. Doniesienia o cudach przyciągały licznych pielgrzymów, którzy zostawiali datki na budowę kościoła. 
W 1480 rozpisano lokalny konkurs na budowę kościoła, a zaproszeni architekci przedłożyli własne projekty. Wybrany został projekt Pietra Lombarda. Kamień węgielny pod budowę kościoła położył w lutym 1481 roku papież Sykstus IV. Kościół został zbudowany w latach 1481–1489 na zlecenie Angelo Amadiego (krewnego Francesca Amadiego) w celu umieszczenia w nim cudownego obrazu, który wówczas do niego należał. Pietro Lombardo zbudował kościół i udekorował go razem z synami. Rok przed rozpoczęciem robót budowlanych postanowiono kościół wyjąć spod władzy parafii i przekazać go klaryskom. Na ich klasztor Amadi przeznaczył znajdujący się w pobliżu swój dom rodzinny, do którego przeniosło się dwanaście zakonnic z klasztoru Santa Chiara w Murano. 30 grudnia 1489 roku cudowny obraz w uroczystej procesji przeniesiono do kościoła i umieszczono na ołtarzu, a 31 grudnia odbyła się konsekracja kościoła. Ponieważ klaryski były zakonem klauzurowym i nie mogły pokazywać się publicznie, wybudowano dla nich specjalny pasaż, łączący ich klasztor z przeznaczoną dla nich galerią nad wejściem do kościoła, co było pierwszym tego typu rozwiązaniem w Wenecji. Kościół był nieprzerwanie użytkowany aż do inwazji napoleońskiej. W 1609 roku przebudowano ołtarz główny. 25 kwietnia 1810 roku, już po zajęciu Wenecji przez Napoleona zakon został rozwiązany, a pomost łączący ich klasztor z kościołem – rozebrany. 
W latach 1865–1873 dokonano zakrojonej na szeroką skalę restauracji kościoła, polegającej na wymianie wielu marmurowych płyt, zarówno na zewnątrz jak i wewnątrz.
XX-wieczna restauracja.
Z biegiem czasu cegły, z których zbudowany został kościół, zaczęły nasiąkać wodą morską jak gąbka, w efekcie czego jego mury uległy zasoleniu, podobnie jak w innych budynkach Wenecji. Jednak tym, co dodatkowo zaszkodziło murom, były XIX-wieczne konserwacje, w trakcie których oczyszczano płyty marmurowe i nakładano je ponownie na cegły z użyciem cementu.
W 1986 roku w kościele miała miejsce wizyta członków zarządu "Save Venice", (organizacji powołanej do ratowania zabytków Wenecji), a w 1987 roku pod jej nadzorem rozpoczęła się restauracja zabytku. Wzbudziła ona duże zainteresowanie, ponieważ, według rzecznika Zarządu „był to prawdopodobnie jedyny włoski kościół, w którym zarówno część zewnętrzna jak i wnętrze miały być całkowicie odrestaurowane w ramach jednego, nieprzerwanego przedsięwzięcia”; Santa Maria dei Miracoli jest jedynym kościołem w Wenecji, oprócz bazyliki św. Marka, który pokryty jest od wewnątrz i na zewnątrz marmurem. Wiedza na temat technik konserwatorskich pozwoliła na uporanie się z trudnościami i w 1997 roku restauracja świątyni dobiegła końca.
Architektura.
Wygląd zewnętrzny.
Kościół usytuowany jest nad kanałem Rio dei Miracoli. Jego dwukondygnacyjna fasada, ozdobiona wielobarwnym marmurem, została rozczłonkowana pilastrami i arkadami. Pomiędzy łukami znajdują się medaliony z wizerunkami proroków, świętych i aniołów. W tympanonie nad portalem umieszczono relief "Madonna z Dzieciątkiem". Fasadę wieńczy duży, półokrągły fronton, w którym znajduje się w wielka rozeta, otoczona dwiema mniejszymi oraz trzema okrągłymi oknami. 
Wnętrze.
Wnętrze kościoła jest jednonawowe. Jego ściany są wyłożone kolorowymi płytami marmurowymi. Kościół ma sklepienie kolebkowe z drewnianym stropem kasetonowym, wypełnionym malowidłami proroków i świętych. Autorem tych malowideł (w liczbie 50) jest Pier Maria Pennacchi i jego współpracownicy. Nad wejściem znajduje się Chór Mniszek, który wspierają rzeźbione filary. Chór zdobi obraz Palmy Młodszego "Madonna z Dzieciątkiem". Do prezbiterium prowadzą schody. Flankuje je balustrada, na której ustawiono niewielkie posągi Matki Boskiej i Archanioła Gabriela – anioła Zwiastowania oraz świętych Franciszka i Klary, wszystkie dłuta Tullia Lombarda. Po bokach znajdują się dwie niewielkie ambony. Apsyda jest kwadratowa, przykryta kopułą. Przed ołtarzem wznosi się marmurowa, ażurowa balustrada, wykonana przez Pietra Lombarda. W ołtarzu znajduje się obraz "Madonna z Dzieciątkiem", flankowany brązowymi posągami Świętego Piotra i Świętego Antoniego dłuta A. Vittorii.
Walory architektoniczne.
Lombardo w nadzwyczajny sposób zmieścił budynek kościoła na ograniczonej przestrzeni, przy czym stworzył złudzenie, iż budynek ten jest większy niż w rzeczywistości dzięki takim zabiegom jak: zróżnicowanie kolorystyki na zewnątrz, dobudowanie dodatkowych pilastrów od strony kanału i umieszczenie okien w wystających arkadach, sprawiających, że wydają się one osadzone głębiej. Projektując kościół uciekł się do form podstawowych, tak w przypadku przykrytego kopułą prezbiterium, jak i prostokątnego korpusu nawowego. Aby nie zakłócać jednorodnej przestrzeni, zrezygnował z kolumn i obrazów na ścianach. Polichromowane marmury są świadectwem doskonałego, widocznego wszędzie warsztatu dekoratorskiego; kamienne płyty, znajdujące się zarówno na ścianach wewnętrznych jak i zewnętrznych, wybrano, wycięto i umieszczono z nadzwyczajnym mistrzostwem i elegancją. Być może z uwagi na ten aspekt niektórzy oglądający kościół, powodowani nadmiarem entuzjazmu, mówili o nim jako o klejnocie weneckiego renesansu.

</doc>
<doc id="3595261" url="https://pl.wikipedia.org/wiki?curid=3595261" title="Michael Adams (koszykarz)">
Michael Adams (koszykarz)

 
Michael Adams (ur. 19 stycznia 1963 w Hartford) – amerykański koszykarz, występujący na pozycji rozgrywającego, po zakończeniu kariery zawodniczej trener koszykarski.
Ustanowił rekord NBA, notując co najmniej jeden celny rzut za 3 punkty w 79 spotkaniach z rzędu (28.01.1988 – 23.01.1989). Obecnie rekord ten (127 spotkań) dzierży Kyle Korver.
Dwukrotnie przewodził NBA w liczbie celnych rzutów za 3 punkty (1989, 1990) oraz czterokrotnie w liczbie oddanych rzutów za 3 punkty (1988–1991).

</doc>
<doc id="3595263" url="https://pl.wikipedia.org/wiki?curid=3595263" title="Zygmunt Golonka">
Zygmunt Golonka

Zygmunt Golonka (ur. 2 sierpnia 1888 w Dąbrowie Tarnowskiej, zm. 14 kwietnia 1967 we Wrocławiu) – polski profesor nauk rolniczych, specjalista w dziedzinie łąkarstwa.
Życiorys.
W 1908 uzyskał świadectwo dojrzałości i rozpoczął studia na Uniwersytecie Jagiellońskim, w 1911 ukończył naukę i został asystentem w Zakładzie Doświadczalnym w Mydlnikach. Po wybuchu I wojny światowej przerwał pracę naukową i wstąpił do Legionów Polskich, do rezerwy przeszedł w 1921 i zamieszkał we Lwowie. Uzyskał pracę jako asystent w Stacji Chemiczno-Rolniczej Politechniki Lwowskiej w Dublanach i był tam zatrudniony przez dwa lata, a następnie przeniósł się na podobne stanowisko w Zakładzie Uprawy i Nawożenia Roli Szkoły Głównej Gospodarstwa Wiejskiego (SGGW) w Skierniewicach. W 1928 przedstawił pracę "Łąki i pastwiska południowo-wschodniej części dorzecza Bzury" i uzyskał stopień doktora nauk rolniczych, rok później powrócił do Lwowa, gdzie został zastępcą profesora rolnictwa na Wydziale Inżynierii Lądowej i Wodnej. Wykładał tam do 1933, a następnie przeprowadził się do Warszawy i otrzymał etat starszego asystenta w SGGW. W 1935 na podstawie pracy "Studia nad niektórymi czynnikami produkcyjności pastwisk trwałych" uzyskał tytuł doktora habilitowanego i objął etat docenta, w tym czasie zorganizował Pracownię Uprawy Łąk i Pastwisk. W latach 1933-1939 był prezesem Stowarzyszenia Łąkarzy Polskich, a w latach 1938-1939 redaktorem miesięcznika "Ląka i Pastwisko".Po wybuchu II wojny światowej przeniósł się do Zakładu Doświadczalnego w Skierniewicach i tam pracując przy hodowli roślin oraz wykładając na konspiracyjnych Wyższych Kursach Rolniczych przetrwał do jesieni 1944, kiedy to został zmuszony do wyprowadzki, zamieszkał wówczas w Krakowie. Po zakończeniu działań wojennych przeniósł się do Warszawy i został kierownikiem Zakładu Upraw Łąk i Pastwisk w SGGW, po powrocie na uczelnię prof. dr. Jana Szczęsnego Grzymały (1903-1960) podjął decyzję o związaniu swojego życia z Wrocławiem. Na tamtejszym Uniwersytecie działającym razem z Politechniką zorganizował Katedrę Uprawy Łąk i Pastwisk, w 1954 została przeniesiona do nowo powstałej Wyższej Szkoły Rolniczej, kierował nią do przejścia na emeryturę w 1960. W 1954 uzyskał nominację do tytułu profesora zwyczajnego.
Spoczywa na Cmentarzu Grabiszyńskim we Wrocławiu (pole 32, rząd 6, grób 522).
Dorobek naukowy.
Pozostawił dorobek naukowy obejmujący kilkadziesiąt prac z zakresu gleboznawstwa, łąkarstwa, techniki uprawy i zwiększania wydajności trwałych użytków zielonych oraz geobotaniki. Jako jeden z pierwszych w Polsce zalecał nawożenie terenów łąk i pastwisk oraz racjonalnej gospodarki pastwiskowej.
Do najważniejszych publikacji są zaliczane:

</doc>
<doc id="3595265" url="https://pl.wikipedia.org/wiki?curid=3595265" title="Beekse Bergen Safari Park">
Beekse Bergen Safari Park

Beekse Bergen Safari Park – park safari w Holandii w prowincji Brabancja Północna w pobliżu Hilvarenbeek pod Tilburgiem, przy trasie N269.
Park zasiedla ok. 800 zwierząt (dane z roku 2008) należących do 125 gatunków. Wśród najważniejszych wymienia się lwa, żyrafę, słonia, ale także małpy oraz różne gatunki ptaków – m.in. flamingi i pingwiny. Oprócz szlaków wytyczonych dla samochodów wyznaczona została także trasa dla pieszych.
W 2014 safari park Beekse Bergen odwiedziło 875 tysięcy osób, w 2015 nieco ponad 900 tysięcy.
Historia.
1 czerwca 1968 roku, w miejscu współcześnie istniejącego safari parku Beekse Bergen, utworzono safari park o nazwie Leeuwenpark Beekse Bergen, o powierzchni 60 hektarów, w którym można było z okien samochodu oglądać jedynie 4 dziko żyjące stada lwów. Safari park stanowił część terenu rekreacyjnego o nazwie Beekse Bergen. Wokół safari parku wybudowano podwójne ogrodzenie o wysokości 4 metrów. W 1970 roku safari park otrzymał nazwę Beekse Bergen oraz powiększono zajmowaną powierzchnię. W latach 70. XX wieku do parku sprowadzono nowe gatunki afrykańskich zwierząt, m.in. gepardy, pawiany, białe nosorożce, zebry, antylopy, koby, lamy, nandu, strusie, żyrafy, gnu, muflony, oryksy, likaony i tygrysy. Od 1978 po parku zaczął kursować autobus. W 1980 roku safari park Beekse Bergen został członkiem stowarzyszenia holenderskich ogrodów zoologicznych, ponownie zwiększono powierzchnię zajmowaną przez park oraz sprowadzono kolejne gatunki zwierząt, m.in. konie Przewalskiego, jelenie, daniele, jelenie wschodnie, szkocką rasę bydła i różne gatunki gęsi. Ponadto w latach 80. wytyczono szlaki dla pieszych i wybudowano parking dla samochodów. W latach 1985 i 1986 park znajdował się w kryzysie finansowym. W 1987 roku park, który był dotychczas własnością dwóch gmin (Tilburg i Hilvarenbeek), sprywatyzowano – został przejęty przez spółkę Libéma BV. Dokonano modernizacji parku, tak, aby wyglądał jak najbardziej naturalnie, usunięto zbędne ogrodzenia i budynki. W roku 1988 wykopano kanał i rok później turyści mogli oglądać dzikie zwierzęta z pokładu łodzi. Park dołączył do europejskiego programu rozmnażania i hodowli, mającego na celu ochronę gatunków zagrożonych wyginięciem. W latach 90. rozszerzono możliwość zwiedzania parku pieszo, jak i samochodem, a trasy zaplanowano w taki sposób, aby samochody nie przeszkadzały zwiedzającym na szlakach dla pieszych. Do safari parku sprowadzono następne nowe gatunki zwierząt: milu chińskiego, guźca, surykatki, serwale, hieny, w tym zwierzęta charakterystyczne dla Australii: kangury (szare i walabie) oraz emu. W roku 2000 został oddany do użytku teren przeznaczony specjalnie dla zwierząt pochodzących z Azji, m.in. niedźwiedzi malajskich, gibonów i wyderek. W latach 2000. odnowiono lub zmodernizowano miejsca pobytu wielu zwierząt, np. panter i flamingów, oraz wybudowano wysepki dla małp człekokształtnych. Do kolekcji dołączono wargacze, szympanse, goryle, hieny pręgowane oraz liczne gatunki ptaków umieszczone w dwóch dużych ptaszarniach.
Atrakcje dla turystów.
Oprócz szlaków dla pieszych, park oferuje także auto safari, przejażdżkę autobusem (dwie trasy, łącznie 45 minut) i łodzią (30 minut), podczas których można zobaczyć jak żyją szympansy, słonie, lwy, pingwiny, hieny, nosorożce i goryle. Na sawannie odwiedzający spotka zebry, żyrafy i bawoły. W porze karmienia personel opiekujący się dzikimi zwierzętami udziela informacji na temat obyczajów i pokarmu preferowanego przez dany gatunek zwierząt. Wszystkie formy safari (na pieszo, samochód, autobus i łódź) można łączyć w dowolnej formie i wchodzą w cenę biletu. Trasa przez park ma 3,5 km długości. Istnieje także możliwość wynajęcia przewodnika. Podczas przejazdu autobusem i łodzią zawsze obecny jest przewodnik, który opowiada o zwierzętach spotykanych na trasie. W sezonie odbywa się trzy razy dziennie pokaz umiejętności ptaków drapieżnych, takich jak myszołów czy orzeł. W sezonie zimowym nie odbywają się przejazdy łodzią, zwierzęta można oglądać w ich miejscach zamieszkania rozlokowanych wzdłuż trasy. Zimą, w zależności od warunków pogodowych, można spotkać zwierzęta poza ich stanowiskami.
Ogólne informacje.
Safari park Beekse Bergen jest otwarty przez cały rok, także w dni świąteczne; jesienią i zimą krócej niż w porze lata. Niedozwolony jest wstęp dla zwierząt domowych, z wyjątkiem psów-pomocników po spełnieniu odpowiednich wymogów i w ograniczonym zakresie. Psy można odpłatnie pozostawić na czas pobytu w safari parku w schronisku koło recepcji. Zakaz zabierania psów dotyczy także auto safari, czyli oglądania dzikich zwierząt z okien samochodu. Na terenie parku znajdują się m.in. następujące obiekty: dwie restauracje (przy wejściu i z tyłu parku), kioski z żywnością, miejsca do pikniku, sklep z pamiątkami, miejsca zabaw dla dzieci i toalety. W sezonie jest czynny punkt pierwszej pomocy. Park jest przystosowany do odwiedzin osób niepełnosprawnych, w tym osób poruszających się na wózku inwalidzkim. Dokarmianie zwierząt jest zabronione.
W pobliżu safari parku Beekse Bergen, znajduje się letnisko o tej samej nazwie: Vakantiepark Beekse Bergen, położone na zalesionym terenie. Turyści mogą nocować w różnych typach wakacyjnych domków, w namiotach, na kempingu lub miejscach przeznaczonych dla posiadaczy kamperów. Od 2013 roku, corocznie, na terenie letniska Beekse Bergen odbywa się trzydniowy festiwal muzyczny o nazwie "Best Kept Secret".

</doc>
<doc id="3595269" url="https://pl.wikipedia.org/wiki?curid=3595269" title="Kwon Hyok">
Kwon Hyok

Kwon Hyok (ur. ok. 1960) – północnokoreański wyższy oficer wywiadu, w 1993 roku były szef obozu koncentracyjnego nr. 22. W obozie organizował co miesiąc publiczne egzekucję oraz uczestniczył w eksperymentach chemicznych na ludziach. W armii północnokoreańskiej spędził 7 lat.
W 1999 roku przebywał w Chinach. W Chinach zachodnie służby przekonały go do ucieczki do Korei Południowej. W Seulu znalazł się w sierpniu 1999 roku. O swojej pracy w obozie koncentracyjnym opowiedział w filmie "Przepustka do piekła" reżyserii Ewy Ewart.

</doc>
<doc id="3595270" url="https://pl.wikipedia.org/wiki?curid=3595270" title="Wolność prasy">
Wolność prasy

Wolność prasy (wolność druku, wolność mediów) – jedna z podstawowych wolności obywatelskich, oznaczająca funkcjonowanie prasy i druku bez prawnych i politycznych restrykcji czy ingerencji cenzury. Pod pojęciem "wolności prasy" rozumie się też wolność niedrukowanych środków masowego przekazu, takich jak radio, telewizja czy media internetowe.
Ograniczenia wolności prasy.
Wolność prasy jest jedną z podstawowych wolności zapisywanych w konstytucjach liberalnodemokratycznych. Jej brak lub ograniczanie wiązane są z systemami autorytarnymi. Wszystkie rządy ograniczają wolność prasy, najczęściej z powodu narażenia ważnego interesu państwowego (np. w okresie wojny), moralności publicznej czy interesu osób prywatnych.
Rządy stosują wiele metod ograniczania wolności prasy: cenzurę w postaci kontroli publikowanych materiałów, konieczność uzyskiwania koncesji przez czasopisma, zajmowanie nakładów czasopism, kary dla dziennikarzy i wydawców. W krajach o szerokiej wolności prasy za publikacje naruszające interesy grozić może odpowiedzialność cywilna, co skutkuje często autocenzurą.
Historia.
Wolność prasy jako postulat polityczny pojawiła się w XVII w. Jej wczesnym wyrazem była praca Johna Miltona "Areopagitica" (1644), w której autor sprzeciwiał się konieczności uzyskania koncesji, co blokuje rozwój idei i zdrowej krytyki.
Po raz pierwszy wolność prasy została uregulowana w Deklaracji praw Wirginii (1776) i w Konstytucji Stanów Zjednoczonych (1787). Współcześnie, wskutek rozwoju nowych technologii publikacyjnych (np. w Internecie) i łatwości dostępu do szkodliwych treści, regulacja wolności prasy i druku jest przedmiotem debat i kontrowersji. Rozwój tych technologii umożliwia również łatwiejszy dostęp do różnych treści i daje możliwość ominięcia państwowej kontroli.
Uzasadnieniem wolności prasy i druku są rozwój wiedzy, obiegu informacji i obnażanie korupcji władzy. Klasyczne uzasadnienie wolności prasy i druku zaprezentował John Stuart Mill w pracy "O wolności" (1859). Wskazywał on, że nawet niepopularne czy nieprzyjemne idee nie powinny być powstrzymywane przed publikacją, ponieważ mogą być prawdziwe lub – nawet jeśli są fałszywe – to dzięki nim ich publiczne odrzucenie wzmocni prawdę.
Regulacje prawne.
Od 1791 w Stanach Zjednoczonych wolność prasy i druku jest uregulowana w pierwszej poprawce do Konstytucji, w której zabrania się Kongresowi stanowić „ustaw ograniczających wolność słowa lub prasy”. Z tego zakazu wyłączone są materiały objęte tajemnicą państwową czy wojskową, za publikację których można wymierzać karę. Publikacje materiałów powodujących szkodę mogą stać się podstawą odpowiedzialności cywilnej. Odpowiedzialność ta może zostać wyłączona, jeśli publikacja poświęcona była osobie publicznej.
W polskim prawie wolność prasy gwarantowana jest w art. 14 Konstytucji z 2 kwietnia 1997 r., zgodnie z którym „Rzeczpospolita Polska zapewnia wolność prasy i innych środków społecznego przekazu”. Zgodnie z art. 54 ust. 2 „cenzura prewencyjna środków społecznego przekazu oraz koncesjonowanie prasy są zakazane.” Gwarancje wolności prasy zawarte są również w ustawie Prawo prasowe z dnia 26 stycznia 1984 r.
Monitoring wolności prasy.
Monitoringiem wolności prasy zajmują się liczne organizacje pozarządowe. Reporterzy bez Granic opracowują coroczny raport porównujący kraje pod względem wskaźnika wolności prasy ("Press Freedom Index"). W Polsce monitoringiem wolności prasy zajmuje się również Centrum Monitoringu Wolności Prasy przy Stowarzyszeniu Dziennikarzy Polskich. W 1993 r. Zgromadzenie Ogólne ONZ ustanowiło dzień 3 maja Światowym Dniem Wolności Prasy, upamiętniając w ten sposób ogłoszenie Deklaracji z Windhoek.

</doc>
<doc id="3595279" url="https://pl.wikipedia.org/wiki?curid=3595279" title="Obóz koncentracyjny Oro">
Obóz koncentracyjny Oro

Obóz koncentracyjny Oro (kor. 개천 제22호 관리소, także obóz nr. 22) – północnokoreański obóz koncentracyjny położony w prowincji Hamgyŏng Południowy. Do obozu trafiają osoby skazane za przestępstwa polityczne. Według Seo Jin, przebywającej w obozie od czerwca 2004 do lipca 2005, w obozie przebywało ok. 1000 mężczyzn i do 300 kobiet.
Warunki w obozie.
Więźniowie w Oro muszą pracować po 12 godzin dziennie. Więźniowie pracują głównie przy transporcie piasku i kamieni. Skazani niezależnie od zdrowia śpią na zimnej podłodze. Ciała zmarłych chowano w masowych mogiłach. Więźniowie cierpią z powodu głodu i braku higieny.

</doc>
<doc id="3595281" url="https://pl.wikipedia.org/wiki?curid=3595281" title="Święta bez granic 2015">
Święta bez granic 2015



</doc>
<doc id="3595282" url="https://pl.wikipedia.org/wiki?curid=3595282" title="Górny Ufalej">
Górny Ufalej



</doc>
<doc id="3595283" url="https://pl.wikipedia.org/wiki?curid=3595283" title="Charles Robert Jenkins">
Charles Robert Jenkins

Charles Robert Jenkins (ur. 18 lutego 1940 w Rich Square w Karolinie Północnej, zm. 11 grudnia 2017 w Japonii) – amerykański żołnierz, który w 1965 roku uciekł do Korei Północnej.
Życiorys.
Od 1963 roku Jenkins odbywał służbę wojskową w Korei Południowej, w pobliżu granicy z Koreą Północną. W styczniu 1965 roku Jenkins uciekł do Korei Północnej. Armia amerykańska oskarżyła Jenkinsa o dezercję, choć jego rodzina utrzymywała, że porwano go i poddano praniu mózgu.
W 1980 roku Charles Robert Jenkins ożenił się z Japonką Hitomi Sogę, którą uprowadzono w 1978 roku. Soga poznała Jenkinsa w Korei Północnej, podczas lekcji języka angielskiego. Według Jenkinsa, małżeństwo było „bardzo szczęśliwe”. Para miała dwie córki.
W 1980 roku Jenkins zagrał w filmie propagandowym. Dzięki filmowi Stany Zjednoczone dowiedziały się, że dezerter żyje.
W 2003 roku Hitomi Soga wyjechała do Japonii, gdzie wszczęła kampanię o sprowadzeniu reszty rodziny. Od tego momentu Jenkins żył w strachu, gdyż za ucieczkę z Korei Północnej karano zarówno uciekiniera jak i jego rodzinę. W północnokoreańskiej prasie chwalił politykę Kim Dzong Ila oraz zapewnił, że nie wiedział nic o planach żony. W marcu 2004 do Pjongjangu przybył premier Japonii Jun’ichirō Koizumi. Spotkał się z Jenkinsem i namawiał go do ucieczki z Korei Północnej. Koizumi posiadał listowną zgodę Kim Dzong Ila na opuszczenie Korei przez Jenkinsa. Dzień przed wyjazdem Jenkinsa odwiedziło czterech Koreańczyków. Wśród nich był północnokoreański wiceminister spraw zagranicznych, który zagroził, że nie uda się jemu i rodzinie dojechać na lotnisko. Jenkins odmówił wtedy dojazdu. Za lojalność otrzymał zgodę na spotkanie z żoną w Indonezji. Początkowo Jenkins próbował namówić Sogę do powrotu do Korei Północnej, ale ostatecznie Soga przekonała męża, by wyjechali do Tokio.
W 2004 roku uciekł z Korei Północnej z córkami. Wkrótce potem został aresztowany i skazany na 30 dni więzienia w bazie wojskowej USA Yokosuka w Japonii. Został zwolniony za dobre sprawowanie po 25 dniach. Następnie został przetransportowany do amerykańskiego obozu wojskowego Zama, gdzie spotkał się z rodziną.
Na podstawie jego ucieczki powstał w 2006 roku film dokumentalny "Przekroczyć granicę".
Zmarł 11 grudnia 2017 roku.
Nieprawdziwe informacje.
Nieprawdą jest, że Jenkinsa użyto do nakłaniania do współpracy marynarzy ze szpiegowskiej jednostki USS "Pueblo" (AGER-2).

</doc>
<doc id="3595285" url="https://pl.wikipedia.org/wiki?curid=3595285" title="Prawa człowieka w Republice Środkowoafrykańskiej">
Prawa człowieka w Republice Środkowoafrykańskiej

Prawa człowieka w Republice Środkowoafrykańskiej nie są przestrzegane. W rankingu Freedom in the World Republika Środkowoafrykańska znajduje się w grupie państw, w których notorycznie łamie się prawa człowieka. 16 kwietnia 2013 roku Organizacja Narodów Zjednoczonych oceniła stan przestrzegania praw człowieka w tym państwie za katastrofalny. Od czasu wybuchu wojny domowej w Republice Środkowoafrykańskiej panuje anarchia i bezprawie, zaś po zajęciu przez rebeliantów spod Séléki stolicy Bangi przeprowadza się systematyczne łamanie praw człowieka. Powszechne jest gwałcenie i znęcanie się nad kobietami i dziećmi oraz mordowanie mieszkańców państwa. Dzieci zmusza się do przystępowania do Séléki. Powszechne jest ograbianie państwowych instytucji i siedzib międzynarodowych agencji humanitarnych.
Historia.
Od czasu ogłoszenia niepodległości, w Republice Środkowoafrykańskiej powszechne było łamanie praw człowieka, zaś władzę sprawowali autorytarni politycy. Jean-Bédel Bokassa rządzący państwem w latach 1966-1979 (najpierw jako prezydent, zaś w latach 1976-1979 jako cesarz Cesarstwa Środkowoafrykańskiego) sprawował dyktatorskie rządy oraz zabijał opozycję. W 1979 roku odbyły się protesty uczniów. Bezpośrednią przyczyną manifestacji było zmuszenie do chodzenia do szkoły w drogich, jednakowych mundurach, zaprojektowanych przez Jean-Bédela Bokassę, a produkowanych w fabryce jego żony. Protesty stłumiono, zaś ich uczestników zamordowano. Szacuje się, że zginęło wówczas 150 osób. Pomimo obalenia Bokassy nie udało się wprowadzić demokratycznego rządu do 1991 roku. Pierwsze wolne wybory prezydenckie i parlamentarne przeprowadzono w 1993 roku. Prezydentem został Ange-Félix Patassé, zaś wybory parlamentarne wygrał Ruch Wyzwolenia Ludu Afryki Środkowej (MLPC), który w latach 80. działał nielegalnie. Od 2013 roku panuje kryzys polityczny. W 2013 roku do pomocy humanitarnej nie miało dostępu ok. 1,7 mln mieszkańców Republiki Środkowoafrykańskiej. Od wybuchu wojny domowej w 2013 roku ok. 37 tys. mieszkańców uciekło do Czadu i Kamerunu.
Sytuacja chrześcijan i muzułmanów.
W opublikowanym przez organizację Open Doors Światowym Indeksie Prześladowań w 2019 roku Republika Środkowoafrykańska zajęła 25. miejsce. Chrześcijanie są mordowaniu głównie przez islamską Séléke. Pomimo wyparcia Séléki z południowej części Republiki Środkowoafrykańskiej, organizacja ta nadal dokonuje mordów na północy kraju. Powszechne jest niszczenie przez Sélékę kościołów oraz domów chrześcijan.
Obok Séléki w Republice Środkowoafrykańskiej działają zbrojne organizację, w których działają chrześcijanie. Grupy militarne chrześcijan nazywa się anty-balaka („przeciw maczetom”). Na początku 2014 roku chrześcijanie zamordowali ok. 200 wyznawców islamu. Członkowie „anty-balaka” uważają, że muzułmanie są obcokrajowcami, który muszą opuścić kraj lub zginąć.
Sytuacja dzieci.
Ze względu na ubóstwo i wojnę domową, dzieci w Republice Środkowoafrykańskiej nie mają dostępu do edukacji oraz do podstawowego leczenia. Od stycznia do lutego 2014 roku udało się UNICEF zaszczepić ok. 150 tys. dzieci w wieku od 6 miesięcy do 15 lat przeciwko odrze oraz 32 tys. dzieci przeciwko polio. Pomimo wojny domowej UNICEF otworzył tymczasowe szkoły, w których uczy się ok. 20 tys. dzieci.

</doc>
<doc id="3595297" url="https://pl.wikipedia.org/wiki?curid=3595297" title="Johan Franz de Backer">
Johan Franz de Backer

Johan Franz de Backer (ur. ok. 1680, zm. 1750, Wrocław) – flamandzki malarz i grafik, przedstawiciel postrubensowskiego flamandzkiego baroku. 
Życie i działalność artystyczna.
Pochodził z Antwerpii. Nauki sztuki malarskiej pobierał u Andriesa van Hooff w Antwerpii w latach 1693–1694 oraz u niemiecko-angielskiego malarza Gottfrieda Knillera w Londynie. W pierwszej dekadzie XVIII wieku pracował jako malarz nadworny elektora Palatynatu Johanna Wilhelma w Düsseldorfie. Po jego śmierci w 1716 roku, wraz z wdową po elektorze Annie Ludovice de Medici, przeniósł się na dwór Cosimo III do Florencji. W 1723 przybył do Czech, gdzie pracował nad reorganizacją galerii obrazów w praskim pałacu Tscherninów na Hradczanach, i gdzie został jej inspektorem. Około 1724 roku, wraz z rodziną przeniósł się do Wrocławia, być może za sprawą młodszego brata palatyna Johanna Wilhelma, biskupa wrocławskiego Franza Ludwiga von Pfalz-Neuburga. Za wykonanie dwóch obrazów do kaplicy Elektorskiej w 1726 roku, otrzymał tytuł malarza nadwornego. W latach 1724–1726 pracował dla dominikanów. Z tego powodu mieszkał w ich parafii na Nowym Targu w domu "Pod Trzema Podkowami". Około 1730 roku pracował dla hrabiego Franza II Kolowrata, dla którego malował portrety jego rodziny. W 1733 zmarła jego żona Anny Marii Magdaleny de Backer z domu Bischoff, która pochował w kościele św. Wojciecha. Artysta wzmiankowany jest we Wrocławiu po raz ostatni w 1749.
Twórczość.
W okresie służby u Palatynatu Johanna Wilhelma w Düsseldorfie, Backer malował portrety oraz w 1704 rok wykonał szereg sygnowanych rycin według prac Antona Schoonjansa. W 1721 roku wykonał autoportret, który został wystawiony w galerii portretowej artystów w Galerii Uffizi. W 1726 roku, na zamówienie kardynała Franza von Pfalz-Neuburga, namalował do kaplicy Elektorskiej dwa dużych rozmiarów płótna: "Ofiara Melchzedecha" i "Ostatnia Wieczerza".
W kolejnych latach wykonał wiele obrazów o tematyce religijnej do kościołów, kaplic i klasztorów. Pracował dla księcia Johanna Wilhelma von der Pfalz, jego brata, biskupa wrocławskiego Franciszka Ludwika, przedstawicieli możnych czeskich (Tscherninowie, Liebsteinsky Kolowratowie) i śląskich (Kospothowie, Almesloe) rodów, wrocławskich dominikanów i premonstratensów, czy też opata klasztoru cystersów w Lubiążu, Ludwiga Baucha. Jego prace znajdowały się w wielu prywatnych kolekcjach; Carl Johann Emmerich von Berg był właścicielem ponad dwudziestu obrazów, rysunków i szkiców malarza.
Jego styl utrzymany był w charakterystycznej manierze z wyraźnym wpływam twórczości niderlandzkich artystów: Antona Schoonjansa, Hansa Witdoecka, a także Petera Paula Rubensa, i z elementami włoskiego dojrzałego baroku.

</doc>
<doc id="3595298" url="https://pl.wikipedia.org/wiki?curid=3595298" title="Bang Jeong-hwan">
Bang Jeong-hwan

Bang Jeong-hwan (; ur. 9 listopada 1899 w Seulu, zm. 23 lipca 1931 tamże) – południowokoreański pisarz literatury młodzieżowej i dziecięcej, aktywista na rzecz praw dziecka.
Za jego przyczyną w Korei Południowej zaczęto obchodzić Dzień Dziecka.
Życiorys.
Bang Jeong-hwan urodził się 9 listopada 1899 w Seulu (Korea Południowa). Po ukończeniu Posung School podjął studia na kierunku psychologia dziecięca i literatura dziecięca w Toyo College w Japonii. Bang zmarł z powodu niewydolności nerek w dniu 23 lipca 1931.

</doc>
<doc id="3595299" url="https://pl.wikipedia.org/wiki?curid=3595299" title="Rak przewodów żółciowych">
Rak przewodów żółciowych



</doc>
<doc id="3595303" url="https://pl.wikipedia.org/wiki?curid=3595303" title="Karpate szczęście">
Karpate szczęście

Karpate szczęście – piosenka i singel promocyjny albumu Akcji Charytatywnej Trójki pt. "Święta bez granic 2015", wykonywana przez dziennikarzy radiowej Trójki alias "Przyjaciele Karpia 2015". To już 16. rok Przyjaciół Karpia i refrenu "Krok po kroku, krok po kroczku, najpiękniejsze w całym roczku - idą święta!". Singel został wydany 14 grudnia 2015 przez Agencję Muzyczną Polskiego Radia.
Przyjaciele Karpia 2015.
W składzie zespołu wykonującego piosenkę znaleźli się:

</doc>
<doc id="3595305" url="https://pl.wikipedia.org/wiki?curid=3595305" title="Lud miłujący wolność">
Lud miłujący wolność

Lud miłujący wolność – ogólnoświatowa seria zgromadzeń religijnych o charakterze międzynarodowym, zorganizowanych przez Świadków Jehowy. Seria zgromadzeń rozpoczęła się w czerwcu 1991 roku na półkuli północnej, a zakończyła się w styczniu 1992 roku na półkuli południowej. Hasło kongresu oparto na słowach Jezusa: „Poznacie prawdę, a prawda was wyzwoli” (Ewangelia Jana 8:31, 32 "NW").
Kongresy międzynarodowe.
Chorwacja.
Pomimo rozpadu Jugosławii, ogłoszenia przez Chorwację niepodległości i związanej z tym napiętej sytuacji politycznej, Świadkowie Jehowy zorganizowali w Zagrzebiu kongres międzynarodowy. Nosił on w Zagrzebiu wyjątkowo nazwę „Lud miłujący wolność Bożą”. Odbył się on w dniach od 16 do 18 sierpnia na stadionie Dynama. Miejscowi Świadkowie Jehowy oraz Świadkowie z sąsiednich krajów przez dwa miesiące remontowali stadion. Ponieważ wszystkie inne imprezy w Zagrzebiu zostały odwołane, uwaga opinii publicznej skupiła się na kongresie. Port lotniczy w Zagrzebiu był zamknięty, dlatego delegaci ze słoweńskiego Portu lotniczego w Lublanie zostali przetransportowani autobusami do Zagrzebia. Londyński dziennik „The Times” napisał, iż „po raz pierwszy Świadkowie Jehowy zorganizowali swój kongres w państwie, w którym trwa wojna domowa”.
W kongresie uczestniczyło 14 684 delegatów z 15 krajów, wśród nich 7300 Świadków Jehowy z Chorwacji, Bośni i Hercegowiny, Czarnogóry, Macedonii, Słowenii, Serbii, 3000 z Włoch, Kanady, 600 ze Stanów Zjednoczonych oraz krajów Europy Zachodniej. Program został przedstawiony w języku serbsko-chorwackim, słoweńskim i włoskim.
Przemówienia wygłosili członkowie Ciała Kierowniczego Świadków Jehowy Carey W. Barber, William Lloyd Barry, Milton George Henschel, Theodore Jaracz i Lyman Alexander Swingle.
Po zakończeniu kongresu autokary odwożące delegatów z Serbii i Macedonii należały do ostatnich pojazdów przepuszczonych przez granicę chorwacko-serbską, która zaraz potem została zamknięta.
Czecho-Słowacja.
W dniach od 9 do 11 sierpnia kongres zaplanowano w Pradze w Czecho-Słowacji. Był to pierwszy kongres międzynarodowy w tym kraju i to pomimo tego, że działalność Świadków Jehowy w tym kraju nie była jeszcze zalegalizowana. Delegaci zostali zakwaterowani w hotelach, w domach współwyznawców, ponad 12 500 w szkołach i w salach gimnastycznych, a przeszło 29 000 w domach akademickich i schroniskach młodzieżowych. W ciągu dwóch miesięcy 9500 ochotników przeznaczyło 58 000 godzin na dokładne posprzątanie stadionu Strahov, usprawnienie systemu kanalizacyjnego i jego pomalowanie, m.in. wykonano dodatkowe ławki o łącznej długości 18 km. W przygotowaniu kongresu pomagali również Świadkowie Jehowy z Niemiec.
W kongresie uczestniczyło 74 587 osób, w tym 29 119 z Czech i Słowacji, 26 716 z Niemiec, 12 895 z Polski. Pozostałych 5857 delegatów pochodziło z 36 innych krajów z Europy (w tym przeszło 900 z Włoch, 746 ze Szwecji, 570 z Holandii, 299 z Wielkiej Brytanii), Ameryki oraz 743 z Japonii. Ochrzczono 2337 osób, w tym 1760 z Czecho-Słowacji, 480 z Niemiec i 97 z Polski.
Program przedstawiono w języku czeskim, słowackim, niemieckim i polskim (tłumaczony na polski migowy). Ogłoszono wydanie i udostępniono obecnym jednotomowe "Pismo Święte w Przekładzie Nowego Świata" w językach czeskim oraz słowackim. W latach 1982–1986 przekład został wydrukowany i oprawiony – w warunkach konspiracyjnych – w pięciu tomach. W programie kongresu uczestniczyli członkowie Ciała Kierowniczego, Milton George Henschel, Theodore Jaracz i Albert D. Schroeder. Oficjalne zezwolenie na działalność religijną Świadków Jehowy w Czechach nastąpiło 1 września 1993 roku.
Węgry.
Również na Węgrzech po raz pierwszy zorganizowano kongres międzynarodowy. 27 czerwca 1989 roku uchylono zakaz działalności Świadków Jehowy na Węgrzech. Na Népstadionie w Budapeszcie w zgromadzeniu uczestniczyło 40 601 delegatów z 35 krajów, m.in. z Węgier, Austrii, Belgii, Finlandii, Francji, Grecji, Hiszpanii, Holandii, Japonii, Kanady, Niemiec, Norwegii, Polski, Stanów Zjednoczonych, Szwecji i Włoch. Program przedstawiono w języku węgierskim, polskim (tłumaczony na polski migowy) i niemieckim, a niektóre punkty programu w 10 innych – angielskim, fińskim, francuskim, greckim, hiszpańskim, holenderskim, japońskim, norweskim, szwedzkim i włoskim. Ciało Kierownicze reprezentowali John E. Barr, Milton George Henschel, Theodore Jaracz oraz Karl F. Klein. Po zakończeniu programu kongresu prezydent Węgier Árpád Göncz zaprosił do siebie Świadków Jehowy, z którymi za czasów rządów komunistów przebywał w więzieniu.
Pozostałe kongresy.
Oprócz serii kongresów międzynarodowych w około 150 krajach na całym świecie zorganizowano zgromadzenia okręgowe.
W wielu krajach, w których w poprzednich latach obowiązywał zakaz działalności, po uzyskaniu legalizacji Świadkowie Jehowy zorganizowali pierwsze oficjalne kongresy, m.in. w Etiopii, Mozambiku, Nikaragui, Rwandzie, Togo oraz w Związku Radzieckim. W szeregu krajów Ameryki Łacińskiej (m.in. w Brazylii i Meksyku), Afryki i Europy Wschodniej wszystkich obecnych na kongresach było 3–4 razy więcej niż głosicieli.
Polska.
W Polsce zorganizowano 12 zgromadzeń: 
W kongresach uczestniczyły 131 554 osoby. Przeszło 22 000 delegatów z Polski uczestniczyło w kongresach w Budapeszcie, we Lwowie i w Pradze.
Austria.
Program kongresów w Austrii przedstawiono w języku niemieckim i austriackim migowym; odbyły się one w Wiedniu, Innsbrucku, Linzu (dwa zgromadzenia), Grazu i Villach.
Brazylia.
W Brazylii zorganizowano 98 kongresów, w których uczestniczyły 482 034 osoby, a ochrzczono 8991.
Etiopia.
Do szczególnych wydarzeń w historii działalności Świadków Jehowy w Etiopii zalicza się kongres, który odbył się w styczniu 1992 roku na stadionie miejskim w Addis Abebie. Był to pierwszy kongres po zniesieniu – 11 listopada 1991 roku – 34-letniego okresu zakazu ich działalności w Etiopii. W zgromadzeniu uczestniczyły 7573 osoby.
Grecja.
Działalność Świadków Jehowy w Bułgarii nie była jeszcze zalegalizowana prawnie i dlatego nie mogli tam zorganizować kongresu. Dwa dni przed rozpoczęciem zgromadzenia – w dniach od 12 do 14 sierpnia – w Salonikach w Grecji 324 Świadków Jehowy z Bułgarii otrzymało wizy na wyjazd na kongres w języku bułgarskim. Ochrzczono 39 osób. Obecni otrzymali wydaną w ich języku broszurę "Duchy zmarłych – czy mogą pomagać albo szkodzić? Czy naprawdę istnieją?" oraz książkę "Mój zbiór opowieści biblijnych" (wydana w języku angielskim w 1978 roku). Niespełna tydzień po zgromadzeniu, 17 lipca, Świadkowie Jehowy w Bułgarii zostali prawnie zarejestrowani.
Meksyk.
W Meksyku odbyło się kilkadziesiąt zgromadzeń, m.in. w stołecznej Arena México oraz w Monterrey, w którym uczestniczyło 25 000 osób.
Mozambik.
Pomimo wojny domowej trwającej w Mozambiku, po raz pierwszy w prowincji Inhambane zorganizowano zgromadzenie, które odbyło się w dniach od 2 do 4 stycznia 1992 roku w Maxixe. Uczestniczyły w nim 1024 osoby.
Niemcy.
W Niemczech zorganizowano 16 zgromadzeń. Kongresy odbyły się w Berlinie, Bochum, Duisburgu, Frankfurcie, Gelsenkirchen, Hanowerze, Hamburgu, Kaiserslautern, Kolonii, Mannheim (dwa zgromadzenia), Meckenheim, Möllbergen, Reutlingen, Saarbrücken, i Stuttgarcie. Program przedstawiono w języku niemieckim, angielskim, francuskim, greckim, hiszpańskim, portugalskim, tureckim, włoskim oraz niemieckim migowym.
Rumunia.
W Rumunii odbyło się 8 zgromadzeń, brało w nich udział 34 808 osób. Obecni otrzymali wydaną w języku rumuńskim książkę "Wspaniały finał Objawienia bliski!" (wydaną w języku angielskim w roku 1988).
Rwanda.
W styczniu 1992 roku kongres odbył się w Kigali. Pomimo że wielu Świadków Jehowy z północy kraju nie uzyskało pozwolenia na podróżowanie i działalność jeszcze nie była prawnie zalegalizowana, w kongresie uczestniczyło 2079 osób, a 75 zostało ochrzczonych.
Stany Zjednoczone.
W Stanach Zjednoczonych zorganizowano 144 kongresy w 61 miastach, a uczestniczyło w nich około 1,4 miliona osób.
Szwajcaria.
W Genewie kongres w języku francuskim, hiszpańskim, portugalskim i włoskim odbył się w dniach od 12 do 14 lipca. W języku włoskim kongres w Zurychu zorganizowano w dniach od 18 do 20 lipca, w języku niemieckim i migowym w dniach od 21 do 23 oraz od 26 do 28 lipca.
Togo.
W styczniu 1992 roku w Togo zorganizowano pierwsze kongresy po zniesieniu zakazu działalności Świadków Jehowy w Togo. Uczestniczyło w nim 25 467 osób, w tym 6443 głosicieli z Togo, a 556 osób zostało ochrzczonych, co stanowiło 8,6 procent ogółu głosicieli.
Włochy.
W kongresach zorganizowanych we Włoszech uczestniczyło 245 161 osób.
ZSRR.
Po raz pierwszy kongresy zostały zorganizowane na terenie ZSRR. W siedmiu zgromadzeniach wzięło udział 74 252 osoby, a 7820 zostało ochrzczonych.
W Tallinnie kongres odbył się w dniach do 13 do 14 lipca w miejskiej sali koncertowej Linnahall, w której program przedstawiono w języku rosyjskim oraz w języku estońskim w pobliskiej hali lodowiska Jäähall. Był to pierwszy kongres zorganizowany na terenie Estonii od roku 1940, po okresie 50-letniego zakazu działalności. W kongresie uczestniczyły delegacje z Estonii, Łotwy, Litwy, Białorusi, z północno-zachodnich rejonów Związku Radzieckiego oraz z Kaliningradu. W kongresie uczestniczyło 4808 osób, a 447 ochrzczono. Delegaci z Litwy otrzymali dodatkowo wydaną w języku litewskim broszurę "Oto wszystko nowe czynię!" (edycja zrewidowana, wydana w języku angielskim w roku 1986).
W dniach do 7 do 8 września kongres odbył się na Stadionie Centralnym w Ałmaty, w którym uczestniczyły 6802 osoby, w tym delegaci z Rosji, Kazachstanu, Uzbekistanu, Kirgistanu, Tadżykistanu i Turkmenistanu. Ochrzczono 602 osoby.
W kongresie, który odbył się 2 i 3 sierpnia na Stadionie Dynamo w Kijowie uczestniczyły 14 654 osoby, w tym przeszło 2000 osób z Moskwy i około 4500 z Kaukazu. Ochrzczono 1843 osoby.
3 i 4 sierpnia kongres zorganizowano we Lwowie; uczestniczyło w nim 17 531 osób, a 1316 przyjęło chrzest. W pracach przygotowawczych do tego kongresu uczestniczyli Świadkowie Jehowy z Polski.
Kolejny kongres na Ukrainie odbył się 24 i 25 sierpnia w Odessie. Liczba obecnych wyniosła 12 115 osób, a 1943 zostało ochrzczonych.
W Czerniowcach kongres odbył się w dniach od 31 sierpnia do 1 września, uczestniczyło w nim 14 137 osób, a 1126 zostało ochrzczonych.
20 i 21 lipca kongres zorganizowano na Stadionie Miejskim w Usolu Syberyjskim. W zgromadzeniu uczestniczyło 17 531 osób, 1316 zostało ochrzczonych.
Niektóre punkty programu.
Program kongresu kierował uwagę na „wolność udostępnianą przez Jehowę Boga – wolność od fałszywych nauk religijnych, wolność od strachu przed ludźmi, wolność od nałogów, grzesznych przyzwyczajeń i wielu innych rzeczy (List do Galatów 5:1)”. Kierował również uwagę, „że tylko pod rządami Królestwa Bożego nastąpi całkowite uwolnienie od ucisku politycznego i ekonomicznego i od cierpień mających źródło w uprzedzeniach rasowych i naukach religii fałszywej, wolność od grzechu i śmierci, a wszystkim zostanie przywrócone doskonałe zdrowie, by mogli żyć wiecznie w szczęściu na rajskiej ziemi”.

</doc>
<doc id="3595308" url="https://pl.wikipedia.org/wiki?curid=3595308" title="Samorząd Regionu Bnei Shimon">
Samorząd Regionu Bnei Shimon



</doc>
<doc id="3595309" url="https://pl.wikipedia.org/wiki?curid=3595309" title="Samorząd Regionu Centralna Arawa">
Samorząd Regionu Centralna Arawa



</doc>
<doc id="3595313" url="https://pl.wikipedia.org/wiki?curid=3595313" title="Samorząd Regionu Dolna Galilea">
Samorząd Regionu Dolna Galilea



</doc>
<doc id="3595316" url="https://pl.wikipedia.org/wiki?curid=3595316" title="Samorząd Regionu Doliny Hefer">
Samorząd Regionu Doliny Hefer



</doc>
<doc id="3595319" url="https://pl.wikipedia.org/wiki?curid=3595319" title="Samorząd Regionu Doliny Lod">
Samorząd Regionu Doliny Lod



</doc>
<doc id="3595321" url="https://pl.wikipedia.org/wiki?curid=3595321" title="Muzyka cerkiewna">
Muzyka cerkiewna

Muzyka cerkiewna – muzyka liturgiczna kościoła prawosławnego, cechująca się śpiewem wielogłosowym lub jednogłosowym, solowym lub chóralnym, bez towarzyszenia instrumentów.
Źródeł muzyki cerkiewnej należy szukać w muzyce bizantyńskiej i hebrajskiej.

</doc>
<doc id="3595325" url="https://pl.wikipedia.org/wiki?curid=3595325" title="Savana">
Savana

Savana – polski zespół muzyczny grający muzykę rockową.
Historia.
Grupa powstała na przełomie lat 70. i 80. w Gdańsku z inicjatywy gitarzysty Krzysztofa Jarkowskiego i wokalisty Marka Tomaszewskiego. Duet początkowo wspomagał się muzykami sesyjnymi i w różnych składach nagrał kilkanaście utworów dla Polskiego Radia Gdańsk. Z tego okresu pochodzą dwa nagrania wydane na debiutanckim singlu zespołu, "The Man From The Bar" (notowany na Liście Przebojów Programu I Polskiego Radia) i "Girl Of My Dreams". W 1984 roku grupa na zamówienie polonijnej wytwórni Arston nagrała swój jedyny album. Pod koniec 1984 roku muzycy dokonali ostatnich nagrań radiowych. Jeden z nagranych wówczas utworów, „Przyszedł zły”, zagościł na liście przebojów Marka Niedźwieckiego w Programie III Polskiego Radia.
Wiosną 1985 roku zespół Savana zakończył działalność.
Twórczość.
Savana prezentowała muzykę rockową inspirowaną klasycznymi zespołami z lat 70. – w nagraniach grupy słychać inspiracje takimi wykonawcami jak Dire Straits, Camel, Wishbone Ash czy Genesis. Zdecydowana większość utworów zespołu była nagrywana w języku angielskim, co – w czasach zawrotnej popularności polskojęzycznej muzyki rockowej – przełożyło się na niewielkie zainteresowanie zespołem, szczególnie ze strony mediów.
Po reedycji albumu „Savana” w 2015 roku, ukazały się bardzo pochlebne recenzje i wysokie oceny twórczości grupy. 
W 1984 i 1985 roku Telewizja Polska nagrała kilka klipów z zespołem Savana.

</doc>
<doc id="3595332" url="https://pl.wikipedia.org/wiki?curid=3595332" title="Rabirius (ujednoznacznienie)">
Rabirius (ujednoznacznienie)



</doc>
<doc id="3595357" url="https://pl.wikipedia.org/wiki?curid=3595357" title="Wolność mediów">
Wolność mediów



</doc>
<doc id="3595358" url="https://pl.wikipedia.org/wiki?curid=3595358" title="Wolność druku">
Wolność druku



</doc>
<doc id="3595360" url="https://pl.wikipedia.org/wiki?curid=3595360" title="Swoboda wypowiedzi">
Swoboda wypowiedzi



</doc>
<doc id="3595366" url="https://pl.wikipedia.org/wiki?curid=3595366" title="Pawieł Korniew">
Pawieł Korniew

Pawieł Nikołajewicz Korniew (ros: Павел Николаевич Корнев, ur. 23 czerwca 1978 w Czelabińsku) – rosyjski pisarz fantasy i science fiction, z wykształcenia ekonomista.
Na Uniwersytecie Czelabińskim ukończył studia ekonomiczne i przez dziewięć lat pracował w zawodzie. Obecnie całkowicie koncentruje się na twórczości literackiej.
Pierwsza jego powieść "Lod" ukazała się nakładem wydawnictwa Alfa-Kniga w 2006 roku, pisać zaczął już jednak wcześniej.
Jest autorem m.in. cykli "Przygranicze", "Egzorcysta" i "Historie Norlingu, Imperium i Północnych Ziem".

</doc>
<doc id="3595368" url="https://pl.wikipedia.org/wiki?curid=3595368" title="Eshkol Nevo">
Eshkol Nevo



</doc>
<doc id="3595373" url="https://pl.wikipedia.org/wiki?curid=3595373" title="Samorząd Regionu Eshkol">
Samorząd Regionu Eshkol



</doc>
<doc id="3595375" url="https://pl.wikipedia.org/wiki?curid=3595375" title="Samorząd Regionu Drom HaSharon">
Samorząd Regionu Drom HaSharon



</doc>
<doc id="3595381" url="https://pl.wikipedia.org/wiki?curid=3595381" title="Samorząd Regionu Gan Raveh">
Samorząd Regionu Gan Raveh



</doc>
<doc id="3595396" url="https://pl.wikipedia.org/wiki?curid=3595396" title="SummerSlam (1988)">
SummerSlam (1988)

SummerSlam (1988) było pierwszą edycją corocznej gali pay-per-view spod szyldu SummerSlam, która została wyprodukowana przez World Wrestling Federation. Miała miejsce 29 sierpnia 1988 w Madison Square Garden w Nowym Jorku. Owo pay-per-view zostało utworzone, aby pomóc federacji w walce z World Championship Wrestling (wcześniejsze Jim Crockett Promotions). Było to jedno z corocznych czterech pay-per-view, które zapoczątkowoało tzw. „wielką czwórkę” organizowaną przez federacją, prócz niej zalicza się WrestleManię, Royal Rumble oraz Survivor Series.
Na gali odbyło się dziesięć walk. Do walk początkujących galę wlicza się obrona WWF Intercontinental Championship przez The Honky Tonk Mana przeciwko tajemniczemu przeciwnikowi, jakim się okazał The Ultimate Warrior. The Ultimate Warrior zwyciężył w niecałe trzydzieści sekund, kończąc dotychczasowe najdłuższe panowanie mistrza w historii. W walce wieczoru zawalczyli The Mega Powers (Hulk Hogan i Randy Savage) oraz ich rywale, The Mega Bucks (Ted DiBiase i André the Giant).. Hogan i Savage zwyciężyli po tym, kiedy Miss Elizabeth, menadżerka Savage’a, rozproszyła André i DiBiasego, ściągając swoją spódnicę i pokazując dół bikini.
Rozwój.
Pod koniec lat 80., World Wrestling Federation (WWF) należące do Vince’a McMahona było głównym rywalem dla Jim Crockett Promotions w przemyśle wrestlingowym. McMahon skontrował sukces pay-per-view Starrcade należącego do Jima Crocketta, tworząc cykl gal WrestleMania. Po WrestleManii III w 1987, najbardziej sukcesywnym pay-per-view w historii wrestlingu, McMahon stworzył Survivor Series, które było nadawane w ten sam dzień co Starrcade 1987. Po pokonaniu Crocketta w wojnie o wyższe ratingi, McMahon utworzył Royal Rumble, galę nadawaną za darmo na USA Network w styczniu 1988. Gala ustanowiła rekord ratingowy dla kanału, zbierając widownię rzędu ośmiu milionów. W ramach odwetu, Crockett utworzył Clash of the Champions, które było emitowane równo z WrestleManią IV. Gala należąca do WWF miała o wiele wyższy rating, przez co niedługo potem, Crockett złożył wniosek o upadłość i sprzedał firmę Tedowi Turnerowi, który przekształcił federację w World Championship Wrestling (WCW).
Kiedy WWF kontynuowało powiększanie swojej oferty gal pay-per-view, McMahon postanowił dodać czwartą serię corocznych gal do kalendarza. Oprócz WrestleManii w marcu, Royal Rumble w styczniu i Survivor Series w listopadzie, McMahon utworzył SummerSlam należące do sierpnia. Aby utrzymać się w tym biznesie, Turner zaczął tworzyć miesięczne pay-per-view dla WCW. W rezultacie, obie federacje zarobiły miliony dolarów dochodu. SummerSlam stało się jednym z najbardziej sukcesywnych gal dla World Wrestling Federation i należy do „Wielkiej Czwórki” wraz z WrestleManią, Survivor Series oraz Royal Rumble. Te cztery gale, wraz z King of the Ring, są znane jako „Klasyczna Piątka”.
Przygotowania.
Przed SummerSlam, The Honky Tonk Man, heelowa persona w federacji, był już najdłużej panującym Intercontinental Championem w historii WWF. Oryginalnie miał bronić mistrzostwa przeciwko Brutusowi Beefcake'owi, lecz Beefcake nie mógł wziąć udziału przez (storyline'ową) kontuzję po ataku „Outlaw” Rona Bassa tydzień wcześniej.
Również przed galą, Demolition (Ax i Smash) posiadali WWF World Tag Team Championship, które zdobyli na WrestleManii IV, będąc jedynie rok w WWF. Dostali oni walkę broniąc tytuły przeciwko wcześniejszym mistrzom The Hart Foundation (Bretowi Hartowi i Jimowi Neidhartowi), który stali się face’ami kilka tygodni wcześniej, porzucając swojego menadżera Jimmy’ego Harta.
Kolejnym feudem była rywalizacja pomiędzy Rickiem Rude i Jakem Robertsem, która zaczęła się tygodnie przed SummerSlam. Jako część swojego gimmicku, Rude oferował po swojej wygranej walce pocałunek wybranej przez siebie kobiecie z widowni. Przy jednej okazji, jedna z kobiet odmówiła tej czynności, a okazała się nią żona Robertsa, Cheryl. Kiedy ich feud się rozwinął, Rude zaczął nosić spodenki ze zdjęciem Cheryl, zmuszając Robertsa do wejścia do ringu i zdejmując odzież Rude'owi, pozostawiając go telewidzom nagiemu w ringu (pozostały mu jedynie noszone stringi).
Miesiące przed pay-per-view, Hulk Hogan i Randy Savage, najwięksi faworyci publiki WWF, feudowali kolejno z André the Giantem i Tedem DiBiasem. Dwie rywalizacje skrzyżowały się ze sobą na WrestleManii IV, na której odbył się 14-osobowy turniej o zwakowany WWF Championship. Hogan i André zostali zdyskwalifikowani w ćwierćfinałach, podczas gdy Savage i DiBiase dotarli do finału; w tej walce, Savage pokonał DiBiasego z pomocą Hogana. Savage i DiBiase feudowali o tytuł przez wiosnę i lato, lecz André nie był dołączony do tej rywalizacji dopóki on i DiBiase nie zaatakowali we dwóch samotnego Savage’a podczas wygłaszania proma. Savage szybko odzyskał siły i wyzwał André i DiBiasego do tag team matchu. Później ujawnił, że jego partnerem będzie Hogan; ich drużyna została nazwana „The Mega Powers”. Drużyna André-DiBiase, która została nazwana „The Mega Bucks”, ogłosiła, że sędzią specjalnym będzie ktoś będący fair i neutralnym w rywalizacji: Jesse Ventura, komentator w programach WWF, który podczas komentowania walk faworyzował heelów.
Gala.
Galę rozpoczęła walka pomiędzy The British Bulldogs (Davey Boy Smithem i Dynamite Kidem) oraz The Fabulous Rougeaus (Jacques’em i Raymondem Rougeau). Kiedy rozpoczęła się walka, Smith od razu zaatakował Jacques’a. Dwie drużyny wymieniały się ciosami, dopóki The Rougeaus nie uderzyli się głowami po uniku Dynamite Kida, przez co upadli na matę. Dynamite Kid uciekł z kolejnego ofensywnego manewru i zmienił się ze Smithem, po czym The British Bulldogs wykonali tag teamowy ruch na Jacquesie. Pomimo posiadania przewagi, The Bulldogs nie zdołali przypiąc Jacques’a w czasie, gdyż walka zakończyła się remisem czasowym po upływie dwudziestu minut. W następnej walce zmierzyli się Bad News Brown i Ken Patera. Przed uderzeniem w dzwon, Brown zaatakował Paterę, który w odwecie wykonał clothesline z rogu ringu. Patera później zsunął się z ramion Browna i założył mu full nelson. Pod koniec walki, Brown pokonał Paterę atakując go w tył głowy swoim finisherem, Ghetto Blaster.
Po zakończeniu drugiej walki, Rick rude i Junkyard Dog weszli do ringu. Ich walka się rozpoczęła, kiedy Rude zaatakował Junkyard Doga od tyłu, który zaś odwzajemnił się wykonaniem kilka rady headbuttów. Następnie, Rude wspiął się na górną linę i zdjął swoje spodenki ujawniając kolejną parę, tym razem z wizerunkiem Cheryl Roberts. W rezultacie, Jake Roberts, mąż Cheryl, wbiegł do ringu i zaatakował Rude’a, dając zwycięstwo Rude'owi przez dyskwalifikację. Następną walką był tag team match pomiędzy The Powers of Pain (The Barbarian i The Warlord), którym towarzyszył ich menadżer The Baron, oraz The Bolsheviks (Borisem Zhukovem i Nikolai Volkoffem), którym towarzyszył Slick. Natychmiastowo, The Powers of Pain przegoniło The Bolsheviks z ringu. Slick jednakże, rozproszył The Powers of Pain na tyle skutecznie, że The Bolsheviks zdołali zaatakować wrogów i utrzymać przewagę. Zhukov później otrzymał rzut na matę i został wyrzucony z górnej liny po headbuttcie, co doprowadziło do przypięcia go przez The Barbariana.
Piątą walką był pojedynek o Intercontinental Championship pomiędzy panującym mistrzem The Honky Tonk Manem, któremu towarzyszył Jimmy Hart, oraz The Ultimate Warriorem. Przed walką zostało ogłoszone, że oryginalny przeciwnik Honky’ego, Brutus Beefcake, nie będzie mógł wziąć udziału w walce. Po usłyszeniu informacji, Honky Tonk Man nie zgodził się z tym, że ktoś zastąpi jego rywala i natychmiastowo wziął mikrofon trzymany przez Howarda Finkela i powiedział „Dajcie mi kogoś do walki, nie obchodzi mnie kto to może być”. Na jego wyzwanie odpowiedział The Ultimate Warrior. Warrior, który przypadkowo znokautował Finkela podczas biegu do ringu, natychmiastowo zaatakował The Honky Tonk Mana, który nie był jeszcze gotów do walki i miał wciąż na sobie swój wejściowe ubranie. Po wykonaniu bodyslamu i clothesline'u, Warrior odbił się od lin i wykonał swój charakterystyczny ruch, Warrior Splash. The Ultimate Warrior od razu przypiął Honky Tonk Mana i zdobył zwycięstwo, pokonując przeciwnika w około trzydzieści sekund, zdobywając tym samym tytuł i kończąc najdłuższe panowanie Intercontinental Championa w historii WWF w jednym z najkrótszych pojedynków o ów tytuł. W tej walce publika najprawdopodobniej reagowała najgłośniej; w momencie, w którym Warrior pokonał Honky Tonk Mana, fani wstali z siedzeń i niesamowicie cieszyli się z rezultatu, gdzie wiele z nich zagłosowało to jako walka roku.
Następną walką był rewanż z WrestleManii IV pomiędzy Dino Bravo i Donem Muraco. Muraco, fan publiki, miał przewagę przez większość walki, dopóki menadżer Bravo, Frenchy Martin, nie zdołał rozproszyć Muraco, pozwalając Bravo na wykonanie side suplexu i przypięciu go.
Siódmą walką nocy był pojedynek o WWF Tag Team Championship. Panujący mistrzowie Demolition (Ax i Smash), którym towarzyszył Mr. Fuji i Jimmy Hart, zawalczyli z The Hart Foundation (Bretem Hartem i Jimem Neidhartem). Kiedy uderzono w gong i walka się zaczęła, The Hart Foundation zaatakowało obu członków Demolition. Ich panowanie w ringu było krótkie, kiedy to Demolition zdominowało Neidharta. Kiedy Jim zmienił się z Bretem i ten wkroczył do ringu, Neidhart zaczął gonić Jimmy’ego Harta wokół ringu i powrócił do niego, aby zmienić się ze zmęczonym Bretem. Kiedy czwórka wrestlerów zaczęła walczyć w ringu, Neidhart zaatakował Mr. Fujiego, który znajdował się na krawędzi ringu. Pod koniec walki, Bret Hart próbował wykonał piledriver, lecz Ax uderzył go megafonem Jimmy’ego Harta. Po chwili Smash przypiął Breta i zdobył zwycięstwo dla drużyny.
W kolejnej walce zmierzyli się Big Boss Man, przy którym był Slick, oraz Koko B. Ware. Kiedy Slick skutecznie zwrócił uwagę Ware’a, Big Boss Man zaczął prowadzić w walce. Po przygnieceniu Ware’a o turnbuckle ringu, Boss Man nie chciał skończyć walki, wybrał jednak wspięcie się na górną linę i skok brzuchem na Ware’a, lecz nie trafił. Ware odzyskał siły i wykonał kilka dropkicków, lecz nie dał rady przypiąć przeciwnika. Boss Man podniósł ramiona by nie zostać przypiętym i wykonał slam na rywalu, po czym dał radę go przypiąć i zdobyć zwycięstwo. W przedostatniej walce zmierzyli się Jake Roberts i Hercules. Kiedy Roberts próbował wykonać DDT na rywalu, Herculesowi udało się uniknąć ataku i skontrolował większość pojedynku. Podczas gdy Hercules próbował rzucić Robertsem o matę, Roberts skontrował ruch na swoje DDT i przypiął Herculesa.
W walce wieczoru zmierzyli się The Mega Powers (Hulk Hogan i Randy Savage), którym towarzyszyła Miss Elizabeth, oraz The Mega Bucks (Ted DiBiase i André the Giant), którym towarzyszył menadżer André, Bobby Heenan, a także ochroniarz DiBiasego, Virgil. Jesse Ventura był sędzią specjalnym. The Mega Powers na początku walki mieli przewagę nad DiBiasem. Kiedy Hogan zaatakował André the Gianta, który znajdował się na krawędzi ringu, The Mega Bucks odzyskali kontrolę nad walką. Po chwili, czterech wrestlerów zaczęło brawl w ringu, lecz André znokautował obu członków The Mega Powers poza ring. Następnie, jako część skryptu walki, Miss Elizabeth wkroczyła na krawędź ringu i zaczęła dyskusję z Venturą, po czym zdjęła spódnicę pokazując swoją bieliznę. Kiedy Mega Bucks byli rozproszeni widokiem, Savage wspiął się na górną linę i wykonał Macho Elbow na DiBiasem, zaś potem Hogan wykonał leg drop na Tedzie. Kiedy Hogan przypiął DiBiasego, Ventura, heelowy charakter będący w zgodzie z The Mega Bucks, zaczął powolnie odliczać trzy klepnięcia o matę. W rezultacie, Savage złapał za rękę Ventury sygnalizując trzecie klepnięcie, przez co Hogan i Savage oficjalnie wygrali walkę.
Wydarzenia po gali.
The Mega Powers kontynuowali bycie razem w drużynie, lecz w nowym storyline, Randy Savage zaczął być zazdrosny o Miss Elizabeth, która zaczęła zwracać więcej uwagi Hulkowi Hoganowi, a WWF Champion zaczął się powoli denerwować ową sytuacją. Różne wydarzenia miały miejsce, gdzie współpraca pomiędzy nimi zamieniała się powoli w rywalizację. Przykładowo, Hogan prosił Elizabeth, aby pojawiała się podczas jego telewizyjnych walk, przez co Savage myślał, że łączy ich coś więcej niż przyjaźń. Podczas Royal Rumble w styczniu 1989, Hogan przypadkowo wyeliminował Savage’a przez górną linę w Royal Rumble matchu. Czarę goryczy przelała sytuacja podczas "The Main Event", gdzie Elizabeth odniosła kontuzję podczas tag team matchu. Hogan postanowił zostawić Savage’a samego w ringu, aby zaopiekować się Elizabeth, więc Savage go zaatakował na backstage'u. Ich rywalizacja skulminowała się w walkę o WWF Championship należące do Savage’a na WrestleManii V, gdzie Hogan pokonał swojego byłego przyjaciela.
Jako WWF Intercontinental Champion, The Ultimate Warrior zaczął pojawiać się częściej w telewizyjnych i coraz ważniejszych walkach. Jego rywalizacja z Honky Tonk Manem była kontynuowana przez kolejne miesiące, po czym Warrior został umieszczony w nowym feudzie z Rickiem Rude na początku 1989.
Po obronie tytułów przeciwko The Hart Foundation, Demolition trzymało tytuły WWF Tag Team Championship przez kolejne 11 miesięcy, jako część rekordowego 16-miesięcznego panowania, po czym stracili tytuły na rzecz The Brain Busters (Tully’ego Blancharda i Arna Andersona) na Saturday Night's Main Event. Podczas panowania Demolition, pomimo bycia heelami, ich wzrastająca popularność stała się kluczem do faceturnu na Survivor Series.
Produkcja i recenzje.
Gala została wyprodukowana przez World Wrestling Federation (WWF) i odbyła się 29 sierpnia 1988 w Madison Square Garden. Pay-per-view osiągnęło wykupienia rzędu 4.5, co oznacza, że 4.5% subskrybentów pay-per-view zakupiło galę.
Oryginalnymi planami na SummerSlam było sprowadzenie Rica Flaira z National Wrestling Alliance (NWA) do WWF. Vince McMahon, właściciel WWF, chciał Flaira w walce wieczoru przeciwko Savage'owi o WWF Championship. Flair jednakże, uznał sercem należy do NWA i nie chciał opuścić promocji na rzecz WWF. W rezultacie, Hogan i Savage zostali umieszczeni w tag team matchu przeciwko ich rywalom z istniejących rywalizacji.
W 2007 na stronie WWE.com ukazała się lista dziesięciu najważniejszych wydarzeń w historii SummerSlam, gdzie wygrana Intercontinental Championship przez The Ultimate Warriora została umieszczona na miejscu dziesiątym, zaś rozproszenie Miss Elizabeth w walce wieczoru na miejscu dziewiątym.
Calum Weddel, w "Fighting Spirit Magazine", określił zwycięstwo The Ultimate Warriora nad Honky Tonk Manem „naprawdę zniewalającym”, zaś walkę pomiędzy The British Bulldogs i The Fabulous Rougeaus ocenił jako „ekscytującą”. Jednakże, negatywnie zareagował na walkę wieczoru, nazywając ją „przewidywalną” i „nędzną”. Podobnie, Adam Nedeff z 411mania.com nazwał tag team match otwierający galę jako „solidną”, lecz „brak jej rozstrzygnięcia był rozczarowujący”. Pomimo ocenienia większości walk negatywie, walkę o WWF World Tag Team Championship nazwał „dobrą walką”. Ogólnie, ocenił galę 4.5 na 10, dodając, że „bez zwycięstwa Warriora i końcówki związanej z Miss Elizabeth, byłoby to totalnie nie zachodzące w pamięć show”.

</doc>
<doc id="3595429" url="https://pl.wikipedia.org/wiki?curid=3595429" title="Survivor Series (1988)">
Survivor Series (1988)

Survivor Series (1988) – druga gala z cyklu pay-per-view Survivor Series, która została wyprodukowana przez World Wrestling Federation (WWF). Miała miejsce 24 listopada 1988 (w Dzień Dziękczynienia w Stanach Zjednoczonych) w Richfield Coliseum w Richfield Township, Ohio.
Walką wieczoru był dziesięcioosobowy Survivor Series match pomiędzy drużyną z kapitanami The Mega Powers (Hulkiem Hoganem i WWF Championem Randym Savage) oraz drużyną prowadzoną przez The Twin Towers (Akeemem i Big Boss Manem). Hogan i Savage byli jedynymi "ocalonymi" w tym pojedynku. W karcie znalazły się również trzy inny Survivor Series matche.
Przygotowania.
W głównej rywalizacji zmierzającej na Survivor Series brali udział The Mega Powers (Hulk Hogan i WWF Champion Randy Savage), Hercules, Koko B. Ware i Hillbilly Jim, którzy już wcześniej feudowali z The Twin Towers (Akeemem i Big Boss Manem), Tedem DiBiasem, Haku oraz The Red Roosterem. Hogan i Savage uformowali sojusz na WrestleManii IV w marcu 1988, kiedy to Hogan pomógł Savage'owi pokonać DiBiasego w finale turnieju o zwakowany WWF Championship. DiBiase i André the Giant zawalczyli z Hoganem i Savage’em na pierwszym SummerSlam, gdzie The Mega Powers zwyciężyli. DiBiase wykupił kontrakt André od Heenana na pierwszym Royal Rumble w styczniu. Pod koniec 1988, DiBiase zakupił kolejny kontrakt od Heenana, tym razem dotyczący Herculesa, który był jednym z najsilniejszych wrestlerów w WWF. Hercules odmówił bycia pachołkiem DiBiasego i przeszedł faceturn, będąc przeciwko DiBiasemu i rozpoczynając z nim rywalizację. DiBiase i inni heelowie dołączyli do Twin Towers w walce przeciwko Mega Powers i ich kompanom.
Kolejną główną rywalizacją była ta pomiędzy Jakem Robertsem i André the Giantem. Storyline rozpoczął się, kiedy Roberts zdemaskował ogromny strach odnośnie do węży podczas "Saturday Night's Main Event". Roberts rzucił swojego węża Damiena w przestraszonego André, który miał lekki (storyline'owy) atak serca. André zaprzysiągł zemsty, lecz Roberts ciągle używał Damiena w walkach w których brał André, aby zniszczyć psychicznie przeciwnika przed ich walką.
W głównej rywalizacji tag teamowej zmierzyli się Demolition oraz The Powers of Pain, dwie drużyny, które znane były z używania farby do twarzy i silnego stylu pojedynkowego. W innym zaś feudzie, WWF Intercontinental Champion The Ultimate Warrior zmierzył się z The Honky Tonk Manem, poprzednim mistrzem, który zażądał rewanżu o tytuł.
Gala.
Walką otwierającą galę był five-on-five Survivor Series match pomiędzy drużyną składającą się z WWF Intercontinental Championa The Ultimate Warriora, Brutusa Beefcake’a, Sama Houstona, The Blue Blazera (w jego debiucie pay-per-view) i Jima Brunzella oraz drużyną składającą się z The Honky Tonk Mana, Rona Bassa, Danny’ego Davisa, Grega Valentine’a oraz Bad News Browna. W tej walce brali udział głównie możliwi pretendenci do Intercontinental Championship, czyli low- i mid-carterzy. Don Muraco miał wziąć udział w walce jako członek drużyny Warriora, lecz opuścił WWF, więc został zastąpiony przez Jima Brunzella. Beefcake zdobył pierwszy punkt dla drużyny Warriora, wykonując sleeper hold na odklepującym Davisie w 1:18 minucie. Brown wyrównał, wykonując cztery minuty później Ghetto Blaster na Brunzellu. Niedługo potem, Valentine i Brown wykonali podwójny ruch na Houstonie, lecz ominął running forearm club od Valentine’a, który otrzymał przypadkowo Brown. Charakter Browna był taki, iż nie był kooperatywny, więc wściekły postanowił odejść z ringu i pozostawić swoich kompanów, zostając tym samym wyeliminowanym. Bass przypiął Houstona po running powerslamie. The Blue Blazer użył swojej szybkości do oszołomienia Valentine’a, lecz przy wykonywaniu ruchu z górnej liny, Honky popchnął Blazera, zaś Valentine wykonał figure four leglock, zmuszając Blazera do odklepania. Beefcake wykonał sleeper hold na Honkym, lecz ten doczołgał się do lin, biorąc Beefcake’a za sobą; ostatecznie obaj zostali odliczeni, pozostawiając Warriora jako samotnego członka swojej drużyny. Bass i Valentine walczyli z Warriorem przez chwilę, lecz Warrior ominął podwójny clothesline i znokautował obu rywali, po czym przypiął Bassa, zaś szybciutko potem Valentine’a po double axe handle’ach, wygrywając walkę i będąc jedynym ocalałym.
Drugim Survivor Series matchem była wariacja 10-na-10, gdzie brały udział tag teamy, a wyeliminowany uczestnik musiał ze swoim tag teamowym partnerem opuścić ring. W walce brali udział Powers of Pain (The Warlord i The Barbarian), The Rockers (Shawn Michaels i Marty Jannetty), The British Bulldogs (Davey Boy Smith i Dynamite Kid), The Hart Foundation (Bret Hart i Jim Neidhart) oraz The Young Stallions (Paul Roma i Jim Powers), a ich przeciwnikami byli WWF Tag Team Champions Demolition (Ax i Smash), The Brain Busters (Arn Anderson i Tully Blanchard), The Bolsheviks (Nikolai Volkoff i Boris Zhukov), The Fabulous Rougeaus (Jacques i Raymond Rougeau) oraz The Conquistadors. Hart przypiął Raymonda wykonując small package, eliminując The Fabulous Rougeaus z walki. Zhukov wykonał reverse diving crossbody na Powersie i przypiął go, eliminując The Young Stallions, lecz niedługo potem on i jego partner zostali wyeliminowani przez Jannetty’ego, który wykonał Zhukovowi sunset flip. Hart wykonał German suplex na Blanchardzie, lecz sędzia zobaczył ramiona Breta leżące na macie, więc zaliczył przypięcie eliminujące The Hart Foudnation. The Rockers zaczęli brawl z Balnchardem i jego partnerem Andersonm. The Rockers i Brain Busters zostali zdyskwalifikowani z powodu bijatyki poza ringiem. Dynamite wykonał slam na Smashu i wszedł na górną linę. Chciał wykonać diving headbutt, lecz Smash skontrował clotheslinem i przypiął, eliminując British Bulldogs. Smash nie był w stanie utrzymać mocnego Barbariana z Powers of Pain. Kiedy Mr. Fuji myślał, że jego drużyna nie będzie w stanie pokonać Powers of Pain, poruszył liną, przez co powalił Smasha poza ring i został on ze swoim partnerem odliczeni, jednocześnie eliminując tym samym Demolition z walki. Po tym, Ax skonfrontował się z Fujim, a gdy tylko odwrócił się od menadżera, Fuji uderzył go swoim kijkiem. Demolition pobiło go, przechodząc tym samym faceturn. The Powers of Pain przeszli heelturn, kiedy pomogli oni Fujiemu, zaś ten stanął u ich boku do końca walki. Kilka chwil potem, Barbarian wykonał Conquistadorowi #1 diving headbutt i przypiął go, eliminując The Conquistadors, przez co Powers of Pain zostali jedynymi ocalonymi w walce. Po walce, Demolition wrócili na ring i przepędzili z niego Warlorda i Barbariana.
W trzecim Survivor Series matchu zmierzyli się André the Giant, Rick Rude, Dino Bravo, Mr. Perfect i Harley Race, a ich przeciwnikami byli Jim Duggan, Jake Roberts, Scott Casey, Ken Patera i Tito Santana. Junkyard Dog oryginalnie miał stawić się jako członek drużyny Robertsa, lecz opuścił WWF. B. Brian Blair zastąpił Junkyard Doga, lecz ten również opuścił federację, więc ostatecznie miejsce zajął Scott Casey. Rude wykonał Paterze Rude Awakening w 8:18 minucie i przypiął Paterę, eliminując go z walki. Minutę potem, członek drużyny André, Bravo, wykonał Caseyowi side suplex i przypiął, przez co w drużynie Robertsa pozostały trzy osoby, a André pełen pięcioosobowy skład. Jednakże, Santana wykonał Race'owi flying forearm smash i przypiął go, eliminując Race’a. Heelowy kapitan André wkroczył na ring i szybko wykorzystując swoją wagę i rozmiar zmiażdżył i przypiął Santanę. Później, Duggan użył swojej deski na Bravo, zostając zdyskwalifikowanym. Roberts, jako jedyny pozostały członek swojej drużyny, musiał liczyć na samego siebie i kiedy Rude próbował zmienić się z innym członkiem swojej czteroosobowej drużyny, złapał Rude’a od tyłu i wykonał DDT, po czym przypiął i wyeliminował. André szybko wrócił na ring i wykonał chokehold na Robertsie, lecz odmówił puszczenia go, więc sędzia postanowił go zdyskwalifikować. Przed odejściem André z ringu, ten wykonał dodatkowo headbutt na Robertsie. Perfect wykorzystał tę sytuację i przypiął Roberta, zdobywając zwycięstwo dla swojej drużyny, gdzie on i Bravo byli jedynymi ocalanymi. Po walce, Roberts odzyskał siły i wpuścił na ring swojego węża Damiena, przeganiając Andre, Perfecta i Bravo z okolic ringu.
W walce wieczoru zmierzyli się The Mega Powers (Hulk Hogan i WWF Champion Randy Savage), Hercules, Koko B. Ware i Hillbilly Jim oraz The Twin Towers (Akeem i Big Boss Man), Ted DiBiase, Haku i The Red Rooster. Savage wykonał Savage Elbow i przypiął Roostera, dając małą przewagę swojej drużynie. Wielki Akeem szybko wyrównał, wykonując Hillbilly Jimowi Air Africa splash i przypinając go. Partner Akeema, Boss Man, wykonał Koko Boss Man Slam, dający przewagę 4-3. Ochroniarz DiBiasego Virgil rozproszył Herculesa, pozwalając Tedowi na przypięcie go za pomocą schoolboya, pozostawiając w face'owej drużynie jedynie Hogana i Savage’a. Kiedy DiBiase zaczął wyśmiewać Herculesa, Savage wykorzystał go również wykonując schoolboy, eliminując tym samym rywala. Krótko potem, Slick (menadżer Twin Towers) złapał Elizabeth, która wołała o pomoc, co usłyszał Hogan i poszedł na ratunek; Akeem i Boss Man zainterweniowali, atakując Hogana, po czym Boss Man skuł kajdankami Hogana o liny. Przez ten incydent, Boss Man (legalny wrestler w ringu) został odliczony, podczas gdy Akeem został zdyskwalifikowany za groźby na sędziemu i za drużynowe ataki na Savage'u. Haku, jedyny członek heelowego teamu, dominował Savage’a przez kilka minut, zaś Slick (który pozostał poza ringiem) wciąż wyśmiewał Hogana i Elizabeth. Jednakże, Haku niechcący kompnął Slicka z krawędzi ringu, zaś Hogan wykonał clothesline na Heenanie. Po tym jak Elizabeth wzięła klucz i rozpięła kajdanki, Hogan zmienił się z Savage’em i zdominował Haku, przypinając go po leg dropie i zdobywając zwycięstwo dla Mega Powers. Po walce, Hogan cieszył się z wygranej wraz z Elizabeth, pozostawiając Savage’a wkurzonego, którego reakcja była znana dla widowni i telewidzów, lecz nie dostrzegł jej Hogan; heelowy komentator Jesse Ventura również to zauważył i kilka dni później przeprowadził z nim wywiad o incydencie.
Wydarzenia po gali.
The Mega Powers byli mocnym tag teamem przez cały 1988, lecz ich dominacja sięgała końca, kiedy Hulk Hogan i Randy Savage zaczęli częściej nieporozumiewać się w ringu na początku 1989. Zaczęło się to 7 stycznia 1989 na jednej z edycji "Saturday Night's Main Event", gdzie Hogan był mocno obity przez The Twin Towers po walce z Akeemem. Savage przyszedł na pomoc i wyczyścił ring przy pomocy stalowego krzesełka. Elizabeth wzięła Hogana na backstage, co wkurzyło Savage’a. Ten uznał siebie za piąte koło u wozu, co zaczęło powolny rozłam Mega Powers, gdyż Savage był wściekły na Miss Elizabeth za bycie menadżerką Hogana. Większe nieporozumienia zaczęły się podczas Royal Rumble matchu, gdzie Hogan przypadkowo wyeliminował Savage’a, gdy ten próbował wyrzucić Bad News Browna z ringu. 3 lutego na drugiej edycji "The Main Event", Hogan i Savage zawalczyli z The Twin Towers (Akeemem i Big Boss Manem) w tag team matchu, który wywołał u nich kontrowersje. Podczas walki, Akeem popchnął Savage’a wprost na Elizabeth, nokautując ją. Hogan podniósł ją i zaniósł na backstage, pozostawiając Savage’a samego. Kiedy Hogan wrócił, Savage uderzył go w twarz i zabrał pas, przechodząc heelturn i pozostawiając Hogana samotnego. Mimo tego, Hogan zdołał wygrać pojedynek. Mega Powers zakończyło działalność, gdy Hogan i Savage rozpoczęli feud pomiędzy sobą. Na WrestleManii V, Hogan pokonał Savage’a w walce utytułowanej "The Mega Powers Explode", zdobywając WWF Championship i kończąc panowanie Savage’a z ilością 371 dni.
Rywalizacja pomiędzy Demolition i Powers of Pain przeszła na wyższy poziom, gdzie Demolition, tym razem jako face'owa drużyna, feudowała z Powers of Pain, którzy byli heelami. Mr. Fuji często interweniował w walkach przeciwko Demolition, co spowodowało walkę 2-na-3 na WrestleManii V, gdzie Fuji dołączył do Powers of Pain. Na WrestleManii, Demolition wygrało walkę, gdy Smash wykonał Fujiemu swój finisher, Demolition Decapitation.
Inną rywalizację kontynuowali Jake "The Snake" Roberts oraz André the Giant, która zakończyła się na WrestleManii V, gdzie powracający Big John Studd (tym razem jako face) dołączył do rywalizacji jako sędzia pojedynku André-Roberts. Przed tym na Royal Rumble, André natychmiastowo zaatakował Robertsa po jego wejściu na ring, dusząc go i wyrzucając go z ringu. Po tym, Roberts odzyskał siły i wniósł do ringu swojego węża Damiena, ponownie odstraszając André z ringu.
Po Survivor Series, "Ravishing" Rick Rude miał na celowniku Intercontinental Championship należący do Ultimate Warriora. The Honky Tonk Man w międzyczasie, kontynuował walki z Warriorem, lecz wciąż nie dawał rady wygrać tytułu. Krótko po ich ostatniej walce na "Saturday Night's Main Event", Honky stracił push i został zdegradowany do mid-cardu.
Dla The British Bulldogs było to ostatnie wspólne pojawienie się w WWF jako tag team; Dynamite Kid odpuścił federację, podczas gdy Davey Boy Smith powrócił w 1991 jako "The British Bulldog". Opuścili federację, gdyż na backstage'u przed Survivor Series stroili żarty z The Rougeau Brothers, którym puściły nerwy i Jacques Rougeau ostatecznie wymierzył kilka ciosów w szczękę Dynamite’a.

</doc>
<doc id="3595440" url="https://pl.wikipedia.org/wiki?curid=3595440" title="Feliks Zdankiewicz">
Feliks Zdankiewicz

Feliks Zdankiewicz, ps. "Krwawy Feluś" (ur. ok. 1868 w Warszawie, zm. po 1932) – warszawski złodziej i morderca.
Życiorys.
Jego ojciec był ślusarzem, matka prowadziła sklep w kamienicy hrabiego Branickiego przy ul. Książęcej. Miał brata Michała. 
Mieszkał z kochanką przy ulicy Bednarskiej. Podczas odbywania służby wojskowej w pułku w Rydze otrzymał przepustkę na sześciotygodniowy urlop. Po przyjeździe do Warszawy okazało się, że kochanka związała się z innym mężczyzną.
Został zatrzymany 12 grudnia 1890 roku u swojej innej kochanki o nazwisku Węgrzynowiczówna. Został przewieziony do Aresztu Centralnego na ul. Daniłowiczowskiej 7. Kiedy agent Samodulski chciał go zrewidować, Zdankiewicz rzucił się na niego z nożem i zabił ciosem w brzuch. Drugiego agenta ranił w plecy, a trzeci, Edward Łapiński, ratował się ucieczką. Zdankiewicz wydostał się na plac Teatralny, gdzie zatrzymał dorożkę. Ujęto go w knajpie na ul. Mularskiej 3. Podczas procesu przyznał się do winy. Sąd orzekł, że Zdankiewicz jest winny dezercji z wojska i zabójstwa skazał go na dożywotnie zesłanie na ciężkie roboty. Miał wtedy 22 lata. W kwietniu 1891 roku wyrok warszawskiego sądu zatwierdził Główny Sąd Wojenny w Petersburgu . 
Do 1904 roku Zdankiewicz pracował w kopalni srebra na Kamczatce. Po wybuchu wojny rosyjsko-japońskiej na ochotnika zgłosił się do wojska. Za zasługi w walkach otrzymał kilka medali, w tym Krzyż Świętego Jerzego. Ułaskawiony za bohaterstwo wrócił do Warszawy gdzie wrócił do działalności przestępczej trudniąc się kradzieżami, doliniarstwem (kradzieżami kieszonkowymi) oraz prowadzeniem domów publicznych. 
„Kurier Warszawski” 2 stycznia 1927 donosił, że przed sądem doraźnym odpowiadać będą Feliks Zdankiewicz, mający 70 lat, i 25-letni Władysław Strzelak. Obrabowali oni mieszkanie i powiesili jego właścicielkę Wrzesińską na haku. Zdankiewicz otrzymał wyrok 3 lat ciężkiego więzienia za podżeganie morderstwa i paserstwo. Sąd apelacyjny wyrok zatwierdził w 1928 roku. Na podstawie ustawy amnestyjnej wyrok złagodzono do 2 lat. Media podawały, że na rozprawie apelacyjnej Zdankiewicz miał długą siwą brodę, wielkie okulary, opierał się na drewnianej lasce.
W 1932 „Dobry Wieczór” donosił, że zawodowy złodziej Feliks Zdankiewicz skradł Józefowi Kozłowskiemu portfel zawierający 700 złotych gotówką i jest poszukiwany przez policję. 
Zmarł w przytułku dla starców. W więzieniach przesiedział koło 40 lat. 
Jest mu poświęcona "Ballada o Felku Zdankiewiczu". 
Wspomnienia Zdankiewicza opublikował Herman Czerwiński, który we wstępie napisał, że: „Podczas pobytu w więzieniu Zdankiewicz spisał swój pamiętnik w 36 kajetach”.

</doc>
<doc id="3595442" url="https://pl.wikipedia.org/wiki?curid=3595442" title="Olbrycht Strumieński">
Olbrycht Strumieński

Olbrycht Strumieński (ur. w 1. poł. XVI w., Mysłowice na Śląsku, zm. przed 1609) – polski pisarz, autor pierwszego dzieła w języku polskim o hodowli ryb oraz inżynierii lądowej.
Życiorys.
Strumieński urodził się w Mysłowicach na Śląsku, jednak data jego urodzin nie jest dokładnie znana. Początkowo uczył się w Mysłowicach w szkole parafialnej, która istniała od XV wieku i stała na bardzo wysokim poziomie. Jej uczniem był również inny śląski pisarz oraz hutnik Walenty Roździeński, autor jednego z pierwszych dzieł o hutnictwie "Officina ferraria". Olbrycht Strumieński był urzędnikiem, zarządcą dóbr w Balicach koło Krakowa należących do wojewody krakowskiego oraz marszałka koronnego Jana Firleja, o czym sam napisał w przedmowie do swojego dzieła.
Dzieła.
Srumieński był autorem książki wydanej w 1573 roku w oficynie Łazarza Andrysowicza pt. "O sprawie, sypaniu, wymierzaniu i rybieniu stawów, także o przekopach, o ważeniu i prowadzeniu wody", którą oparł na własnej praktyce i doświadczeniu. Oprócz problematyki hodowli ryb poruszała ona kwestie techniczne takie jak budowa grobli, młynów oraz przepustów wodnych. Dzieło to uznawane jest za pierwszy podręcznik budownictwa wodnego oraz inżynierii lądowej w języku polskim, a także za jedną z najbardziej kompletnych publikacji wydanych na ten temat w całej XVI-wiecznej Europie.
Dzieło przepisał i wydał w okresie późniejszym Stanisław Stroynowski pt. "Opisanie porządku stawowego" (1609). W 1897 tekst Strumieńskiego wydał Feliks Kucharzewski w serii „Biblioteka Pisarzów Polskich” wydawanej przez Akademię Umiejętności w Krakowie, który w przedmowie napisał o autorze i o jego pracy: .

</doc>
<doc id="3595443" url="https://pl.wikipedia.org/wiki?curid=3595443" title="Gallzein">
Gallzein

Gallzein – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 641 mieszkańców (1 stycznia 2015).

</doc>
<doc id="3595444" url="https://pl.wikipedia.org/wiki?curid=3595444" title="Gerlos">
Gerlos

Gerlos – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 782 mieszkańców (1 stycznia 2015).

</doc>
<doc id="3595446" url="https://pl.wikipedia.org/wiki?curid=3595446" title="Faces of Stone">
Faces of Stone

Faces of Stone – pieśń i trzeci singel promocyjny brytyjskiego muzyka Davida Gilmoura pochodzący z jego czwartego albumu studyjnego "Rattle That Lock" i wydany 2 listopada 2015 w formie cyfrowej, a w Polsce do promocji radiowej - 16 listopada 2015 przez Columbia Records.

</doc>
<doc id="3595448" url="https://pl.wikipedia.org/wiki?curid=3595448" title="Requiem dla chwil minionych">
Requiem dla chwil minionych

Requiem dla chwil minionych – płyta muzyczna zrealizowana w latach 2014–2015 przez Jarosława Pijarowskiego i Józefa Skrzeka. Całość została nagrana i zmiksowana przez J. Pijarowskiego w studiach nagraniowych w Bydgoszczy i w Warszawie. Płyta została wydana w dwóch wersjach kompaktowej i analogowej (wydana na dwóch płytach - wzbogacona o jeden utwór - "Somewhere (Over the rainbow)".
Premiera.
Uroczysta premiera albumu miała miejsce w Bydgoszczy 6 grudnia 2015.

</doc>
<doc id="3595465" url="https://pl.wikipedia.org/wiki?curid=3595465" title="Mahatma Otoo">
Mahatma Otoo

Mahatma Osumanu Otoo (ur. 6 lutego 1992 w Akrze) – ghański piłkarz grający na pozycji napastnika. Od 2017 jest zawodnikiem Balıkesirsporu.
Kariera klubowa.
Swoją karierę piłkarską Otoo rozpoczął w klubie Sporting St. Mirren. W sezonie 2008/2009 zadebiutował w jego barwach w ghańskiej Premier League. W 2009 roku przeszedł do Hearts of Oak. W sezonie 2010/2011 został z niego wypożyczony do tunezyjskiego Espérance Tunis. Wywalczył z nim mistrzostwo Tunezji oraz zdobył Puchar Tunezji. W sezonach 2011/2012 i 2012/2013 ponownie grał w Hearts of Oak.
W połowie 2013 roku Otoo przeszedł do norweskiego klubu Sogndal Fotball. Swój debiut w nim zaliczył 10 sierpnia 2013 w przegranym 1:2 domowym meczu z Molde FK. W sezonie 2014 spadł z Sogndal do 1. divisjon. W sezonie 2015 wrócił z nim do ekstraklasy Norwegii. 
Następnie grał w tureckich klubach Ümraniyespor oraz Balıkesirspor.
Kariera reprezentacyjna.
W reprezentacji Ghany Otoo zadebiutował 30 września 2009 w przegranym 0:2 towarzyskim meczu z Argentyną. W 2015 roku został powołany do kadry na Puchar Narodów Afryki 2015. Wywalczył wicemistrzostwo Afryki. Wystąpił na nim w jednym meczu, z Algierią (1:0).

</doc>
<doc id="3595480" url="https://pl.wikipedia.org/wiki?curid=3595480" title="Samorząd Regionu Gilboa">
Samorząd Regionu Gilboa



</doc>
<doc id="3595481" url="https://pl.wikipedia.org/wiki?curid=3595481" title="Bieriozowskij">
Bieriozowskij



</doc>
<doc id="3595483" url="https://pl.wikipedia.org/wiki?curid=3595483" title="USS Pensacola (CA-24)">
USS Pensacola (CA-24)

USS Pensacola (CA-24) – amerykański krążownik ciężki typu "Pensacola". Brał czynny udział w walkach II wojny światowej na Pacyfiku.
Stępkę pod okręt położono w dniu 27 października 1926 roku w stoczni Marynarki Wojennej w Nowym Jorku, wodowanie nastąpiło 24 kwietnia 1929 roku, a włączenie w skład US Navy – 6 lutego 1930 roku. Nosił znak taktyczny CA-24, do 1931 roku CL-24.
Po wcieleniu do floty okręt wypłynął w dwumiesięczny rejs do Peru i Chile. Następnie w latach 1930–1934 operował na wschodnim wybrzeżu Stanów Zjednoczonych i na Morzu Karaibskim. W tym czasie kilkakrotnie przechodził przez Kanał Panamski i brał udział w manewrach floty pomiędzy Kalifornią i Hawajami. W 1939 roku został wcielony do Floty Pacyfiku.
Po włączeniu się Stanów Zjednoczonych do wojny, w styczniu 1942 roku wziął udział w eskorcie konwoju do Brisbane w Australii. Następnie działał w rejonie Wysp Salomona, gdzie w dniu 4 czerwca 1942 roku wziął udział w bitwie pod Midway. Następnie został wycofany w rejon Hawajów. Po kilku tygodniach ponownie został skierowany w rejon Wysp Salomona i 26 października 1942 roku wziął udział w bitwie pod Santa Cruz. W dniu 30 listopada 1942 roku wziął udział w nocnej bitwie pod Tassafarongą, gdzie został trafiony torpedą wystrzeloną z japońskiego niszczyciela. W wyniku trafienia zalana została maszynownia oraz wyłączone z działania trzy wieże, co wyeliminowało okręt z walki. Naprawa trwała przez prawie cały 1943 rok. 
W drugiej połowie listopada 1943 roku okręt wziął udział w bombardowaniu artyleryjskim wysp Betio i Tarawa i do końca kwietnia 1944 roku stanowił osłonę zespołu lotniskowców.
Następnie skierowany został w rejon Wysp Kurylskich, gdzie w dniu 26 czerwca 1944 roku ostrzeliwał lotniska, instalacje nadbrzeżne i statki japońskie w rejonie wysp. W dniu 29 sierpnia 1944 roku ostrzeliwał wyspę Wake. Następnie od października 1944 roku brał udział w działaniach wyzwalania Filipin. 
W dniu 17 lutego 1945 roku brał udział w bitwie o Iwo Jimę, gdzie został sześciokrotnie trafiony. Od kwietnia 1945 roku brał udział w bombardowaniu Okinawy w trakcie bitwy o tę wyspę.
Po zakończeniu działań wojennych brał udział w transportowaniu żołnierzy do Stanów Zjednoczonych. Ostatni rejs wykonał w styczniu 1946 roku.
1 lipca oraz 25 lipca 1946 roku został użyty jako okręt-cel podczas dwóch próbnych wybuchów atomowych w rejonie atolu Bikini (pierwszy w powietrzu, drugi pod wodą), podczas których został ciężko uszkodzony. W dniu 26 sierpnia 1946 roku oficjalnie został skreślony z listy floty. Następnie poddany został badaniu stopnia skażenia i zniszczeń, jakich doznał w trakcie wybuchów atomowych. W dniu 10 listopada 1948 został zatopiony w odległości 100 mil morskich od wybrzeży stanu Waszyngton (USA).

</doc>
<doc id="3595484" url="https://pl.wikipedia.org/wiki?curid=3595484" title="USS Pensacola (CL-24)">
USS Pensacola (CL-24)



</doc>
<doc id="3595485" url="https://pl.wikipedia.org/wiki?curid=3595485" title="Gornozawodsk (ujednoznacznienie)">
Gornozawodsk (ujednoznacznienie)



</doc>
<doc id="3595486" url="https://pl.wikipedia.org/wiki?curid=3595486" title="USS Salt Lake City (CA-25)">
USS Salt Lake City (CA-25)

USS Salt Lake City (CA-25) – amerykański krążownik ciężki typu "Pensacola". Brał czynny udział w walkach II wojny światowej na Pacyfiku.
Stępkę pod okręt położono w dniu 9 czerwca 1927 roku w stoczni New York Shipbuilding Corp. w Camden (New Jersey), zwodowany został w dniu 23 stycznia 1929 roku. Włączony w skład floty w dniu 11 grudnia 1931 roku. Nosił znak taktyczny CA-25, do 1931 roku CL-25.
Po wcieleniu do floty okręt skierowano w rejs do Brazylii, a po powrocie pływał przez cały 1931 rok w rejonie Nowej Anglii i Nowego Jorku. Od 1932 roku bazował na Pacyfiku, odbywając jednak podróże w rejon Nowego Jorku i Morza Karaibskiego.
W dniu 7 grudnia 1941 roku w trakcie ataku japońskiego na Pearl Harbor przebywał na północ od Hawajów. W dniu 11 grudnia 1941 roku zaatakował japoński okręt podwodny. W lutym 1942 roku brał udział w ostrzale Wysp Marshalla.
W kwietniu 1942 roku krążownik uczestniczył w eskorcie lotniskowców, z których wystartowały samoloty do pierwszego nalotu bombowego na Tokio. W maju 1942 roku osłaniał lotniskowce w bitwie na Morzu Koralowym, zaś w czerwcu stanowił tylną straż w bitwie pod Midway. Następnie służył w osłonie lotniskowców, m.in. w dniu 15 września 1942 roku osłaniał lotniskowiec USS „Wasp”, gdy ten został storpedowany i zatopiony.
W dniach 11–12 października 1942 roku okręt uczestniczył w nocnej bitwie koło przylądka Ésperance, w trakcie której został uszkodzony przez japońskie ciężkie krążowniki. Remont trwał 4 miesiące w Pearl Harbor.
Od marca do września 1943 roku okręt przebywał w rejonie Wysp Aleuckich, gdzie w dniu 26 marca 1943 roku wziął udział w bitwie koło Wysp Komandorskich. W czasie tej bitwy okręt został trafiony i unieruchomiony, lecz ostatecznie nie został zatopiony, gdyż okręty japońskie wycofały się z braku amunicji.
Od listopada 1943 roku do kwietnia 1944 roku okręt brał kilkakrotnie udział w bombardowaniu obiektów na Wyspach Gilberta, Marshalla i Zachodnich Karolinach. Następnie powrócił w rejon Wysp Aleuckich, gdzie w dniu 29 sierpnia 1944 roku atakował wyspę Wake, a później brał udział w osłonie lotniskowców.
Od listopada 1944 roku do stycznia 1945 roku uczestniczył w bombardowaniu lotnisk na Wyspach Wulkanicznych. Następnie w okresie marzec – maj 1945 roku przebywał w rejonie wyspy Iwo-Jima i Okinawa, gdzie działał na rzecz wojsk walczących o te wyspy.
Po zakończeniu II wojny światowej transportował żołnierzy amerykańskich do Stanów Zjednoczonych.
Następnie w dniach 1 lipca i 25 lipca 1946 roku został użyty jako okręt-cel w trakcie próbnych wybuchów atomowych w atolu Bikini (podczas pierwszego powietrznego został lekko uszkodzony, podczas drugiego – podwodnego, ciężko). W dniu 29 sierpnia 1946 roku został skreślony z listy floty. Następnie był badany pod względem zniszczeń i skażenia, jakich doznał w trakcie prób. W dniu 25 maja 1948 roku został zatopiony jako okręt-cel w odległości 130 mil morskich od wybrzeża południowej Kalifornii.

</doc>
<doc id="3595487" url="https://pl.wikipedia.org/wiki?curid=3595487" title="Gurjewsk">
Gurjewsk



</doc>
<doc id="3595488" url="https://pl.wikipedia.org/wiki?curid=3595488" title="Na samym dnie (książka)">
Na samym dnie (książka)

Na samym dnie (niem. "Ganz unten") – książka non-fiction Güntera Wallraffa o sytuacji tureckich gastarbeiterów w Niemczech w latach 80. XX wieku, traktująca o łamaniu praw człowieka i ksenofobii, przedstawiająca doświadczenia Wallraffa, który dla potrzeb książki wcielił się w tureckiego pracownika i pod przybranym nazwiskiem pracował w różnych firmach na terenie Niemiec. Rok po wydaniu książki w 1985 roku powstał film dokumentalny w reżyserii Jörga Gfrörera.
"Na samym dnie" sprzedała się w Niemczech w liczbie 5 milionów egzemplarzy i została przetłumaczona na 38 języków. W Polsce książka ukazała się po raz pierwszy w 1988 roku w przekładzie Ryszarda Turczyna.
Opis.
Wallraff reprezentuje nurt tzw. „dziennikarstwa uczestniczącego” i aby opisać pewne zjawiska zbiera własne doświadczenia pod przybraniem. O problemach obcokrajowców w dzielnicy Kolonii Ehrenfeld, gdzie mieszkał, wypowiadał się w filmie "Knoblauch, Kölsch und Edelweiß" w 1981 roku, krytykując brak dialogu pomiędzy Niemcami a imigrantami. 
Dla potrzeb książki przez dwa lata wcielał się w postać tureckiego gastarbeitera o imieniu „Ali Levent Sinirlioğlu”. Tureccy przyjaciele taksówkarz Levent Sinirlioğlu i pracownik socjalny Levent Direkoglu użyczyli mu tożsamości. W 1983 roku umieścił w prasie ogłoszenie o treści: „Obcokrajowiec, silny, szuka pracy, cokolwiek, także najcięższa i brudna praca, także za niskim wynagrodzeniem.”. Jako „Ali” pracował poprzez agencję pracy tymczasowej dla różnych firm na terenie Niemiec, m.in. w barach sieci McDonald’s i zakładach metalurgicznych ThyssenKrupp w Duisburgu, za wynagrodzeniem testował na sobie leki. Na podstawie tych doświadczeń opisał katastrofalne warunki, w których pracowali obcokrajowcy i notoryczne łamanie ich praw pracowniczych poprzez pracodawców, m.in. brak odzieży ochronnej, kilkunastogodzinne dni pracy za najniższym wynagrodzeniem, natychmiastowe zwolnienia w przypadku niestawienia się do pracy z powodu choroby, a także ksenofobiczne zachowanie niemieckich przełożonych i współpracowników. Wallraffowi firmy wytoczyły procesy i domagały się zakazu sprzedaży książki, żądania te zostały odrzucone przez sąd. 
Książka Wallraffa wywołała publiczne dyskusje na temat polityki integracyjnej Niemiec i ksenofobii. Władze niemieckie podjęły natychmiastowe działania – prokuratura rozpoczęła śledztwa w sprawie opisanych sytuacji, działalność agencji pracy tymczasowej została prawnie ograniczona, Thyssen zatrudnił wielu pracowników na stałe, poprawiono bezpieczeństwo i warunki pracy obcokrajowców, a w sieci McDonald’s powstały rady pracowników. 
Prawa autorskie.
W pracy nad książką Wallraffowi pomagał dziennikarz Uwe Herzog, który według własnych szacunków z 1987 roku miał napisać ok. 28 z 256 stron książki na podstawie własnych badań. W 2012 roku w wywiadzie dla Welt am Sonntag Herzog przedstawił się jako ghostwriter Wallraffa odpowiedzialny za napisanie 40 stron książki. Za swoją pracę Herzog otrzymał od Wallraffa 100 tys. marek. 
Film.
W 1986 roku powstał film dokumentalny w reżyserii Jörga Gfrörera "Günter Wallraff – Ganz unten", oparty na scenach nakręconych przez Wallraffa – Aliego ukrytą kamerą. Premiera filmu miała miejsce 20 lutego 1986 roku podczas Berlinale. Jego emisja w telewizji publicznej ARD miała zostać wstrzymana po interwencji firmy Thyssen, a telewizyjna premiera filmu odbyła się w kanale regionalnym Bremy.

</doc>
<doc id="3595493" url="https://pl.wikipedia.org/wiki?curid=3595493" title="Gerlosberg">
Gerlosberg

Gerlosberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 465 mieszkańców (1 stycznia 2015).

</doc>
<doc id="3595500" url="https://pl.wikipedia.org/wiki?curid=3595500" title="Terry Mills">
Terry Mills

 
Terry Richard „The Sugar” Mills (ur. 21 grudnia 1967 w Romulus) – amerykański koszykarz, występujący na pozycji silnego skrzydłowego.
W 1986 wystąpił w meczu gwiazd amerykańskich szkół średnich - McDonald’s All-American.
Jest kuzynem gracza NBA – Granta Longa oraz bratankiem mistrza NBA z 1989 roku Johna Longa.
Między 4-7 grudnia 1996 roku trafił 13 z rzędu rzutów za 3 punkty, wyrównując nadal aktualny rekord NBA należący do Brenta Price’a.

</doc>
<doc id="3595526" url="https://pl.wikipedia.org/wiki?curid=3595526" title="German Masters 2016">
German Masters 2016

German Masters 2016 − piąty rankingowy turniej snookerowy w sezonie 2015/2016. Rozegrany został w dniach 3-7 lutego 2016 roku. Miejscem rozegrania była hala Berlin Tempodrom w stolicy Niemiec.
Nagrody.
Zwycięzca: 80 000 €
II miejsce: 35 000 €
Półfinalista: 20 000 €
Ćwierćfinalista: 10 000 €
Runda 2: 5000 €
Runda 1: 4000 €
Ostatnia 64: 2000 €
Najwyższy break: 4000 €
Łączna pula nagród: 367 000 €
Kwalifikacje.
Mecze zostały rozegrane w dniach 17-20 grudnia w Robin Park Arena and Sports Centre, Wigan. Wszystkie mecze były rozgrywane do 5 wygranych frame’ów.

</doc>
<doc id="3595529" url="https://pl.wikipedia.org/wiki?curid=3595529" title="Order Najświętszej Marii Panny z Guadalupe">
Order Najświętszej Marii Panny z Guadalupe



</doc>
<doc id="3595531" url="https://pl.wikipedia.org/wiki?curid=3595531" title="Michajłowsk">
Michajłowsk



</doc>
<doc id="3595534" url="https://pl.wikipedia.org/wiki?curid=3595534" title="Samorząd Regionu Górnej Galilei">
Samorząd Regionu Górnej Galilei



</doc>
<doc id="3595540" url="https://pl.wikipedia.org/wiki?curid=3595540" title="Samorząd Regionu Gush Etzion">
Samorząd Regionu Gush Etzion



</doc>
<doc id="3595542" url="https://pl.wikipedia.org/wiki?curid=3595542" title="Medal imienia Alfreda Lityńskiego">
Medal imienia Alfreda Lityńskiego

Medal imienia Alfreda Lityńskiego – polska nagroda naukowa przyznawana przez Polskie Towarzystwo Hydrobiologiczne za wybitne osiągnięcia naukowe, organizacyjne lub popularyzatorskie w dziedzinie hydrobiologii polskim i zagranicznym osobom fizycznym, instytucjom lub stowarzyszeniom, w liczbie nie więcej niż cztery w kadencji. Jest również przyznawany automatycznie z przyznaniem członkostwa honorowego PTH. Nagroda w formie kwadratowego medalu z brązu o boku 80mm przedstawiająca na awersie podobiznę Alfreda Lityńskiego z zapisem „Alfred Lityński, 1880-1941”, a na rewersie „Polskie Towarzystwo Hydrobiologiczne” i „PRO MERITIS”.
Przypisy.
 

</doc>
<doc id="3595543" url="https://pl.wikipedia.org/wiki?curid=3595543" title="Fokino">
Fokino



</doc>
<doc id="3595547" url="https://pl.wikipedia.org/wiki?curid=3595547" title="RADPOL">
RADPOL



</doc>
<doc id="3595553" url="https://pl.wikipedia.org/wiki?curid=3595553" title="Northern Ireland Civil Rights Association">
Northern Ireland Civil Rights Association

Northern Ireland Civil Rights Association – organizacja prowadząca kampanię na rzecz praw obywatelskich dla mniejszości katolickiej w Irlandii Północnej pod koniec lat 60. i na początku 70. XX wieku. 
Powstanie organizacji zapoczątkowało spotkanie członków Wolfe Tone Societies w Maghera w sierpniu 1966, w którym brał udział szef sztabu Irlandzkiej Armii Republikańskiej Cathal Goulding. Ratyfikacja umowy założycielskiej ("constitution") została podpisana 9 kwietnia 1967 roku w Belfaście.
Celem organizacji była kampania praw obywatelskich poprzez nagłaśnianie, dokumentowanie i lobbing na rzecz zakończenia dyskryminacji mniejszości katolickiej. Główną działalnością były reformy w takich obszarach jak: równy przydział mieszkań socjalnych, system wyborczy „jedna osoba, jeden głos”, uczciwe praktyki zatrudnienia w służbie publicznej i restrukturyzacja Royal Ulster Constabulary.
Organizacja zaprzestała swojej działalności po wydarzeniach krwawej niedzieli w 1972.

</doc>
<doc id="3595554" url="https://pl.wikipedia.org/wiki?curid=3595554" title="Linia kolejowa Pratau – Torgau">
Linia kolejowa Pratau – Torgau

Linia kolejowa Pratau – Torgau – lokalna linia kolejowa w Niemczech, w krajach związkowych Saksonia-Anhalt i Saksonia o długości 42 km. Biegnie z Pratau na linii Berlin-Halle poprzez Pretzsch (Elbe) do Torgau. Od 2005 linia jest zarządzana przez Deutschen Regionaleisenbahn (DRE).

</doc>
<doc id="3595555" url="https://pl.wikipedia.org/wiki?curid=3595555" title="Modi'in Illit">
Modi'in Illit



</doc>
<doc id="3595558" url="https://pl.wikipedia.org/wiki?curid=3595558" title="Hainzenberg">
Hainzenberg

Hainzenberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 708 mieszkańców (1 stycznia 2015).

</doc>
<doc id="3595559" url="https://pl.wikipedia.org/wiki?curid=3595559" title="Germain Berthé">
Germain Berthé

Germain Berthé (ur. 24 października 1993 w Ségou) – malijski piłkarz grający na pozycji bramkarza. Od 2015 jest zawodnikiem klubu Horoya AC.
Kariera klubowa.
Swoją karierę piłkarską Berthé rozpoczął w klubie AS Police Bamako. W sezonie 2010/2011 zadebiutował w jego barwach w malijskiej Première Division. W połowie 2012 roku przeszedł do Onze Créateurs de Niaréla. W sezonie 2013/2014 zdobył z nim Puchar Mali, a w sezonie 2014/2015 wywalczył wicemistrzostwo tego kraju.
Kariera reprezentacyjna.
Berthé grał w młodzieżowych reprezentacjach Mali. W 2013 roku był w kadrze Mali na Mistrzostwa Afryki U-20 (zajął na nich 4. miejsce), a także na Mistrzostwa Świata U-20. W reprezentacji seniorów zadebiutował 29 czerwca 2014 w wygranym 3:1 towarzyskim meczu z Chinami, rozegranym w Shenzhen. W 2015 roku został powołany do kadry na Puchar Narodów Afryki 2015. Wystąpił na nim w dwóch meczach: z Wybrzeżem Kości Słoniowej (1:1) i z Gwineą (1:1).

</doc>
<doc id="3595560" url="https://pl.wikipedia.org/wiki?curid=3595560" title="Hippach">
Hippach

Hippach – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1409 mieszkańców (1 stycznia 2015).

</doc>
<doc id="3595561" url="https://pl.wikipedia.org/wiki?curid=3595561" title="Białogrzybówka gipsowa">
Białogrzybówka gipsowa

Białogrzybówka gipsowa ("Hemimycena cucullata" (Pers.) Singer) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Hemimycena, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował Christiaan Hendrik Persoon w 1801 r. jako "Agaricus cucullatus", do rodzaju "Hemimycena" przeniósł go Rolf Singer w 1961 r.
Synonimy naukowe:
Polską nazwę zaproponował Władysław Wojewoda w 2003 r.
Morfologia.
Średnica 1–3 cm, kształt początkowo stożkowaty, później wypukły z tępym garbem. Brzeg lekko żłobkowany, powierzchnia naga, gładka o barwie śnieżnobiałej lub kremowobiałej, środek często z jasnożółtym odcieniem. Jest niehigrofaniczny.
Bardzo gęste i przyrośnięte do trzonu z ząbkiem, białe.
Wysokość 2–5 cm, grubość 1 mm, kruchy, u nasady występują białe włoski grzybni. Powierzchnia gładka, lśniąca, tej samej barwy co kapelusz.
Cienki, kremowobiały. Ma łagodny smak i delikatnie ziołowy zapach.
Zarodniki wrzecionowate, o rozmiarach 3–11,7 × 4–5 μm, cienkościenne, hialinowe. Podstawki o rozmiarach 20–27 × 6–8 μm, 4-zarodnikowe, wąsko zgrubiałe. Cheilocystydy o rozmiarach 25–31 × 4–7 μm z tępym wierzchołkiem, bezbarwne i cienkościenne. Pleurocystyd i pilocystyd brak. Kaulocystydy o rozmiarach 26–30 × 5–6 μm, cylindryczne, o zmiennym wyglądzie. Strzępki w zewnętrznej warstwie owocnika proste, cylindryczne, bezbarwne, cienkościenne. Mają długość 20–40 μm i grubość 5,5–8 μm.
Występowanie i siedlisko.
Występuje głównie w Europie, poza tym kontynentem opisano występowanie tego gatunku tylko w Kamerunie w Afryce. W Europie Środkowej jest pospolity, W Polsce prawdopodobnie też. Nie jest znane dokładniej jego rozprzestrzenienie i częstość występowania, ale nie jest zagrożony, w literaturze mykologicznej podano wiele jego stanowisk.
Saprotrof. Rozwija się na świeżej ziemi w lasach liściastych, na składach drzewnych, na wysypiskach śmieci, w szklarniach. Rośnie wśród opadłych liści, gałązek, mchów, szczególnie w miejscach bogatych w substancje organiczne.
Gatunki podobne.
Jest w Polsce wiele gatunków białych białogrzybówek, ale wszystkie są mniejsze, o średnicy kapelusza poniżej 1,5 cm. Białogrzybówka gipsowa jest największa wśród wszystkich białogrzybówek występujących w Europie. Najbardziej do niej podobna jest białogrzybówka mleczna ("Hemimycena lactea"), lecz jest mniejsza, ma bardziej luźne blaszki i rośnie tylko na igliwiu.

</doc>
<doc id="3595562" url="https://pl.wikipedia.org/wiki?curid=3595562" title="Hemimycena cucullata">
Hemimycena cucullata



</doc>
<doc id="3595563" url="https://pl.wikipedia.org/wiki?curid=3595563" title="George McCloud">
George McCloud

 
George Aaron McCloud (ur. 27 maja 1967 w Daytona Beach) – amerykański koszykarz, występujący na pozycji niskiego skrzydłowego.
W sezonie 1995/96 oddał 678 rzutów za 3 punkty, ustanawiając nadal aktualny rekord NBA. Zajął też drugie miejsce w głosowaniu na największy postęp sezonu NBA.
5 marca 1996 roku podczas spotkania Dallas Mavericks z New Jersey Nets oddał 20 rzutów za 3 punkty, wyrównując w ten sposób ówczesny rekord NBA, należący do Michaela Adamsa.

</doc>
<doc id="3595564" url="https://pl.wikipedia.org/wiki?curid=3595564" title="Mohamed Konaté">
Mohamed Konaté

Mohamed Oumar Konaté (ur. 20 października 1992) – malijski piłkarz grający na pozycji środkowego obrońcy. Zawodnik klubu Étoile du Sahel.
Kariera klubowa.
Swoją karierę piłkarską Konaté rozpoczął w klubie Djoliba AC. W sezonie 2008/2009 zadebiutował w jego barwach w malijskiej Première Division. W debiutanckim sezonie zdobył z nim Puchar Mali i wywalczył mistrzostwo tego kraju. W sezonach 2009/2010 i 2010/2011 zostawał wicemistrzem, a w sezonie 2011/2012 ponownie został mistrzem Mali. W 2012 roku przeszedł do marokańskiego klubu Renaissance de Berkane.
Kariera reprezentacyjna.
W 2011 roku Konaté wystąpił na Mistrzostwach Świata U-20. W reprezentacji Mali zadebiutował 25 kwietnia 2009 w wygranym 3:0 towarzyskim meczu z Gwineą Równikową. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym meczu.

</doc>
<doc id="3595574" url="https://pl.wikipedia.org/wiki?curid=3595574" title="A Escravitude (stacja kolejowa)">
A Escravitude (stacja kolejowa)

A Escravitude (hiszp. "Estación de A Escravitude") – stacja kolejowa w miejscowości Padrón, w prowincji La Coruña, we wspólnocie autonomicznej Galicja, w Hiszpanii.
Obsługuje połączenia regionalne i "średniego dystansu" RENFE.
Położenie stacji.
Znajduje się na km 75,6 linii Redondela – Santiago de Compostela, na wysokości 31 m n.p.m.
Historia.
Stacja została otwarta w 15 września 1873 przez The West Galicia Railway Company Limited. W 1889 wydłużono linię w kierunku Pontevedra. W 1928 roku poważne problemy gospodarcze firmy spowodowały włączenie do Compañía Nacional de los Ferrocarriles del Oeste. W 1941 w wyniku nacjonalizacji hiszpańskiej kolei, stała się częścią RENFE.
Od 31 grudnia 2004 Renfe Operadora zarządza liniami, a Adif jest właścicielem obiektów kolejowych.

</doc>
<doc id="3595584" url="https://pl.wikipedia.org/wiki?curid=3595584" title="Felek Zdankiewicz">
Felek Zdankiewicz



</doc>
<doc id="3595586" url="https://pl.wikipedia.org/wiki?curid=3595586" title="Gare d’Entzheim-Aéroport">
Gare d’Entzheim-Aéroport

Gare d'Entzheim-Aéroport – stacja kolejowa w Entzheim, w departamencie Dolny Ren, w Alzacji, we Francji. Jest zarządzany przez SNCF. Znajduje się tuż obok międzynarodowego Portu lotniczego Strasburg, z którym jest połączony kładką.
Położenie.
Znajduje się na linii Strasburg – Saint-Dié, na km 9,245, między stacjami Holtzheim i Duppigheim, na wysokości 153 m n.p.m.
Historia.
Stacja Entzheim-Aéroport została oddana do użytku w 2008, zastępując starą stację Entzheim, otwartą 29 września 1864 przez Compagnie des chemins de fer de l'Est, kiedy otwarto jednotorową linię ze Strasburga do Barr z "Strasburgu Barr, w Mutzig i Wasselonne ".

</doc>
<doc id="3595596" url="https://pl.wikipedia.org/wiki?curid=3595596" title="Klooga (stacja kolejowa)">
Klooga (stacja kolejowa)

Klooga (est.: "Klooga raudteejaam") – stacja kolejowa w Klooga, w prowincji Harjumaa, w Estonii, wybudowany w 1962. Znajduje się na szerokotorowej linii Keila – Paldiski, 35,9 km od dworca kolejowego w Tallinnie. Obsługiwana jest przez pociągi elektryczne Eesti Liinirongid.
W 1960 otwarto linię kolejową do Kloogaranny.

</doc>
<doc id="3595601" url="https://pl.wikipedia.org/wiki?curid=3595601" title="Bożena Szczepińska">
Bożena Szczepińska

Bożena Szczepińska (ur. 18 lipca 1940 w Baranowiczach zm. 2 października 2007) – polski filolog, doktor habilitowany nauk humanistycznych w zakresie językoznawstwa. Zajmowała się dialektologią, historią języka polskiego, onomastyką, polskim językiem religijnym, translatoryką biblijną. Pracowała w Instytucie Filologii na Wydziale Filologiczno-Historycznym Uniwersytetu Gdańskiego. Należała do Komisji Języka Religijnego Rady Języka Polskiego.
Kariera naukowa.
Zajmowała się głównie przekładami biblijnymi. Wśród przekładów katolickich Biblię Tysiąclecia podawała jako przykład przekładu konfesyjnego (związanego z konkretnym wyznaniem), natomiast przekład ekumeniczny Nowego Testamentu uznała za bezkonfesyjny. Ten drugi skrytykowała jednak za nadmierne nowatorstwo, zarzucając mu, że wprawdzie został pozbawiony archaizmów, ale przy okazji również i stylu biblijnego, oraz że spośród wszystkich przekładów ostatniego pięćdziesięciolecia najbardziej odbiega od konwencji biblijnych. Przekład ekumeniczny Ewangelii Mateusza pochwaliła natomiast za to „że używa słownictwa potocznego, że stosuje leksykę typową dla potocznej polszczyzny współczesnej”.
Jej zdaniem tłumacz biblijny powinien dobrze znać wyjściowy język tekstu, posiadać dobrą orientację w języku docelowym i ze szczególną pieczołowitością musi zapoznać się z utrwalonym przez wieki polskim językiem religijnym. Tłumaczom biblijnym zarzuciła niekonsekwencję i marginalizowanie roli językoznawców.

</doc>
<doc id="3595603" url="https://pl.wikipedia.org/wiki?curid=3595603" title="Gare de Duppigheim">
Gare de Duppigheim

Gare de Duppigheim – przystanek kolejowy w Duppigheim, w departamencie Dolny Ren, w Alzacji, we Francji. Jest zarządzany przez SNCF. 
Położenie.
Znajduje się na linii Strasburg – Saint-Dié, na km 12,305, między stacjami Entzheim-Aéroport i Duttlenheim, na wysokości 153 m n.p.m.
Historia.
Stację otwarto 29 września 1864 przez Compagnie des chemins de fer de l'Est, kiedy otwarto jednotorową linię ze Strasburga do Barr z "Strasburgu Barr, w Mutzig i Wasselonne ".

</doc>
<doc id="3595604" url="https://pl.wikipedia.org/wiki?curid=3595604" title="Eric Murdock">
Eric Murdock

 
Eric Lloyd Murdock (ur. 14 czerwca 1968 w Somerville) – amerykański koszykarz, występujący na pozycji niskiego rozgrywającego.
W sezonie 1992/1993 zajął drugie miejsce w głosowaniu na największy postęp sezonu NBA.

</doc>
<doc id="3595606" url="https://pl.wikipedia.org/wiki?curid=3595606" title="Schlitters">
Schlitters

Schlitters – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1433 mieszkańców (1 stycznia 2015).

</doc>
<doc id="3595607" url="https://pl.wikipedia.org/wiki?curid=3595607" title="Stanisław Kowalik (psycholog)">
Stanisław Kowalik (psycholog)

Stanisław Zbigniew Kowalik (ur. 1947) – polski psycholog i socjolog, profesor nauk humanistycznych, specjalizuje się w psychologii rehabilitacji i psychologii społecznej, nauczyciel akademicki AWF w Poznaniu oraz SWPS Uniwersytetu Humanistycznospołecznego. Prorektor poznańskiego AWF-u ds. nauki.
Życiorys.
Na Uniwersytecie im. Adama Mickiewicza w Poznaniu ukończył psychologię (1971) i socjologię (1973). Na Wydziale Nauk Społecznych UAM obronił doktorat (1976) i otrzymał habilitację (1988) z psychologii. W ramach tego wydziału był wieloletnim kierownikiem Zakładu Psychologii Społecznej w Instytucie Psychologii. Tytuł naukowy profesora nauk humanistycznych został mu nadany w 1996 roku. Poza UAM był wykładowcą wielu innych uczelni, w tym m.in. Uniwersytetu Kazimierza Wielkiego w Bydgoszczy (Akademii Bydgoskiej).
Od 1996 pracował jako profesor i kierownik w Katedrze Kultury Fizycznej Osób Niepełnosprawnych na Wydziale Wychowania Fizycznego, Sportu i Rehabilitacji poznańskiego AWF-u, a następnie na tych samych stanowiskach w Katedrze Adaptowanej Aktywności Fizycznej tej uczelni.
Jest członkiem Komitetu Rehabilitacji, Kultury Fizycznej i Integracji Społecznej oraz Komitetu Psychologii PAN. Ponadto jest członkiem szeregu komitetów redakcyjnych czasopism naukowych („Czasopismo Psychologiczne”, „Przegląd Psychologiczny”, „Polskie Forum Psychologiczne”, „Postępy Rehabilitacji”, „Aquilla Sociale”, „Physical Movement”).
Został odznaczony m.in. Medalem Komisji Edukacji Narodowej.

</doc>
<doc id="3595609" url="https://pl.wikipedia.org/wiki?curid=3595609" title="Schwendau">
Schwendau

Schwendau – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1667 mieszkańców (1 stycznia 2015).

</doc>
<doc id="3595610" url="https://pl.wikipedia.org/wiki?curid=3595610" title="Fortezza (stacja kolejowa)">
Fortezza (stacja kolejowa)

Fortezza (wł. "Stazione di Fortezza", niem: "Bahnhof Franzensfeste")) – stacja kolejowa w Franzensfeste, w prowincji Bolzano, w regionie Trydent-Górna Adyga, we Włoszech. Znajduje się na linii Werona – Innsbruck.
Według klasyfikacji RFI ma kategorię "srebrną".
Połączenia.
Na stacji zatrzymują się wszystkie pociągi regionalne, Regio Express, EuroCity oraz EuroNight przewoźników Trenitalia SAD, Österreichische Bundesbahnen i DB.

</doc>
<doc id="3595611" url="https://pl.wikipedia.org/wiki?curid=3595611" title="Corton (Wiltshire)">
Corton (Wiltshire)

Corton – przysiółek w Anglii, w hrabstwie Wiltshire, położony nad rzeką Wylye.
Corton zostało wspomniane w Domesday Book (1086) jako "Cortitone". W latach 1870–1872 osada liczyła 305 mieszkańców.

</doc>
<doc id="3595612" url="https://pl.wikipedia.org/wiki?curid=3595612" title="Gare de Duttlenheim">
Gare de Duttlenheim

Gare de Duttlenheim – Stacja kolejowa w Duttlenheim, w departamencie Dolny Ren, w Alzacji, we Francji. Jest zarządzana przez SNCF. 
Położenie.
Znajduje się na linii Strasburg – Saint-Dié, na km 13,860, między stacjami Duppigheim i Dachstein, na wysokości 161 m n.p.m.
Historia.
Stację otwarto 29 września 1864 przez Compagnie des chemins de fer de l'Est, kiedy otwarto jednotorową linię ze Strasburga do Barr z "Strasburgu Barr, w Mutzig i Wasselonne ".

</doc>
<doc id="3595613" url="https://pl.wikipedia.org/wiki?curid=3595613" title="Crofton (Wiltshire)">
Crofton (Wiltshire)

Crofton – przysiółek w Anglii, w Wiltshire Crofton jest wspomniana w Domesday Book (1086) jako "Crostone".

</doc>
<doc id="3595623" url="https://pl.wikipedia.org/wiki?curid=3595623" title="Marton (Shropshire)">
Marton (Shropshire)



</doc>
<doc id="3595624" url="https://pl.wikipedia.org/wiki?curid=3595624" title="Jonna Sundling">
Jonna Sundling

Jonna Sundling (ur. 28 grudnia 1994 w Umeå) – szwedzka biegaczka narciarska, mistrzyni olimpijska z Pekinu, dwukrotna mistrzyni świata, czterokrotna medalistka mistrzostw świata juniorów, medalistka igrzysk olimpijskich młodzieży.
Kariera.
Na arenie międzynarodowej zadebiutowała w styczniu 2012 w austriackim Innsbrucku podczas pierwszych zimowych igrzysk olimpijskich młodzieży. Wystartowała w trzech konkurencjach, a najlepszym jej osiągnięciem był srebrny medal zdobyty w sprincie rozgrywanym stylem dowolnym.
Kolejnym startem w zawodach międzynarodowych był występ w trzech konkurencjach na mistrzostwach świata juniorów w narciarstwie klasycznym, które odbyły się w lutym 2012 w tureckim Erzurum. W biegu sztafetowym zdobyła tytuł wicemistrzyni świata juniorów wraz z koleżankami ze sztafety.
Po raz kolejny na mistrzostwach świata juniorów w narciarstwie klasycznym wystartowała w 2013 w czeskim Libercu. W ostatniej konkurencji mistrzostw jaką był bieg sztafetowy 4×3,3 km zdobyła tytuł mistrzyni świata juniorów.
Po raz ostatni w mistrzostwach świata juniorów w narciarstwie klasycznym wzięła udział na przełomie stycznia i lutego 2014 we włoskiej dolinie Val di Fiemme. W pierwszej konkurencji mistrzostw jaką był sprint rozgrywany stylem dowolnym, zdobyła swój w drugi w karierze tytuł mistrzyni świata juniorów. Mistrzostwa zakończyła startem w biegu sztafetowym, w którym wraz z koleżankami ze sztafety zdobyła złoty medal, zostając trzeci raz w karierze mistrzynią świata juniorów.
W Pucharze Świata zadebiutowała 15 lutego 2015 roku w Östersund, gdzie w biegu na 10 km techniką dowolną zajęła 53. miejsce. Pierwsze pucharowe punkty w zdobyła 7 marca 2015 roku, zajmując 7. miejsce w sprincie stylem dowolnym w fińskim Lahti. Na podium zawodów tego cyklu pierwszy raz stanęła 16 marca 2018 roku w Falun, kończąc rywalizację w sprincie stylem dowolnym na drugiej pozycji. Rozdzieliła tam na podium swą rodaczkę - Hannę Falk i Marit Bjørgen z Norwegii.
Podczas mistrzostw świata w Oberstdorfie w 2021 roku razem z Mają Dahlqvist zdobyła złoty medal w sprincie drużynowym techniką dowolną. Na tej samej imprezie zdobyła także złoty medal w sprincie indywidualnym techniką klasyczną. 
Na igrzyskach olimpijskich w Pekinie w 2022 roku zdobyła złoty medal w sprincie stylem dowolnym. Na podium wyprzedziła Maję Dahlqvist i Jessicę Diggins z USA. Wspólnie z Dahlqvist zdobyła też srebrny medal w sprincie drużynowym stylem klasycznym. Ponadto razem z Dahlqvist, Ebbą Andersson i Fridą Karlsson wywalczyła brązowy medal w sztafecie. Była ponadto czwarta na dystansie 30 km techniką dowolną, przegrywając walkę o podium z Kerttu Niskanen z Finlandii o 2,1 sekundy.

</doc>
<doc id="3595629" url="https://pl.wikipedia.org/wiki?curid=3595629" title="Kościół św. Jerzego i Wniebowzięcia Najświętszej Maryi Panny w Wisznicach">
Kościół św. Jerzego i Wniebowzięcia Najświętszej Maryi Panny w Wisznicach

Kościół świętego Jerzego i Wniebowzięcia Najświętszej Maryi Panny – dawny rzymskokatolicki kościół filialny należący wcześniej do parafii Przemienienia Pańskiego. Jeden z rejestrowanych zabytków miejscowości. Obecnie znajduje się w nim Centrum Kultury Chrześcijańskiej.
Jest to dawna cerkiew unicka wybudowana w latach 1870-1872. Została wyremontowana w 1906 roku. Od 1875 roku w związku z likwidacją Kościoła greckokatolickiego w Królestwie Polskim, cerkiew spełniała rolę prawosławnej cerkwi parafialnej. Cerkiew prawosławna pozostała właścicielem obiektu do 29 maja 1920 roku, kiedy to świątynia została przekształcona na kościół rzymskokatolicki. W październiku 1921 roku cerkiew została wyremontowana. Zostały wtedy wprawione nowe szyby w oknach, naprawione podłogi i ściany, zlikwidowany ikonostas i na jego miejscu został wstawiony ołtarz św. Antoniego. Od 1922 roku odprawiane były w niej nabożeństwa rzymskokatolickie. Odprawianie nabożeństw zakończono w dniu 12 czerwca 1955 roku, kiedy to został konsekrowany nowy kościół parafialny. Od tego czasu cerkiew nie była użytkowana. W 1978 roku wnętrze dawnej cerkwi strawił pożar. W dniach 18-25 września 2009 roku wewnątrz cerkwi były prowadzone prace wykopaliskowe. W latach 2009-2010 cerkiew została wyremontowana w ramach Regionalnego Programu Operacyjnego Województwa Lubelskiego na lata 2007-2013 – Priorytet 7.1 Infrastruktura kultury i turystyki – Ochrona dziedzictwa kulturowego.

</doc>
<doc id="3595630" url="https://pl.wikipedia.org/wiki?curid=3595630" title="Marton (Chirbury with Brompton)">
Marton (Chirbury with Brompton)

Marton – wieś w Anglii, w hrabstwie Shropshire. W latach 1870–1872 osada liczyła 328 mieszkańców. Marton jest wspomniana w Domesday Book (1086) jako "Mertune".

</doc>
<doc id="3595631" url="https://pl.wikipedia.org/wiki?curid=3595631" title="1883 w muzyce">
1883 w muzyce



</doc>
<doc id="3595632" url="https://pl.wikipedia.org/wiki?curid=3595632" title="Stummerberg">
Stummerberg

Stummerberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 855 mieszkańców (1 stycznia 2015).

</doc>
<doc id="3595633" url="https://pl.wikipedia.org/wiki?curid=3595633" title="Marton (Myddle, Broughton and Harmer Hill)">
Marton (Myddle, Broughton and Harmer Hill)

Marton – przysiółek w Anglii, w hrabstwie Shropshire. W latach 1870–1872 osada liczyła 143 mieszkańców.

</doc>
<doc id="3595636" url="https://pl.wikipedia.org/wiki?curid=3595636" title="Terfens">
Terfens

Terfens – gmina w Austrii, w kraju związkowym Tyrol, w powiecie Schwaz. Liczy 2123 mieszkańców (1 stycznia 2015).

</doc>
<doc id="3595641" url="https://pl.wikipedia.org/wiki?curid=3595641" title="Maria Strøm Nakstad">
Maria Strøm Nakstad

Maria Strøm Nakstad (ur. 17 grudnia 1991) – norweska biegaczka narciarska.
Kariera.
17 marca 2012 roku zajęła 16. miejsce w maratonie narciarskim Birkebeinerrennet.
W pucharze świata zadebiutowała 20 grudnia 2014 roku w szwajcarskim Davos. W biegu na 10 km stylem dowolnym zajęła 21. miejsce i zdobyła pierwsze w karierze punkty pucharu świata.

</doc>
<doc id="3595644" url="https://pl.wikipedia.org/wiki?curid=3595644" title="Marton (Cheshire)">
Marton (Cheshire)



</doc>
<doc id="3595645" url="https://pl.wikipedia.org/wiki?curid=3595645" title="ASMR">
ASMR

ASMR ( „samoistna odpowiedź meridianów czuciowych”, również ) – zjawisko przyjemnego mrowienia w okolicach głowy, szyi i innych obszarach ludzkiego ciała. Zjawisko to może zostać wywołane poprzez wizualne, słuchowe, dotykowe i zapachowe bodźce zewnętrzne. Charakter i kwalifikacja zjawiska ASMR została kilkukrotnie przebadana naukowo – po raz pierwszy przez Emmę L. Barratt i Nicka J. Davisa – z publikacji m.in. wynika że odczuwalne zjawisko ASMR jest faktyczną aktywnością mózgu, która ma dobroczynny wpływ na zdrowie. 
Pojawiły się filmy, których celem jest wywołanie ASMR, ponad 13 milionów filmów opublikowanych zostało w serwisie YouTube do 2018 roku.
Pochodzenie nazwy.
Nazwa "autonomous sensory meridian response" została użyta po raz pierwszy przez Jennifer Allen w 2010 roku. "Autonomous" oznacza w tym przypadku autonomiczne czy zindywidualizowane reakcje różnych ludzi na różne bodźce wywołujące zjawisko. "Sensory" i "Response" należy tłumaczyć dosłownie i interpretować jako odpowiedź naszego mózgu na bodźce zewnętrzne. Słowo "meridian" zdaniem Jennifer Allen jest nawiązaniem do stanu euforii.
Wyzwalacze.
Ludzie, którzy doświadczyli zjawiska ASMR, powołują się na różne bodźce, jakie stały się dla nich wyzwalaczami. Na portalu YouTube znajdują się tysiące filmów, w których wyzwalaczem ASMR są łagodnie wypowiadane zdania, szepty oraz przeróżne dźwięki jak np. skrobanie, szuranie, dźwięk suszarki do włosów, dźwięk nożyczek fryzjerskich itp. Ponadto wyzwalaczem może być delikatne muśnięcie np. karku lub sam bodziec wizualny w postaci np. masażu karku. Najczęściej jednak do zjawiska ASMR dochodzi w przypadku połączenia ze sobą co najmniej 2 bodźców np. wizualnego i słuchowego. Wywołanie ASMR stało się możliwe zdalnie, głównie dzięki filmom nagranym z użyciem technologii nagrywania binauralnego.
Reakcja środowiska naukowego.
Steven Novella, dyrektor Wydziału Neurologii w Yale School of Medicine i aktywny działacz na rzecz sceptycyzmu naukowego, twierdzi, że brakuje dowodów naukowych, które potwierdziłyby zjawisko ASMR. Jednocześnie postuluje on użycie obrazowania metodą rezonansu magnetycznego oraz przezczaszkowej stymulacji magnetycznej w celu zbadania mózgów ludzi doświadczających zjawiska ASMR. Sugeruje on również, że ASMR może być rodzajem aktywności aktywującej ośrodek przyjemności w podwzgórzu.
Tom Stafford, wykładowca psychologii i nauk poznawczych na University of Sheffield, powiedział, że zjawisko ASMR może być prawdziwe, lecz z natury jest trudne do zbadania. Wewnętrzne doświadczenia są obiektem wielu badań psychologicznych, jednak jeśli jakaś osoba przeżywa coś, co nie zdarza się powszechnie, to z naukowego punktu widzenia czasem nie ma możliwości stwierdzenia, czy takie doświadczenia faktycznie mają miejsce. Można to porównać do przypadku synestezji – zjawiska przez lata uważanego za mit, aż do roku 1990, gdy możliwe okazało się udowodnienie istnienia tego fenomenu.
Według Edwarda J. O’Connora, neurologa w Santa Monica College, przeszkodą, aby dokładnie zbadać zjawisko ASMR, jest to, że nie ma pojedynczego impulsu, który wyzwalałby ASMR dla wszystkich.
Psychiatra Michael Yasinski wspiera zasadność ASMR i uważa, że jest to zjawisko podobne do medytacji: poprzez skupienie i relaks ASMR może wyłączać części mózgu odpowiedzialne za stres i niepokój.

</doc>
<doc id="3595657" url="https://pl.wikipedia.org/wiki?curid=3595657" title="Uderns">
Uderns

Uderns – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1696 mieszkańców (1 stycznia 2015).

</doc>
<doc id="3595658" url="https://pl.wikipedia.org/wiki?curid=3595658" title="Evelyn Einstein">
Evelyn Einstein

Evelyn Einstein (ur. 28 marca 1941 w Chicago, zm. 13 kwietnia 2011 w Albany, Kalifornia) − amerykańska aktywistka na rzecz obrony praw dziecka, adoptowana córka Hansa Alberta Einsteina – syna Alberta Einsteina.
Życiorys.
Evelyn Einstein urodziła się 28 marca 1941 w Chicago. Niedługo po narodzeniu została adoptowana przez Hansa Alberta Einsteina (syna Alberta Einsteina) i Friedę Einstein. Uzyskała tytuł magistra z dziedziny literatury średniowiecznej na Uniwersytecie Kalifornijskim w Berkeley. Przez 13 lat była żoną Grovera Krantza. Pracowała krótko jako oficer ds. kontroli zwierząt (hycel) a później jako oficer rezerwy policji w Berkeley.
W wieku 18 lat, w roku 1960, Evelyn była jedyną osobą ze znanym nazwiskiem wśród kilkudziesięciu aresztowanych osób w San Francisco podczas pokojowego protestu przeciwko organizacji House Un-American Activities Committee.
Po rozwodzie status materialny Evelyn bardzo mocno się obniżył. Jak sama opisywała, był to dla niej trudny czas, bowiem przez niemal 3 miesiące od rozwodu była bezdomna: sypiała w samochodzie i nierzadko jadła to co znalazła na śmietnikach. W wywiadzie dla telewizji CNN powiedziała, że nie otrzymała ani grosza od swojego dobrze sytuowanego dziadka, który znaczną część swoich pieniędzy przekazywał regularnie na działalność Uniwersytetu Hebrajskiego w Jerozolimie.
W późniejszych latach życia twierdziła, że próbowano wmówić jej, że jest nieślubną córką Alberta Einsteina, który rzekomo miał mieć romans z baletnicą. Nie istnieją jednak żadne wiarygodne źródła które mogłyby potwierdzić tę teorię. W 1996 roku dołączyła do pozwu który wystosowała rodzina Alberta Einsteina przeciwko syndykowi w sprawie zbioru korespondencji Alberta z żoną, Milevą Einstein, która to sprawa została rozstrzygnięta nie na drodze sądowej, lecz prywatnie.
Kilka tygodni przed śmiercią Allen P. Wilkinson rozpoczęła pisać wspomnienia Evelyn Einstein.

</doc>
<doc id="3595662" url="https://pl.wikipedia.org/wiki?curid=3595662" title="Marton (Cheshire West and Chester)">
Marton (Cheshire West and Chester)

Marton – przysiółek w Anglii, w hrabstwie Cheshire. W 1961 roku civil parish liczyła 785 mieszkańców.

</doc>
<doc id="3595665" url="https://pl.wikipedia.org/wiki?curid=3595665" title="Wharton (Cheshire)">
Wharton (Cheshire)

Wharton – osada w Anglii, w hrabstwie Cheshire. W 1931 roku civil parish liczyła 3692 mieszkańców. Wharton jest wspomniana w Domesday Book (1086) jako "Wanetune".

</doc>
<doc id="3595666" url="https://pl.wikipedia.org/wiki?curid=3595666" title="Clifton (North Yorkshire)">
Clifton (North Yorkshire)



</doc>
<doc id="3595679" url="https://pl.wikipedia.org/wiki?curid=3595679" title="Weer">
Weer

Weer – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1507 mieszkańców (1 stycznia 2015).

</doc>
<doc id="3595688" url="https://pl.wikipedia.org/wiki?curid=3595688" title="Adam Sankowski">
Adam Sankowski

Adam Sankowski (ur. 29 maja 1970 w Warszawie) – współzałożyciel i prezes Polskiej Izby Pośredników Ubezpieczeniowych i Finansowych (od 2002), a także współzałożyciel i prezes Stowarzyszenia Francja-Polska (od 1995).
Życiorys.
Z wykształcenia jest romanistą. Ukończył studia na Uniwersytecie Warszawskim. Uzyskał też międzynarodowy dyplom zarządzania warszawskiego Francuskiego Instytutu Zarządzania (fr. "Institut Francais de Gestion", IFG) oraz dyplom Master HEC/SGH z zakresu zarządzania gospodarką europejską w ramach współpracy Szkoły Głównej Handlowej w Warszawie z francuską uczelnią HEC (fr. "École des hautes études commerciales de Paris"). Jako prezes Stowarzyszenia Francja-Polska - organizacji mającej na celu integrację liczącego blisko 10 000 osób środowiska absolwentów studiów francuskojęzycznych w Polsce, od 1995 działa na rzecz pogłębiania relacji polsko-francuskich na polach biznesu, kultury i nauki. Podobne zadania realizuje jako członek rady nadzorczej Francuskiej Izby Przemysłowo-Handlowej w Polsce.
Jest współzałożycielem (2002) i prezesem Polskiej Izby Pośredników Ubezpieczeniowych i Finansowych (PIPUiF). W latach 2009–2014 był pełnomocnikiem Komitetu Obywatelskiej Inicjatywy Ustawodawczej "Razem", którego działalność przyczyniła się do wprowadzenia ulg podatkowych w III filarze ubezpieczeń społecznych w Polsce. Zasiada w Radzie Rozwoju Rynków Finansowych przy Ministrze Finansów (RRRF) oraz w radzie Krajowej Izby Gospodarczej (KIG).
Odznaczenia i wyróżnienia.
W 2015 został uhonorowany francuskim Orderem Narodowym Zasługi za swoje 20-letnie „zaangażowanie na rzecz wzmacniania więzów łączących Francję i Polskę”. Za osiągnięcia w dziedzinie pośrednictwa ubezpieczeniowego otrzymał nagrodę Rzecznika Ubezpieczonych "Zasłużony dla konsumentów usług ubezpieczeniowych" (2010) oraz tytuł Człowieka Roku Ubezpieczeń nadawany przez Gazetę Ubezpieczeniową (2007).

</doc>
<doc id="3595689" url="https://pl.wikipedia.org/wiki?curid=3595689" title="Thomas A. White">
Thomas A. White

Thomas A. White (ur. 12 sierpnia 1931 w Durrow w Irlandii; zm. 7 maja 2017 w Gowran) – irlandzki duchowny katolicki, arcybiskup, emerytowany nuncjusz apostolski.
Życiorys.
25 lutego 1956 otrzymał święcenia kapłańskie i został inkardynowany do diecezji Ossory. W 1958 rozpoczął przygotowanie do służby dyplomatycznej na Papieskiej Akademii Kościelnej.
27 maja 1978 został mianowany przez Pawła VI nuncjuszem apostolskim w Rwandzie oraz arcybiskupem tytularnym "Sebana". Sakry biskupiej udzielił mu 30 lipca 1978 kardynał Agnelo Rossi.
Następnie reprezentował Stolicę Świętą w Etiopii (1983-1989).
14 października 1989 został przeniesiony do nuncjatury w Nowej Zelandii. 27 kwietnia 1996 przeszedł na emeryturę.
Zmarł 7 maja 2017.

</doc>
<doc id="3595697" url="https://pl.wikipedia.org/wiki?curid=3595697" title="Mistrzostwa Świata Juniorów w Narciarstwie Dowolnym 2016">
Mistrzostwa Świata Juniorów w Narciarstwie Dowolnym 2016

Mistrzostwa Świata Juniorów w Narciarstwie Dowolnym 2016 – dziesiąte mistrzostwa świata juniorów w narciarstwie dowolnym. Odbywały się w dniach 27 lutego – 10 kwietnia 2016. Po raz pierwszy w historii mistrzostwa zorganizowało troje gospodarzy: Mińsk, Val Thorens oraz Åre.

</doc>
<doc id="3595698" url="https://pl.wikipedia.org/wiki?curid=3595698" title="Donashano Malama">
Donashano Malama

Donashano Malama (ur. 1 września 1991 w Chililabombwe) – zambijski piłkarz grający na pozycji środkowego obrońcy. Zawodnik klubu Olympique Khouribga.
Kariera klubowa.
Swoją karierę piłkarską Malama rozpoczął w klubie Nkana FC. W sezonie 2011 zadebiutował w jego barwach w zambijskiej Premier League. W sezonie 2013 wywalczył z nim swój pierwszy tytuł mistrza Zambii w karierze. Na początku 2018 roku przeszedł do marokańskiego Olympique Khouribga.
Kariera reprezentacyjna.
W reprezentacji Zambii Malama zadebiutował 28 kwietnia 2013 w wygranym 2:0 towarzyskim meczu z Zimbabwe. W 2015 roku został powołany do kadry na Puchar Narodów Afryki 2015. Wystąpił na nim w jednym meczu, z Republiką Zielonego Przylądka (0:0).

</doc>
<doc id="3595702" url="https://pl.wikipedia.org/wiki?curid=3595702" title="Twitch.tv">
Twitch.tv



</doc>
<doc id="3595703" url="https://pl.wikipedia.org/wiki?curid=3595703" title="Weerberg">
Weerberg

Weerberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 2417 mieszkańców (1 stycznia 2015).

</doc>
<doc id="3595707" url="https://pl.wikipedia.org/wiki?curid=3595707" title="City of Portsmouth">
City of Portsmouth



</doc>
<doc id="3595708" url="https://pl.wikipedia.org/wiki?curid=3595708" title="Evgenii Pysarenko">
Evgenii Pysarenko

Evgenii Pysarenko, ukr. Євген Костянтинович Писаренко – Jewhen Kostiantynowycz Pysarenko, ros. Евгений Константинович Писаренко – Jewgienij Konstantinowicz Pisarienko (ur. 12 kwietnia 1980 w Kijowie, Ukraińska SRR) – rumuński hokeista pochodzenia ukraińskiego. Reprezentant Rumunii.
Kariera.
Karierę rozwijał w kijowskich drużynach w rodzinnym Kijowie występujący w lidze krajowej. Po przekroczeniu wieku juniorskiego przeniósł się do Rumunii i od tego czasu podjął występy w lidze rumuńskiej.
Grał w kadrach juniorskich Ukrainy. Uczestniczył w turniejach mistrzostw Europy juniorów do lat 18 w 1997, 1998 oraz mistrzostw świata juniorów do lat 20 w 2000. Później został reprezentantem seniorskiej kadry Ukrainy. Został reprezentantem kadry seniorskiej, wraz z którą uczestniczył w turniejach mistrzostw świata 2011 (Dywizja II), 2012, 2013, 2014 (Dywizja IB), 2015 (Dywizja IIA). Na turnieju MŚ 2014 był kapitanem kadry.
W sezonie 2014/2015 jednocześnie był trenerem zespołu ASC Corona 2010 Braszów do lat 18.

</doc>
<doc id="3595709" url="https://pl.wikipedia.org/wiki?curid=3595709" title="The Game Awards 2015">
The Game Awards 2015

The Game Awards 2015 – mająca miejsce 3 grudnia 2015 roku gala, podczas której przedstawicielom branży gier komputerowych przyznano The Game Awards w 22 kategoriach. Podczas ceremonii, transmitowanej na żywo za pośrednictwem serwisów takich jak np. YouTube, zaprezentowano również premierowe materiały z różnych gier. Ceremonia, przeprowadzona w Microsoft Theater w Los Angeles, zgromadziła 2.3 mln widzów.
Nagrody.
Lista nominowanych ogłoszona została 13 listopada 2015 roku. Zwycięzcy oznaczeni zostali pogrubieniem.

</doc>
<doc id="3595711" url="https://pl.wikipedia.org/wiki?curid=3595711" title="Christopher Munthali">
Christopher Munthali

Christopher Munthali (ur. 2 lutego 1991 w Lusace) – zambijski piłkarz grający na pozycji środkowego obrońcy. Od 2018 jest zawodnikiem klubu Buildcon FC.
Kariera klubowa.
Swoją karierę piłkarską Munthali rozpoczął w klubie Konkola Blades. W sezonie 2010 zadebiutował w jego barwach w zambijskiej Premier League. W 2011 roku odszedł do Power Dynamos z miasta Kitwe. W sezonie 2011 wywalczył z nim swój pierwszy tytuł mistrza Zambii w karierze, a w sezonie 2012 został wicemistrzem tego kraju. W 2013 roku został piłkarzem klubu Nkana FC. W sezonie 2013 został z nim mistrzem Zambii. W 2015 roku wrócił do Power Dynamos. Następnie ponownie grał w Nkanie, a w 2018 roku przeszedł do Buildcon FC.
Kariera reprezentacyjna.
W reprezentacji Zambii Munthali zadebiutował 14 lipca 2013 w wygranym 3:1 meczu COSAFA Cup 2013 z Mozambikiem. Zambia ten puchar wygrała. W 2015 roku został powołany do kadry na Puchar Narodów Afryki 2015. Wystąpił na nim w trzech meczach: z Demokratyczną Republiką Konga (1:1), z Tunezją (1:2) i z Republiką Zielonego Przylądka (0:0).

</doc>
<doc id="3595720" url="https://pl.wikipedia.org/wiki?curid=3595720" title="Susorki iwkowskie">
Susorki iwkowskie

Susorki iwkowskie – regionalna odmiana suszu owocowego śliwy domowej, jabłoni i gruszy, cięta w plastry. Charakterystyczna dla gminy Iwkowa w Małopolsce. Wpisana na polską listę produktów tradycyjnych 26 sierpnia 2013.
Proces i warunki.
Warunki glebowe i klimatyczne panujące na terenie gminy Iwkowa sprzyjają sadzeniu i wzrostowi drzew owocowych (tradycje sadownicze okolic sięgają XVI wieku). Z pokolenia na pokolenie przekazywana tu była również tradycja suszenia owoców na miesiące zimowe, przy czym najwcześniej suszono tylko śliwki (jabłka i gruszki suszy się od lat 70. XX wieku, po załamaniu się koniunktury na śliwki; wcześniej robiono to wyłącznie w ograniczonym zakresie, na własne potrzeby). Suszy się najczęściej owoce starych odmian, o najwyższej jakości. Kilkudniowy (2-6 dni) proces suszenia i podwędzania odbywa się w tradycyjnej, dwukondygnacyjnej suszarni opalanej wyłącznie sezonowanym, suchym drewnem drzew liściastych (buk, dąb, grab i drewno wyciętych, starych drzew owocowych). Temperatura suszenia waha się w granicach 45-70°C. Z 4-5 kilogramów świeżych owoców otrzymuje się kilogram suszu, przy czym każdy z gatunków owoców suszy się osobno, dostosowując technologię procesu do każdego z nich. Susz posiada znacznie wyższy niż owoce świeże udział błonnika, witamin i mikroelementów.
Cechy.
Rozmiar: śliwki – w zależności od wielkości owoców, najczęściej kroi się na grubość 1,5-4,5 cm, gruszki – w zależności od odmiany na 6-8 cm, jabłka – średnica plastra to 3-6 cm. Wyczuwalny musi być charakterystyczny posmak dymu.
Zastosowanie.
Do kompotów, farszów do pierogów, jako dodatek do ciasta chlebowego lub słodkiego.
Promocja.
Promocja produktu odbywa się m.in. poprzez doroczne "Święto Suszonej Śliwki" w Iwkowej. Największe skupisko producentów susorek to wsie Dobrociesz, Wojakowa i Kąty.

</doc>
<doc id="3595727" url="https://pl.wikipedia.org/wiki?curid=3595727" title="Bieriozowski">
Bieriozowski



</doc>
<doc id="3595729" url="https://pl.wikipedia.org/wiki?curid=3595729" title="Li Xin (biegaczka narciarska)">
Li Xin (biegaczka narciarska)

Li Xin (; ur. 31 sierpnia 1992 w Harbinie) – chińska biegaczka narciarska. W 2010 roku brała udział w zimowych igrzyskach olimpijskich. Wystąpiła również na mistrzostwach świata. Tylko raz punktowała w zawodach pucharu świata. Swój największy sukces i jednocześnie debiut odniosła 16 lutego 2007 w chińskim Changchun, zajmując 24. miejsce w biegu na dystansie 10 km techniką dowolną.

</doc>
<doc id="3595734" url="https://pl.wikipedia.org/wiki?curid=3595734" title="Aschau im Zillertal">
Aschau im Zillertal

Aschau im Zillertal – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1747 mieszkańców (1 stycznia 2015).

</doc>
<doc id="3595741" url="https://pl.wikipedia.org/wiki?curid=3595741" title="Bruck am Ziller">
Bruck am Ziller

Bruck am Ziller – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1048 mieszkańców (1 stycznia 2015).

</doc>
<doc id="3595746" url="https://pl.wikipedia.org/wiki?curid=3595746" title="Order Naszej Pani z Guadalupe">
Order Naszej Pani z Guadalupe



</doc>
<doc id="3595752" url="https://pl.wikipedia.org/wiki?curid=3595752" title="Rozdzielnica skrzynkowa">
Rozdzielnica skrzynkowa

Rozdzielnica skrzynkowa – rozdzielnica niskiego napięcia, zazwyczaj przeznaczona do instalacji w obiektach przemysłowych na prądy robocze do kilkuset amperów.
Rozdzielnice skrzynkowe składają się ze znormalizowanych wymiarowo i konstrukcyjnie skrzynek łączonych ze sobą za pomocą śrub lub klinów. Połączone zestawy skrzynek mocowane są do metalowych konstrukcji wsporczych lub bezpośrednio do ściany. Starsze typy rozdzielnic skrzynkowych wykonane były z żeliwa i charakteryzowały się dużą wytrzymałością mechaniczną oraz odpornością na niekorzystne czynniki środowiskowe. Nie posiadały drzwiczek a płyty czołowe mocowane były na śruby do obudowy, co utrudniało obsługę. Obecnie rozdzielnice skrzynkowe wykonywane są z blachy lub z materiału izolacyjnego. Obudowy wykonane z materiału izolacyjnego charakteryzującą się dużą wytrzymałością udarową, są niepalne i nietoksyczne. Mogą być przystosowane do montażu aparatów modułowych.

</doc>
<doc id="3595757" url="https://pl.wikipedia.org/wiki?curid=3595757" title="Buch in Tirol">
Buch in Tirol

Buch in Tirol – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 2531 mieszkańców (1 stycznia 2015).

</doc>
<doc id="3595760" url="https://pl.wikipedia.org/wiki?curid=3595760" title="Ori and the Blind Forest">
Ori and the Blind Forest

Ori and the Blind Forest – gra komputerowa należąca do gatunku metroidvania, wyprodukowana przez Moon Studios i wydana przez Microsoft Studios 11 marca 2015 roku na platformy Microsoft Windows oraz Xbox One. W 2016 ukazała się wersja rozszerzona gry, "Ori and the Blind Forest: Definitive Edition", która została wydana na platformy Windows, Xbox One oraz Nintendo Switch.
Rozgrywka.
Akcja gry osadzona jest w otwartym dwuwymiarowym świecie. Gracz przejmuje kontrolę nad Orim, białym duszkiem opiekuńczym, potrafiącym biegać po ścianach i strzelać tzw. „płomieniami duszy”. W celu popchnięcia fabuły naprzód postać musi przemieszczać się pomiędzy platformami i rozwiązywać łamigłówki, jak również pokonywać wrogów stojących na drodze do uzdrowienia lasu. Towarzyszem Oriego jest Sein – duch leśnego drzewa.
Gracz może zapisywać grę w rozsianych po świecie punktach kontrolnych, jak również używać w tym celu tworzonych własnoręcznie „soul links”. Drugi sposób zapisu wymaga jednak wykorzystania zbieranych podczas rozgrywki komórek energii, które nie występują w dużych ilościach, co wymaga przemyślanego tworzenia „soul links”. W miejscach takich nabyć można również profity i ulepszenia, zapewniające chociażby zwiększenie obrażeń zadawanych przez płomień duszy, o ile postać zgromadziła odpowiednią ilość punktów umiejętności. Punkty takie otrzymuje się w momencie, kiedy Ori zgromadzi wystarczająco dużo doświadczenia za pokonywanie przeciwników i niszczenie rozsianych po świecie roślin. Dostęp do bardziej zaawansowanych umiejętności z danego drzewka staje się dostępny dopiero w momencie wykupienia trzech poprzedzających.
Fabuła.
Podczas burzy w lesie Nibel nowo narodzony duszek opiekuńczy Ori spada z Drzewa Dusz. Zostaje zaadoptowany przez istotę imieniem Naru, która wychowuje go jak własnego syna. Jakiś czas później w lesie dochodzi do kataklizmu, w wyniku którego zostaje on zniszczony, co prowadzi do śmierci Naru. Osierocony Ori, nie mając powodów, żeby zostać w miejscu, w którym się wychował, wyrusza w głąb lasu, gdzie z wyczerpania umiera pod Drzewem Dusz, ale zostaje przez nie przywrócony do życia. Niedługo później spotyka Seina, który zostaje jego przewodnikiem. Razem wyruszają w podróż mającą na celu odzyskanie trzech świateł, utrzymujących równowagę w lesie żywiołów – wody, wiatru i ognia – co pozwoli przywrócić Nibel do stanu sprzed kataklizmu.
Produkcja.
Gra została stworzona przez niezależne Moon Studios, nieposiadające siedziby, a którego członkowie rozsiani są po całym świecie. Rok po rozpoczęciu produkcji prawa do gry nabyło Microsoft Studios, które zostało również jej wydawcą. Fabuła gry, przez twórców opisywana jako opowieść o wchodzeniu w dorosłość, zainspirowana została "Królem lwem" i "Stalowym gigantem". W grze znaleźć można również inspiracje twórczością Hayao Miyazakiego, w tym przede wszystkim "Nausicą z Doliny Wiatru", w stronę której ukłonem jest poziom Valley of the Wind (Dolina Wiatru). Inspiracją dla rozgrywki były serie "Rayman" i "Metroid".
Odbiór.
Gra spotkała się z bardzo pozytywnym odbiorem zarówno krytyków, jak i graczy. Najczęściej chwalonymi elementami były rozgrywka, oprawa wizualna, fabuła, sekwencje akcji i projekt środowiska. Współzałożyciel Moon Studios, Gennadiy Korol, stwierdził, że w kilka tygodni po premierze gra zaczęła przynosić twórcom dochód, z kolei wydawcy już w pierwszym tygodniu dystrybucji.
Kontynuacja.
Podczas Electronic Entertainment Expo w 2017 roku zapowiedziano wydanie kontynuacji, zatytułowanej "Ori and the Will of the Wisps". Gra miała premierę 11 marca 2020 roku.

</doc>
<doc id="3595761" url="https://pl.wikipedia.org/wiki?curid=3595761" title="Eben am Achensee">
Eben am Achensee

Eben am Achensee – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 3011 mieszkańców (1 stycznia 2015).

</doc>
<doc id="3595762" url="https://pl.wikipedia.org/wiki?curid=3595762" title="Milton (Hampshire)">
Milton (Hampshire)

Milton – dzielnica w Portsmouth, w Anglii, w Hampshire, w dystrykcie (unitary authority) Portsmouth. W 2011 dzielnica liczyła 14 111 mieszkańców.

</doc>
<doc id="3595765" url="https://pl.wikipedia.org/wiki?curid=3595765" title="Hart im Zillertal">
Hart im Zillertal

Hart im Zillertal – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1555 mieszkańców (1 stycznia 2015).

</doc>
<doc id="3595767" url="https://pl.wikipedia.org/wiki?curid=3595767" title="Ramsau im Zillertal">
Ramsau im Zillertal

Ramsau im Zillertal – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1591 mieszkańców (1 stycznia 2015).

</doc>
<doc id="3595768" url="https://pl.wikipedia.org/wiki?curid=3595768" title="Puchar Europy w narciarstwie dowolnym 2015/2016">
Puchar Europy w narciarstwie dowolnym 2015/2016

Puchar Europy w narciarstwie dowolnym 2015/2016 rozpoczął się 22 listopada 2015 r. w alpejskiej dolinie Pitztal w Austrii, a zakończył się 22 kwietnia 2016 r. w szwajcarskiej Silvaplanie.
Z planowanego konkursu halfpipe'u ostatecznie nic nie wyszło, zawody odwołano i ostatecznie w tym sezonie nie odbył się żaden konkurs tej konkurencji.
Do klasyfikacji slopestyle'u wliczane były także konkursy big air'u.

</doc>
<doc id="3595770" url="https://pl.wikipedia.org/wiki?curid=3595770" title="Mantas Armalis">
Mantas Armalis

Mantas Armalis (ur. 6 września 1992 w Płungianach) – litewski hokeista, reprezentant Litwy.
Kariera.
Wychowanek szwedzkiego klubu Haninge HF. Został zawodnikiem klubu Djurgårdens IF. Z niego został przekazany w 2008 do zespołu Mora IK. Sezon 2012/2013 rozegrał na wypożyczeniu w zespole Tranås AIF w lidze Division 1. W sezonie 2013/2014 występował w drużynie seniorskiej Mora w lidze HockeyAllsvenskan. Od kwietnia 2014 ponownie zawodnik Djurgårdens IF. W jego barwach rozegrał sezon Svenska hockeyligan edycji 2014/2015. W grudniu 2015 przedłużył kontrakt z klubem o dwa lata. Odszedł z klubu w marcu 2016. Od kwietnia 2016 zawodnik San Jose Sharks z NHL. W październiku 2016 został przekazany do zespołu farmerskiego, San Jose Barracuda, w lidze AHL. Od początku października 2017 zawodnik łotewskiego Dinama Ryga w rosyjskich rozgrywkach KHL. W maju 2018 przeszedł do Skellefteå AIK. W marcu 2020 ponownie został bramkarzem Djurgårdens IF.
Został zawodnikiem reprezentacji Litwy. Uczestniczył w turniejach mistrzostw świata juniorów do lat 18 w 2009, 2010 (Dywizja I), mistrzostw świata juniorów do lat 20 w 2011 (Dywizja I), 2012 (Dywizja II). W kadrze seniorskiej uczestniczył w turniejach mistrzostw świata w 2011, 2012, 2013, 2014, 2015, 2018, 2019, 2022 (Dywizja I).
Życie prywatne.
Tuż po urodzeniu przeprowadził się z rodzicami do Szwecji. Podobnie jak rodzice rozpoczął uprawianie biegów na orientację, lecz następnie wybrał hokej na lodzie.
Równolegle z karierą sportową zajął się modelingiem. Brał udział w pokazach mody, np. Versace podczas Milan Fashion Week.
Jego brat Julius (ur. 1997) także został bramkarzem hokejowym.

</doc>
<doc id="3595776" url="https://pl.wikipedia.org/wiki?curid=3595776" title="Cosham">
Cosham

Cosham – osada w Anglii, w Hampshire, w dystrykcie (unitary authority) Portsmouth. W 2011 miejscowość liczyła 13 830 mieszkańców. Cosham jest wspomniana w Domesday Book (1086) jako "Cos(s)eham".

</doc>
<doc id="3595777" url="https://pl.wikipedia.org/wiki?curid=3595777" title="Ried im Zillertal">
Ried im Zillertal

Ried im Zillertal – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1250 mieszkańców (1 stycznia 2015).

</doc>
<doc id="3595779" url="https://pl.wikipedia.org/wiki?curid=3595779" title="Turniej o Srebrną Ostrogę Ilustrowanego Kuriera Polskiego 1969">
Turniej o Srebrną Ostrogę Ilustrowanego Kuriera Polskiego 1969

10 turniej Srebrnej Ostrogi IKP – dziesiąta odsłona zawodów żużlowych, w których zawodnicy ścigali się o nagrodę przechodnią zwaną "Srebrną Ostrogą". W związku z tym, że działaczom nie udało się zorganizować turnieju w 1968 roku, zorganizowano podwójne zawody w roku 1969. Pierwsze odbyły się 23 sierpnia 1969 na stadionie w Grudziądzu. Drugie zawody odbyły się dzień później tj. 24 sierpnia 1969 na stadionie Stali Toruń. O końcowym triumfie decydowała suma łącznie zdobytych punktów. Zwyciężył Rajmund Świtała.
Wyniki.
źródło
Klasyfikacja Końcowa

</doc>
<doc id="3595782" url="https://pl.wikipedia.org/wiki?curid=3595782" title="Hilsea">
Hilsea

Hilsea – dzielnica w Portsmouth, w Anglii, w Hampshire, w dystrykcie (unitary authority) Portsmouth. W 2011 dzielnica liczyła 13 552 mieszkańców.

</doc>
<doc id="3595787" url="https://pl.wikipedia.org/wiki?curid=3595787" title="Baffins">
Baffins

Baffins – dzielnica w Portsmouth, w Anglii, w Hampshire, w dystrykcie (unitary authority) Portsmouth. W 2011 dzielnica liczyła 15 121 mieszkańców.

</doc>
<doc id="3595788" url="https://pl.wikipedia.org/wiki?curid=3595788" title="Szujuch Tahtani">
Szujuch Tahtani

Szujuch Tahtani (arab. شيوخ تحتاني) – miasto w Syrii, w muhafazie Aleppo. W 2004 roku liczyło 4338 mieszkańców.

</doc>
<doc id="3595791" url="https://pl.wikipedia.org/wiki?curid=3595791" title="Cmentarz wojenny nr 262 – Przybysławice">
Cmentarz wojenny nr 262 – Przybysławice

Cmentarz wojenny nr 262 – Przybysławice – cmentarz z I wojny światowej znajdujący się we wsi Przybysławice w województwie małopolskim, w powiecie tarnowskim, w gminie Radłów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Cmentarz znajduje się między domami, po prawej stronie drogi z Przybysławic do Miechowic Małych. Ma kształt prostokąta. Ogrodzenie trzech jego boków wykonane jest z metalowych segmentów, z czwartej strony (przeciwległej do drogi) jest to mur betonowy. Wejście od drogi przez metalową furtkę. Prowadzi od niej alejka do pomnika centralnego. Jest to osadzony na dwustopniowym czworokątnym cokole duży betonowy krzyż łaciński. Po obu stronach alejki, oraz za pomnikiem znajdują się rzędy nagrobków. Są to umieszczone na betonowej płycie rzędy żeliwnych krzyżów o rozszerzonych końcach.
Polegli.
Pochowano tutaj 40 żołnierzy armii austro-węgierskiej poległych lub zmarłych z ran w latach 1914–1915. Przez tereny te dwukrotnie przetoczył się front wojenny. Wojska rosyjskie w listopadzie 1914 zajęły je wypierając Austriaków. W maju 1915 sprzymierzone armie austro-węgierska i niemiecka dokonały wielkiej ofensywy zwanej bitwą pod Gorlicami, w czasie której przełamały front rosyjski i zmusili Rosjan do cofnięcia się daleko na wschód.
Losy cmentarza.
Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Cmentarz ulegał w naturalny sposób niszczeniu przez czynniki pogody i roślinność, zdarzały się też akty wandalizmu. Dopiero od lat 90. zaczęto bardziej dbać o cmentarze z I wojny światowej. Cmentarz nr 262 odnowiono i jest zadbany. Nie odzyskał jednak pierwotnego wyglądu. Pierwotnie ogrodzenie składało się z betonowych słupków połączonych rzędami trzech stalowych rur. Krzyż na pomniku centralnym był drewniany i zwieńczony był półokrągłą glorią. W podstawie miał datę 1915. Krzyże nagrobne nie były osadzone na wspólnej betonowej płycie, lecz każdy z nich miał swój betonowy cokół.

</doc>
<doc id="3595792" url="https://pl.wikipedia.org/wiki?curid=3595792" title="Steinberg am Rofan">
Steinberg am Rofan

Steinberg am Rofan – gmina w Austrii, w kraju związkowym Tyrol, w powiecie Schwaz. Liczy 288 mieszkańców (1 stycznia 2015).

</doc>
<doc id="3595795" url="https://pl.wikipedia.org/wiki?curid=3595795" title="Fratton">
Fratton

Fratton – dzielnica w Portsmouth, w Anglii, w Hampshire, w dystrykcie (unitary authority) Portsmouth. W 2011 dzielnica liczyła 15 314 mieszkańców. Fratton jest wspomniana w Domesday Book (1086) jako "Frodintone".

</doc>
<doc id="3595798" url="https://pl.wikipedia.org/wiki?curid=3595798" title="Strass im Zillertal">
Strass im Zillertal

Strass im Zillertal – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 825 mieszkańców (1 stycznia 2015).
Współpraca.
Miejscowość partnerska:

</doc>
<doc id="3595800" url="https://pl.wikipedia.org/wiki?curid=3595800" title="Wojna Jōkyū">
Wojna Jōkyū



</doc>
<doc id="3595802" url="https://pl.wikipedia.org/wiki?curid=3595802" title="Copnor">
Copnor

Copnor – dzielnica w Portsmouth, w Anglii, w Hampshire, w dystrykcie (unitary authority) Portsmouth. W 2011 dzielnica liczyła 13 608 mieszkańców. Copnor jest wspomniana w Domesday Book (1086) jako "Copenore".

</doc>
<doc id="3595803" url="https://pl.wikipedia.org/wiki?curid=3595803" title="Tux (gmina)">
Tux (gmina)

Tux – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1921 mieszkańców (1 stycznia 2015).

</doc>
<doc id="3595804" url="https://pl.wikipedia.org/wiki?curid=3595804" title="Roderick Kabwe">
Roderick Kabwe

Roderick Kabwe (ur. 30 listopada 1992 w Ndoli) – zambijski piłkarz grający na pozycji środkowego pomocnika. Od 2017 jest zawodnikiem klubu Ajax Kapsztad.
Kariera klubowa.
Swoją karierę piłkarską Kabwe rozpoczął w klubie Forest Rangers. W sezonie 2009 zadebiutował w jego barwach w zambijskiej Premier League. W 2010 roku odszedł do Kabwe Warriors. W 2013 roku zmienił klub i został piłkarzem Zanaco FC. W sezonie 2015 wywalczył z nim wicemistrzostwo Zambii.
Na początku 2017 roku odszedł do południowoafrykańskiego klubu Ajax Kapsztad.
Kariera reprezentacyjna.
W reprezentacji Zambii Kabwe zadebiutował 16 maja 2012 w zremisowanym 0:0 towarzyskim meczu z Angolą. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym spotkaniu.

</doc>
<doc id="3595806" url="https://pl.wikipedia.org/wiki?curid=3595806" title="Rafał Romaniuk">
Rafał Romaniuk

Rafał Romaniuk (ur. 17 lipca 1982) – polski trójboista siłowy, kulturysta, aktor, fotomodel, trener i dietetyk.
Życiorys.
Pochodzi z Siedlec. Pierwsze treningi w podnoszeniu ciężarów zaczynał w szkole podstawowej, natomiast kulturystyczne odbywał jeszcze w trakcie nauki w szkole średniej.
Jest członkiem Akademickiego Związku Sportowego Politechniki Warszawskiej w Trójboju Siłowym. Jako trójboista siłowy zwyciężał Mistrzostwa Mazowsza, wielokrotnie uczestniczył też w zawodach na szczeblu krajowym − w Mistrzostwach oraz Pucharze Polski. W Pucharze Polski zdobywał srebrne (w 2008) oraz brązowe medale (2009). Zajmował się także kulturystyką. W Debiutach Kulturystycznych PZKFiTS w 2010 roku uplasował się na czwartej pozycji. Jeszcze w 2010 uczestniczył w Mistrzostwach Polski; zajął ósme miejsce. Jest wicemistrzem Pruszkowa oraz Mazowsza. W 2014 w zawodach Warsaw Beach Body uzyskał tytuł mistera publiczności. Ma 189 cm wzrostu. Jego waga w sezonie zmagań kulturystycznych wynosi ok. 95−100 kg, a poza sezonem − ok. 105−110 kg.
Pierwszą rolą, jaką otrzymał, był zapaśnik Karol w adaptacji komedii Szekspira pt. "Jak wam się podoba". Sztukę wystawił Teatr Polski w Warszawie. Jako aktor ekranowy debiutował rolą ratownika medycznego w telenoweli stacji TVN "Na Wspólnej" (2011). Gościł następnie w innych serialach: "Plebania" (2011), "Na dobre i na złe" (2013), "Belfer" (2015). Pierwszym filmem fabularnym z jego udziałem była komedia "Komisarz Blond i Oko sprawiedliwości" z 2012 roku. W filmie Piotrze Wereśniaka "Wkręceni" (2014) zagrał masażystę. Gości w audycjach radiowych i programach telewizyjnych, których tematyka koncentruje się na sporcie i dietetyce. Zajmuje się też fotomodelingiem. Jest trenerem w programie "Cofnij czas", emitowanym na kanale TVN Style.
Mieszka w Warszawie. Pracuje jako instruktor sportów siłowych, trener osobisty oraz dietetyk. Żonaty z Agatą Radziwoniuk-Romaniuk, trenerką i zawodniczką fitness, mistrzynią świata.

</doc>
<doc id="3595810" url="https://pl.wikipedia.org/wiki?curid=3595810" title="Czechow (obwód moskiewski)">
Czechow (obwód moskiewski)



</doc>
<doc id="3595811" url="https://pl.wikipedia.org/wiki?curid=3595811" title="Sevenair">
Sevenair



</doc>
<doc id="3595813" url="https://pl.wikipedia.org/wiki?curid=3595813" title="Spencer Sautu">
Spencer Sautu

Spencer Sautu (ur. 5 października 1994) – zambijski piłkarz grający na pozycji ofensywnego pomocnika. Jest wychowankiem klubu Green Eagles.
Kariera klubowa.
Swoją karierę piłkarską Sautu rozpoczął w klubie Green Eagles z miasta Kabwe. W sezonie 2013 zadebiutował w jego barwach w zambijskiej Premier League.
Kariera reprezentacyjna.
W reprezentacji Zambii Sautu zadebiutował 25 października 2014 w zremisowanym 1:1 towarzyskim meczu z Wybrzeżem Kości Słoniowej. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym spotkaniu.

</doc>
<doc id="3595814" url="https://pl.wikipedia.org/wiki?curid=3595814" title="Paulsgrove">
Paulsgrove

Paulsgrove – osada w Anglii, w Hampshire, w dystrykcie (unitary authority) Portsmouth. W 2011 miejscowość liczyła 14 010 mieszkańców.

</doc>
<doc id="3595819" url="https://pl.wikipedia.org/wiki?curid=3595819" title="Tux (ujednoznacznienie)">
Tux (ujednoznacznienie)

Austria:
Inne:

</doc>
<doc id="3595821" url="https://pl.wikipedia.org/wiki?curid=3595821" title="Bruce Musakanya">
Bruce Musakanya

Bruce Musakanya Bwalya (ur. 23 lutego 1994 w Luanshyi) – zambijski piłkarz grający na pozycji pomocnika. Od 2015 jest zawodnikiem klubu Red Arrows FC.
Kariera klubowa.
Swoją karierę piłkarską Musakanya rozpoczął w klubie Red Arrows FC z miasta Lusaka. W sezonie 2011 zadebiutował w jego barwach w zambijskiej Premier League. W debiutanckim sezonie wywalczył wicemistrzostwo Zambii. W 2014 roku odszedł do Nkana FC. W 2015 wrócił do Red Arrows.
Kariera reprezentacyjna.
W reprezentacji Zambii Musakanya zadebiutował 29 listopada 2011 w wygranym 5:0 towarzyskim meczu z Indiami. W 2015 roku został powołany do kadry na Puchar Narodów Afryki 2015. Był na nim rezerwowym i nie wystąpił w żadnym spotkaniu.

</doc>
<doc id="3595825" url="https://pl.wikipedia.org/wiki?curid=3595825" title="Wiesing (powiat Schwaz)">
Wiesing (powiat Schwaz)

Wiesing – gmina w Austrii, w kraju związkowym Tyrol, w powiecie Schwaz. Liczy 2057 mieszkańców (1 stycznia 2015).

</doc>
<doc id="3595827" url="https://pl.wikipedia.org/wiki?curid=3595827" title="Wiesing">
Wiesing



</doc>
<doc id="3595829" url="https://pl.wikipedia.org/wiki?curid=3595829" title="Kaltenbach (Tyrol)">
Kaltenbach (Tyrol)

Kaltenbach – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1271 mieszkańców (1 stycznia 2015).

</doc>
<doc id="3595832" url="https://pl.wikipedia.org/wiki?curid=3595832" title="Kaltenbach">
Kaltenbach



</doc>
<doc id="3595833" url="https://pl.wikipedia.org/wiki?curid=3595833" title="Mistrzostwa Świata U-21 w Piłce Ręcznej Mężczyzn 1983">
Mistrzostwa Świata U-21 w Piłce Ręcznej Mężczyzn 1983

Mistrzostwa Świata U-21 w Piłce Ręcznej Mężczyzn 1983 – czwarte mistrzostwa świata U-21 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dwudziestu jeden. Odbył się w dniach 3–12 grudnia 1983 roku w Finlandii.
Tytułu zdobytego w 1981 roku broniła reprezentacja Jugosławii, zwyciężyli zaś zawodnicy ze Związku Radzieckiego.
Faza pucharowa.
Mecz o 15. miejsce
Mecz o 13. miejsce
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="3595837" url="https://pl.wikipedia.org/wiki?curid=3595837" title="Pill (Tyrol)">
Pill (Tyrol)

Pill – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1143 mieszkańców (1 stycznia 2015).

</doc>
<doc id="3595840" url="https://pl.wikipedia.org/wiki?curid=3595840" title="Brandberg (Austria)">
Brandberg (Austria)

Brandberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 367 mieszkańców (1 stycznia 2015).

</doc>
<doc id="3595841" url="https://pl.wikipedia.org/wiki?curid=3595841" title="Eric Etebari">
Eric Etebari

Eric Etebari (ur. 5 grudnia 1969 w Los Angeles) – irańsko-amerykański aktor filmowy, model i muzyk.
Życiorys.
Wczesne lata.
Wychowywany w Hollywood przez matkę, artystkę fotograf Jean Ferro, w społeczności artystów. W siódmej klasie brał udział w programie szkolnym z Francisem Fordem Coppolą w Bankcroft Jr. High School. Spędził następne lata w Santa Monica High School, gdzie rozwijał się w sporcie; grał w piłkę nożną, baseball i koszykówkę. Później dostał stypendium siatkarskie z San Diego State University. A za męstwo w ratowaniu dwóch kobiet z płonącego mieszkania otrzymał pochwałę ze Straży Pożarnej w San Diego.
Kariera.
Po studiach rozpoczął swoją karierę modela. Miał okazję pracować z fotografem Bruce'em Weberem, a także wziął udział w kampanii reklamowej Versace z Richardem Avedonem. W Europie pracował z Karlem Lagerfeldem i Robertem Fleischauerem, a także “Zino” Cologne for Men Davidoff. Dodatkowo pojawił się w serii reklamówek z reżyserem Michaelem Bay, w tym „Bongo Jean” z Liv Tyler.
Wystąpił potem w filmach: "Za szybcy, za wściekli" ("2 Fast 2 Furious", 2003) z Paulem Walkerem, "Prawnik z Lincolna" ("The Lincoln Lawyer", 2011) z Matthew McConaugheyem i czarnej komedii "Twardziele" ("Stand Up Guys", 2012) u boku Ala Pacino i Christophera Walkena.

</doc>
<doc id="3595843" url="https://pl.wikipedia.org/wiki?curid=3595843" title="Finkenberg (Austria)">
Finkenberg (Austria)

Finkenberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1445 mieszkańców (1 stycznia 2015).

</doc>
<doc id="3595844" url="https://pl.wikipedia.org/wiki?curid=3595844" title="Janina Schoenbrenner">
Janina Schoenbrenner

Janina Schoenbrenner ew. Schönbrenner (ur. 2 września 1902 w Łodzi, zm. 6 listopada 1985 w Warszawie) – polska historyk. 
Życiorys.
Studiowała historię na Uniwersytecie Warszawskim (1921-1925). W okresie międzywojennym pracowała w szkolnictwie średnim w Warszawie. W okresie okupacji zaangażowana w tajne nauczanie. Po II wojnie światowej pracowała w szkolnictwie średnim w Łodzi i Warszawie. Od 1950 była członkiem PZPR. Autorka wielu podręczników historii napisanych z pozycji marksistowskich. W latach 1956–1958 była aspirantką Instytutu Nauk Społecznych przy Komitecie Centralnym PZPR. W 1961 uzyskała doktorat na UW na podstawie pracy napisanej pod kierunkiem Żanny Kormanowej. Autorka rozpraw i artykułów z dziedziny historii oświaty. Jego grób znajduje się na cmentarzu ewangelicko-augsburskim w Warszawie (aleja C, grób 66).

</doc>
<doc id="3595845" url="https://pl.wikipedia.org/wiki?curid=3595845" title="Rohrberg (Austria)">
Rohrberg (Austria)

Rohrberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 555 mieszkańców (1 stycznia 2015).

</doc>
<doc id="3595847" url="https://pl.wikipedia.org/wiki?curid=3595847" title="Stans (Austria)">
Stans (Austria)

Stans – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1932 mieszkańców (1 stycznia 2015).

</doc>
<doc id="3595848" url="https://pl.wikipedia.org/wiki?curid=3595848" title="Stans">
Stans



</doc>
<doc id="3595850" url="https://pl.wikipedia.org/wiki?curid=3595850" title="Reguły automatyczne">
Reguły automatyczne



</doc>
<doc id="3595851" url="https://pl.wikipedia.org/wiki?curid=3595851" title="Wymering">
Wymering

Wymering – osada w Anglii, w Hampshire, w dystrykcie (unitary authority) Portsmouth. Wymering jest wspomniana w Domesday Book (1086) jako "Wimeringes".

</doc>
<doc id="3595857" url="https://pl.wikipedia.org/wiki?curid=3595857" title="Jim Jackson">
Jim Jackson

 
James Arthur „Jim” Jackson (ur. 14 października 1970 w Toledo) – amerykański koszykarz, występujący na pozycji rzucającego obrońcy.
W 1989 wystąpił w meczu gwiazd amerykańskich szkół średnich - McDonald’s All-American.

</doc>
<doc id="3595861" url="https://pl.wikipedia.org/wiki?curid=3595861" title="Nazwy równoważne">
Nazwy równoważne

Nazwy równoważne – nazwy posiadające pewne desygnaty, o takiej samej denotacja.
Desygnaty danej nazwy przy pewnym jej znaczeniu to przedmioty, które ta nazwa oznacza. Dwie różne nazwy niekiedy różnią się desygnatami. Niekiedy zdarza się jednak sytuacja, że o każdym desygnacie pierwszej nazwy powiedzieć można, iż jest on zarazem desygnatem drugiej nazwy, a jednocześnie o każdym desygnacie tej drugiej nazwy powiedzieć można, że jest to desygnat tej pierwszej. Innymi słowy, dla każdego przedmiotu, orzec o nim pierwszą nazwę można wtedy i tylko wtedy, kiedy orzec o nim można nazwę drugą. Nie istnieją żadne desygnaty pierwszej nazwy niebędące desygnatami drugiej i odwrotnie. Zakres obu nazw jest taki sam. Zbiór wszystkich desygnatów, pierwszej nazwy i zbiór desygnatów drugiej nazwy to jeden i ten sam zbiór. Inaczej mówiąc, obie nazwy mają taką samą denotację. Wtedy takie dwie nazwy określa się mianem nazw równoważnych. Jako przykłady nazw równoważnych Kazimierz Ajdukiewicz podaje "obecna stolica Polski" i "największe miasto nad Wisłą".
Nazwami równoważnymi nie są nazwy puste, a więc nie posiadające żadnych desygnatów, chociaż z definicji ich denotacja są takie same.

</doc>
<doc id="3595862" url="https://pl.wikipedia.org/wiki?curid=3595862" title="Anthony Francis Sharma">
Anthony Francis Sharma

Anthony Francis Sharma SJ (ur. 12 grudnia 1937 w Katmandu, zm. 8 grudnia 2015 tamże) – indyjski duchowny katolicki posługujący w Nepalu, jezuita, superior misji "sui iuris" Nepalu (1984-1996), prefekt apostolski Nepalu (1996-2007) i wikariusz apostolski tego kraju w latach 2007-2014.
Życiorys.
Święcenia kapłańskie otrzymał 4 maja 1968 w zakonie jezuitów. Pracował przede wszystkim w jezuickich szkołach prowincji Darjeeling.
9 kwietnia 1984 papież Jan Paweł II mianował go superiorem misji "sui iuris" Nepalu. Od 8 listopada 1996 do 10 lutego 2007 prefekt apostolski tego samego kraju. 10 lutego 2007 papież Benedykt XVI mianował biskupem ze stolicą tytularną Gigthi i wikariuszem apostolskim Nepalu. 5 maja 2007 z rąk arcybiskupa Pedra Lópeza Quintany przyjął sakrę biskupią. 25 kwietnia 2014 ze względu na wiek na ręce papieża Franciszka złożył rezygnację z zajmowanej funkcji.
Zmarł w Katmandu 8 grudnia 2015.

</doc>
<doc id="3595873" url="https://pl.wikipedia.org/wiki?curid=3595873" title="Stumm (Austria)">
Stumm (Austria)

Stumm – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 1848 mieszkańców (1 stycznia 2015).

</doc>
<doc id="3595879" url="https://pl.wikipedia.org/wiki?curid=3595879" title="Avant">
Avant

Avant – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3595883" url="https://pl.wikipedia.org/wiki?curid=3595883" title="Zellberg (Austria)">
Zellberg (Austria)

Zellberg – gmina w Austrii, w kraju związkowym Tyrol, w powiecie Schwaz. Według Austriackiego Urzędu Statystycznego liczyła 649 mieszkańców (1 stycznia 2015).

</doc>
<doc id="3595885" url="https://pl.wikipedia.org/wiki?curid=3595885" title="Zellberg">
Zellberg

Austria:
Inne:

</doc>
<doc id="3595892" url="https://pl.wikipedia.org/wiki?curid=3595892" title="Joshua Sasse">
Joshua Sasse

Joshua Seymour Sasse, lepiej znany jako Joshua Sasse (ur. 9 grudnia 1987 w Westminster) – brytyjski aktor i producent filmowy i telewizyjny.
Życiorys.
Wczesne lata.
Urodził się w Westminster w dzielnicy środkowego Londynu jako syn Dominica Sasse i Mary Rosalind Macauley (ur. 30 września 1953), która wyszła za mąż 13 maja 1978. Dorastał w Londynie ze starszą siostrą Lydią (ur. 24 listopada 1982).
Studiował aktorstwo w Hurtwood House College, a następnie Cygnet Training Theatre w Exeter.
Kariera.
Debiutował na ekranie jako Rixie w gangsterskim filmie "The Big I Am" (2010) u boku Michaela Madsena i Leo Gregory. 
Latem 2010 został zaangażowany do roli w musicalu West End "Mamma Mia!" na scenie Prince of Wales Theatre w Londynie.
W sitcomie sci-fi ABC "The Neighbors" (2014) wystąpił jako DJ Jazzy Jeff. Zagrał tytułową postać w serialu "Galavant" (2015).
Życie prywatne.
W listopadzie 2015 związał się z australijską piosenkarką Kylie Minogue. W lutym 2016 roku ogłosili zaręczyny, a w 2017 roku rozstali się z powodu zdrady, której dopuścił się aktor.
Jest fanem fitness i entuzjastą mody. Angażuje się w humanitarną kampanię m.in. dla zachowania zagrożonych dzikich zwierząt w Wietnamie.

</doc>
<doc id="3595893" url="https://pl.wikipedia.org/wiki?curid=3595893" title="Znamiensk">
Znamiensk



</doc>
<doc id="3595895" url="https://pl.wikipedia.org/wiki?curid=3595895" title="Hoceima">
Hoceima



</doc>
<doc id="3595896" url="https://pl.wikipedia.org/wiki?curid=3595896" title="Glen Powell">
Glen Powell

Glen Thomas Powell, Jr. (ur. 21 października 1988 w Austin) – amerykański aktor filmowy i telewizyjny, scenarzysta oraz producent filmowy.
Wczesne lata.
Urodził się w Austin w stanie Teksas jako syn Cyndy Powell i Glena Powella Seniora. Nazwisko jego ojca to Chutsky, a nazwisko matki Powell i wychowywał się pod nazwiskiem matki. Jego matka miała korzenie angielskie, niemieckie i walijskie, a ojciec miał pochodzenie polskie i był potomkiem Tatarów.
Kariera.
Ukończył studia na Uniwersytecie Teksańskim w Austin. Debiutował rolą epizodyczną w filmie "" (2003). Popularność przyniosła mu rola Thorna, hakera i górołaza, w przygodowym filmie akcji "Niezniszczalni 3" (2014), w którym wystąpił u boku Sylvestra Stallone’a, Jasona Stathama i Kellana Lutza. Pojawił się następnie w komedii "Seks według Eda" (2014) i komediodramacie "The Bad Guys" (2015). Jesienią 2015 w telewizji Fox Broadcasting Company swoją premierę miał serial Ryana Murphy’ego "Królowe krzyku". Powell odegrał w nim postać Chada Radwella, bogatego członka prestiżowego bractwa studenckiego, a zarazem nekrofila. Richard Linklater zaangażował go do prac nad filmem "Każdy by chciał!!" (2016). Powell zagrał w nim bejsbolistę i studenta, Finnegana. Jest też scenarzystą i producentem filmowym. Na podstawie jego scenariusza nakręcono w 2011 krótkometrażowy film "J.A.W." W przeszłości pracował jako kaskader.

</doc>
<doc id="3595900" url="https://pl.wikipedia.org/wiki?curid=3595900" title="Samorząd Regionu Hof HaSharon">
Samorząd Regionu Hof HaSharon



</doc>
<doc id="3595908" url="https://pl.wikipedia.org/wiki?curid=3595908" title="Saccharina japonica">
Saccharina japonica



</doc>
<doc id="3595910" url="https://pl.wikipedia.org/wiki?curid=3595910" title="Giuseppe Mottola">
Giuseppe Mottola

Giuseppe Mottola (ur. 20 kwietnia 1936 w Calvi, zm. 20 listopada 2007) – włoski polityk, poseł do Parlamentu Europejskiego III i IV kadencji.
Życiorys.
Był dyrektorem we włoskiej izbie handlu oraz we włoskiej konfederacji związków rolniczych (Coldiretti). Był długoletnim działaczem i członkiem władz regionalnych Chrześcijańskiej Demokracji, zasiadał w radzie regionalnej, pełnił też funkcję asesora ds. rolnictwa.
W latach 1989–1994 (z ramienia chadecji) i 1998–1999 (z listy Włoskiej Partii Ludowej) sprawował mandat posła do Parlamentu Europejskiego III i IV kadencji.

</doc>
<doc id="3595913" url="https://pl.wikipedia.org/wiki?curid=3595913" title="Laminaria japonica">
Laminaria japonica



</doc>
<doc id="3595921" url="https://pl.wikipedia.org/wiki?curid=3595921" title="Władisław Anufrijew">
Władisław Anufrijew

Władisław Grigorjewicz Anufrijew (ros. Владислав Григорьевич Ануфриев, ur. 1 grudnia 1937 w Bugulmie) – radziecki działacz partyjny.
Życiorys.
Rosjanin, w 1962 ukończył Ukraińską Akademię Rolniczą, pracował w organach gospodarczych, partyjnych i państwowych w obwodzie karagandzkim. Od 1969 członek KPZR, w 1973 ukończył Kijowski Instytut Gospodarki Narodowej, w latach 1977-1985 był sekretarzem Komitetu Obwodowego KPK w Karagandzie. W 1982 ukończył Akademię Nauk Społecznych przy KC KPZR, między 1985 a 1986 kierował wydziałem KC KPK, w latach 1986-1988 był I sekretarzem Komitetu Obwodowego KPK w Tałdykorganie, między 1988 a 1989 sekretarzem KC KPK, a także w latach 1989-1991 II sekretarzem KC KPK. Między 1990 a 1991 członek KC KPZR. Deputowany ludowy ZSRR.

</doc>
<doc id="3595925" url="https://pl.wikipedia.org/wiki?curid=3595925" title="Znamiensk (obwód astrachański)">
Znamiensk (obwód astrachański)

Znamiensk () – miasto zamknięte w Rosji, w obwodzie astrachańskim, zamieszkałe głównie przez pracowników kosmodromu Kapustin Jar. Od 11 stycznia 1962 nosiło nazwę Kapustin Jar lub Kapustin Jar-1. 23 stycznia 1993 roku nazwę miasta zmieniono na Znamiensk.
Lokalizacja.
Znamiensk jest najbardziej wysuniętym na północ miastem w obwodzie astrachańskim, zlokalizowanym przy lewym brzegu rzeki Podstepka (ros. Подстепка).
Miasto położone jest na terenach o niskiej gęstości zaludnienia, w bezpośrednim sąsiedztwie kosmodromu Kapustin Jar, z którym jest połączone drogami dojazdowymi. W pobliżu znajduje się lotnisko wojskowe, obsługujące kosmodrom. W Znamiensku zlokalizowana jest stacja kolejowa, łącząca miasto z obwodem wołgogradzkim. Jego granica oddalona jest o około 10 km. Najbliższe większe miasto to Leninsk, w obwodzie wołgogradzkim, leżący w odległości 41 km.
Sytuacja prawna.
14 lipca 1992 roku miastu nadano status zamkniętej jednostki administracyjno-terytorialnej, włączonej do obwodu astrachańskiego jako samodzielna jednostka miejska. 25 października 1996 roku Znamiensk został formalnie zarejestrowany jako miasto zamknięte (ros. Закры́тое администрати́вно-территориа́льное образова́ние ЗАТО́).
Wynika to z konieczności zabezpieczenia kosmodromu. Ponadto na terenie Znamienska znajdują się obiekty Ministerstwa Obrony. Obowiązują specjalne procedury bezpieczeństwa. Wjazd wymaga przepustki, przekraczanie granicy miasta jest każdorazowo kontrolowane.
Historia i mieszkańcy.
Historia miasta  jest związana bezpośrednią z budową poligonu rakietowego, a następnie kosmodromu Kapustin Jar.
13 maja 1946 roku, na mocy dekretu Rady Ministrów ZSRR, podjęto decyzję o budowie poligonu rakietowego oraz przyjęto założenia budowy pobliskiego miasta (oddalonego obecnie ok. 2 km). Pierwsze budynki mieszkalne dla robotników postawiono w 1949 roku. Od 1951 rozpoczęto budowę części mieszkalnej i administracyjnej. W 1951 roku w mieście powstała pierwsza szkoła, w 1953 roku pierwsze przedszkole. W latach pięćdziesiątych zbudowano stację ujęcia wody, doprowadzono wodociąg oraz prąd. 
W 1962 roku Znamiensk uzyskał prawa miejskie.
Mieszkańcy to w znacznej mierze wojskowi lub cywilni pracownicy kosmodromu Kapustin Jar. Od lat dziewięćdziesiątych liczba mieszkańców waha się od 26 tys. do 35 tys. i ma bezpośredni związek z aktualnie realizowanymi projektami kosmodromu.
W Znamiensku wydawana jest lokalna gazeta „Orbita”.
Obiekty.
W latach pięćdziesiątych w mieście postawiono pomnik Lenina, na placu jego imienia. Następnie pomnik upamiętniający pierwszy start rakiety R-1.
W 1962 roku w Znamiensku powstał szpital miejski.
Od 1991 roku w mieście znajduje się filia Astrachańskiego Uniwersytetu Państwowego

</doc>
<doc id="3595926" url="https://pl.wikipedia.org/wiki?curid=3595926" title="Bułgarski Komitet Helsiński">
Bułgarski Komitet Helsiński

Bułgarski Komitet Helsiński () – bułgarska organizacja pozarządowa na rzecz ochrony praw człowieka, działająca od 1992 roku, dot. praw obywatelskich, mniejszości, politycznych, kulturalnych i społecznych; głównie koncentrująca się na obronie praw mniejszości, najbardziej narażonych grupach społecznych oraz dostępie do informacji i problemie postępowania karnego.
Wśród celów organizacji jest promowanie poszanowania i ochrony praw człowieka, lobbowanie na rzecz zmian legislacyjnych w celu dostosowania ustawodawstwa bułgarskiego zgodnie z międzynarodowymi standardami, wspieranie debaty publicznej w kwestiach praw człowieka oraz promowanie idei praw człowieka wśród ogółu społeczeństwa.
Organizacja ta powstała 14 lipca 1992 roku, a od 1993 roku jest członkiem Międzynarodowej Helsińskiej Federacji na rzecz Praw Człowieka.

</doc>
<doc id="3595930" url="https://pl.wikipedia.org/wiki?curid=3595930" title="Herb Roskilde">
Herb Roskilde

Herb Roskilde – najważniejszy symbol miejski miasta Roskilde, znany od II połowy XIII w.
Opis i symbolika.
Herb Roskilde przedstawia w polu srebrnym orła (lub jastrzębia, co do tego nie ma pełnej zgodności pośród heraldyków) czarnego (w praktyce stosuje się wizerunek orła czarnego/srebrnego/szarego w polu białym) zwróconego w prawo, ze złotymi szponami, dziobem, przepaską na skrzydłach i ogonie. Pod nim źródło błękitne otoczone w półkole czerwonymi blankowanymi murami z cegły. Na środku źródła pływają trzy róże czerwone.
Interpretacja symboliki herbu.
Interpretacja symboliki herbu Roskilde zależy od tego czy przyjmuje się, iż godłem w herbie miasta jest orzeł (potężny ptak symbolizujący potężne miasto handlowe), czy jastrząb. W tym ostatnim przypadku godło miałoby symbolizować tzw. Jastrzębi Majdan (duń. "Høgekøbing"), najstarsze i główne targowisko (lub osada handlowa) w okolicy średniowiecznego Roskilde, którego dokładne usytuowanie nie zostało podane w żadnym z zachowanych przekazów historycznych, ani też ustalone przez historyków. Mury obronne oznaczają mury miejskie Roskilde (duński kronikarz Saxo Gramatyk wspomina o obwarowaniu Roskilde wałami obronnymi i fosą przez króla Danii Swena Grathe ok. 1150 r.), a wypełnienie ich wodą (źródłem) ma symbolizować jedno ze źródeł miejskich, które znajdowało się w obrębie murów, "Roars kilde" (źródło Roara, króla Lejre znanego z sag skandynawskich, od którego wywodzi się nazwa miasta). Trzy róże pływające w źródle mają symbolizować Trójcę Świętą, a ich czerwona barwa – krew Chrystusa. Ten ostatni element herbu jest najwidoczniej nawiązaniem do średniowiecznego kościoła Trójcy Świętej w Roskilde, poprzednika obecnej katedry. Świątynia ta od samego początku odgrywała szczególną rolę w historii miasta i stąd należy upatrywać jej symbolicznego upamiętnienia w herbie miasta.
Historia.
Herb Roskilde wywodzi się z pieczęci grodzkiej, która jest jedną z najstarszych duńskich pieczęci miejskich Po raz pierwszy wzmiankowana została w dokumencie z 9 kwietnia 1273 r., w którym rada miasta Roskilde przekazała na własność niejakiego Nielsa Hermansena działkę pod budowę młyna w parafii św. Marcina. Dokument kończy się stwierdzeniem, iż na świadectwo zawartego kontraktu do pisma dołącza się odcisk pieczęci miejskiej. Podobne stwierdzenie znalazło się pod kolejnym dokumentem z 20 grudnia 1277 r., kontraktem sprzedaży nieruchomości w Højby przez niejakiego Nielsa Vilhelmsena klasztorowi klarysek w Roskilde. Odciski tych pieczęci nie dotrwały jednak do naszych czasów. Najstarszy zachowany odcisk pieczęci grodzkiej miasta Roskilde z widocznym na niej orłem (jastrzębiem) ponad otoczonym murami źródłem oraz napisem łacińskim: SIGILLVM CIVIVM ROSKILDENSIS, pochodzi z kontraktu sprzedaży nieruchomości przez królewskiego wójta w Roskilde Nielsa Hermansena klasztorowi klarysek w Roskilde. Dokument wystawiono 24 czerwca 1286 r. Kończy się on słowami: "Poświadczamy tę sprawę odciśnięciem na piśmie tym pieczęci grodzkiej miasta Roskilde jako i naszej własnej." Na podstawie kroju liter i rysunku orła na pieczęci przyjmuje się, że powstała ona prawdopodobnie ok. połowy XIII wieku. Na zachowanym odcisku pieczęci miejskiej z 1384 r. znajdują się trzy róże, których nie było na zachowanych wcześniejszych odciskach pieczęci miejskiej. Jednak na późniejszych odciskach pieczęci pojawiają się sporadycznie lub przybierają postać trzech kuli. Na zachowanym odcisku pieczęci z 1481 r. pojawia się tylko jedna róża, zaś na odcisku z 1557 r. nie ma ich wcale. Być może, że o tak swobodnym potraktowaniu elementów heraldycznych z herbu Roskilde zdecydowały sprawy praktyczne (trudności z wyrytowaniem wielu drobnych elementów na niewielkiej powierzchni) lub po prostu niedopatrzenie wykonującego pieczęć miejską. Herb Roskilde pojawia się także na monetach wybijanych w mieście podczas bezkrólewia w latach 1332-1340. Przedstawia on rysunek z sylwetką ptaka (głowa i rozpostarte skrzydła z czterema piórami) ponad czymś, co może przypominać fragment muru miejskiego lub fali (źródła).
Zaskakujące zmiany w herbie miasta przyniósł wiek XVII. Na zachowanym odcisku pieczęci miejskiej z 1699 r. znajduje się jedynie orzeł otoczony duńską inskrypcją: ROESKILDE STADS SIGILL i nic więcej. Pozostałe elementy heraldyczne herbu (mur, źródło, róże) zostały pominięte. Można przyjąć, że powodem takiej zmiany nie była zmiana herbu miasta, lecz jedynie ignorancja wykonawcy pieczęci. Błąd ten był powtarzany w czasach późniejszych (np. na szyldzie z 1756 r. czy na tablicy ze starego ratusza w Roskilde z 1820 r., zachowanych w Muzeum Roskilde). Jednak w II poł. XIX w. powraca do użytku herb Roskilde ze wszystkimi jego elementami znanymi od średniowiecza. Herb miasta w obecnej jego formie został oficjalnie zatwierdzony w 1938 r.
Użycie.
Według duńskiego prawa herby miejskie chronione są prawem patentowym i mogą być jedynie używane przez władze miejskie i gminne, dlatego też ich współczesne wizerunki nie są spotykane poza oficjalnym obiegiem.
Linki zewnętrzne.
Heraldry of the World/Roskilde (ang.)

</doc>
<doc id="3595932" url="https://pl.wikipedia.org/wiki?curid=3595932" title="Gerardo Bianco">
Gerardo Bianco

Gerardo Bianco (ur. 12 września 1931 w Guardia Lombardi, zm. 1 grudnia 2022 w Rzymie) – włoski polityk, filolog i nauczyciel akademicki, wieloletni parlamentarzysta, od 1990 do 1991 minister edukacji, poseł do Parlamentu Europejskiego IV kadencji, sekretarz i przewodniczący Włoskiej Partii Ludowej.
Życiorys.
Ukończył studia klasyczne na Katolickim Uniwersytecie Najświętszego Serca w Mediolanie. Pracował jako nauczyciel akademicki, był także redaktorem w wydawnictwie Istituto dell'Enciclopedia Italiana, gdzie zajmował się m.in. opracowywaniem "Enciclopedia oraziana". W latach 90. kierował działem politycznym dziennika „Il Popolo”.
Był długoletnim działaczem i członkiem władz regionalnych Chrześcijańskiej Demokracji. W latach 1968–1994 nieprzerwanie sprawował mandat posła do Izby Deputowanych. Pełnił funkcję wiceprzewodniczącego niższej izby włoskiego parlamentu (1987–1990) i przewodniczącego frakcji chadeckiej (1979–1983, 1992–1994). Od 1990 do 1991 był ministrem edukacji w rządzie, którym kierował Giulio Andreotti. Po rozpadzie chadecji dołączył w 1994 do Włoskiej Partii Ludowej, od 1995 do 1997 stał na czele tego ugrupowania jako jego sekretarz, następnie do 2000 pełnił reprezentacyjną funkcję przewodniczącego.
W latach 1994–1999 zasiadał w Europarlamencie IV kadencji. Wraz z ludowcami współtworzył partię Margherita. Nie przystąpił jednak do powstałej m.in. na bazie tego ugrupowania Partii Demokratycznej. Od 2001 do 2008 ponownie przez dwie kadencje zasiadał w Izbie Deputowanych.

</doc>
<doc id="3595944" url="https://pl.wikipedia.org/wiki?curid=3595944" title="Władysław Gollob">
Władysław Gollob

Władysław Czesław Gollob (ur. 26 maja 1937 w Gdyni) – polski działacz żużlowy, konstruktor lotniczy, przedsiębiorca, ojciec Jacka i Tomasza Gollobów.
Życiorys.
W młodzieńczych latach jako uczeń gdańskiego Technikum Budowy Okrętów uprawiał żeglarstwo, ze sportami motocyklowymi związany jest od 1956 roku, kiedy jako członek Ligi Przyjaciół Żołnierza ścigał się na torze w Stoczni Północnej. Uprawianie tych dyscyplin przerwała służba wojskowa, którą odbywał w Dęblinie, a następnie w 6 Dywizji Powietrznodesantowej w Krakowie. Po zakończeniu służby przeniósł się do Bydgoszczy, gdzie założył rodzinę i podjął pracę mechanika klubowego w Polonii Bydgoszcz, do czasu narodzin syna Tomasza uprawiał sport motocyklowy, był rajdowym mistrzem okręgu. 
W latach 70. pracował przy motocyklach Andersa Michanka oraz Romana Jankowskiego, jak i całej leszczyńskiej Unii. Pasję do motocykli przekazał dwóm synom, których przygotowywał do startów w motocrossie, a następnie za namową Krzysztofa Głowackiego oddał do sekcji żużlowej Polonii Bydgoszcz opiekując się ich sprzętem. W Polonii pełnił funkcję trenera oraz członka zarządu klubu. Był też zaangażowany w reaktywację WKM Warszawa. W październiku 2015 roku nabył pakiet kontrolny akcji w spółce ŻKS Polonia Bydgoszcz, stając się jej właścicielem. Po trzech sezonach prezesury przekazał swoje stanowisko Jerzemu Kanclerzowi, któremu w 2019 roku sprzedał akcje spółki.

</doc>
<doc id="3595945" url="https://pl.wikipedia.org/wiki?curid=3595945" title="Carlo Secchi">
Carlo Secchi

Carlo Secchi (ur. 4 lutego 1944 w Mandello del Lario) – włoski ekonomista, nauczyciel akademicki i polityk, profesor, senator, poseł do Parlamentu Europejskiego IV kadencji, w latach 2000–2004 rektor Uniwersytetu Bocconi.
Życiorys.
Absolwent ekonomii na Uniwersytecie Bocconi, kształcił się następnie na Uniwersytecie Erazma w Rotterdamie. Zawodowo związany z macierzystą uczelnią, gdzie doszedł do stanowiska profesora zwyczajnego w zakresie polityki gospodarczej. Pełnił funkcję prorektora, a od 2000 do 2004 rektora tego uniwersytetu. Pracował również m.in. jako badacz w instytucie ekonomicznym w Rotterdamie, a także wykładowca uczelni w Mediolanie, Sassari i Trydencie, gdzie był dziekanem wydziału ekonomicznego. Zajmował stanowiska wiceprzewodniczącego stowarzyszenia CEMS (1988–1993) i przewodniczącego organizacji European Association of Development Research and Training Institutes EADI (1990–1993).
Był działaczem Chrześcijańskiej Demokracji. Od 1971 do 1988 pełnił funkcję radnego swojej rodzinnej miejscowości. Po rozpadzie chadecji dołączył w 1994 do Włoskiej Partii Ludowej, z jej listy od 1994 do 1999 sprawował mandat eurodeputowanego IV kadencji. W latach 1994–1996 był jednocześnie członkiem włoskiego Senatu XII kadencji. W drugiej połowie lat 90. zasiadał we władzach Zjednoczonych Chrześcijańskich Demokratów.

</doc>
<doc id="3595957" url="https://pl.wikipedia.org/wiki?curid=3595957" title="Ignacy Urbański (winogrodnik)">
Ignacy Urbański (winogrodnik)

Ignacy Urbański (ur. 25 stycznia 1840 w Pieruszycach, (zm. 30 września 1921 roku w Pleszewie – wielkopolski winogrodnik.
Ukończył Królewskie Katolickie Seminarium Nauczycielskie w Paradyżu (1863). Komisja egzaminacyjna stwierdziła i zaznaczyła na świadectwie końcowym jego dużą wiedzę na temat ogrodnictwa . Pracując jako nauczyciel w Powszechnej Szkole Katolickiej w Pleszewie został zobligowany do prowadzenia przyszkolnej szkółki ogrodniczej. Założył też przydomową winnicę z której czerpał korzyści, sprzedając owoce i sadzonki. Z czasem wyspecjalizował się w hodowli i selekcji nowych odmian winorośli, stając się polskim pionierem w tej dziedzinie. W efekcie tej hodowli i selekcji uzyskał odmiany „Triumf” i „Jadwiga”, które znane są także poza Polską (w Niemczech, Szwecji, Finlandii, Estonii i Czechach). Za odmianę „Triumf” otrzymał dyplom od następczyni tronu szwedzkiego. Pisał też artykuły na temat winorośli w czasopiśmie ogrodniczym „Praktischer Ratgeber für Obst- und Gartenbau” i był tam ekspertem w rozstrzyganiu kwestii spornych na temat winorośli. Inne odmiany uzyskane przez I. Urbańskiego to „Julianna” i „Perran”; są one jednak mniej znane. W roku 1919 sprzedał swoją kolekcję winorośli Wielkopolskiej Izbie Rolniczej. Została ona umieszczona w winnicy doświadczalnej przy Szkole Ogrodniczej w Koźminie.

</doc>
<doc id="3595958" url="https://pl.wikipedia.org/wiki?curid=3595958" title="Witalij Andrejkiw">
Witalij Andrejkiw

Witalij Mykołajowycz Andrejkiw, ukr. Віталій Миколайович Андрейків (ur. 3 stycznia 1996 we Lwowie) – ukraiński hokeista, reprezentant Ukrainy.
Kariera.
Karierę w wieku młodzieżowym rozwijał w Rosji, głównie w klubie Siewierstal Czerepowiec. W sezonie 2013/2014 był zawodnikiem ukraińskiego zespołu Mołoda Hwardija Donieck w rosyjskiej lidze juniorskiej MHL. Występował w klubach białoruskich i ukraińskich. Od września 2014 zawodnik Polonii Bytom w rozgrywkach Polskiej Hokej Ligi (wraz z nim jego rodak Dmytro Demjaniuk). Od sierpnia 2015 zawodnik Zagłębia Sosnowiec w tej samej lidze. W połowie lutego 2016 ukraiński klub HK Krzemieńczuk poinformował o transferze Andrejkiwa, czemu zaprzeczyli przedstawiciele Zagłębia Sosnowiec. Zawodnik przeszedł jednak do ukraińskiego klubu. Od lipca 2016 w rosyjskim klubie Kristałł Saratów w rozgrywkach Wysszaja Chokkiejnaja Liga. Później dokończył sezon w Krzemieńczuku. W lipcu 2017 został zawodnikiem kazachskiego Kułagiera. W 2019 do listopada tego roku był zawodnikiem Bejbarysu Atyrau. W dalszym ciągu sezonu 2019/2020 grał w HK Aktobe. W sierpniu 2020 przeszedł do Ałtaja Torpedo Ust-Kamienogorsk. Zwolniony stamtąd w styczniu 2021. Pod koniec stycznia 2021 przeszedł do Sokiłu Kijów. Od maja 2021 zawodnik Donbasu Donieck. W maju 2022 ponownie został zaangażowany przez Zagłębie Sosnowiec.
Został reprezentantem kadr juniorskich Ukrainy. Uczestniczył w turniejach mistrzostw świata juniorów do lat 18 w 2013, 2014 oraz mistrzostw świata juniorów do lat 20 w 2014, 2015, 2016 (wszystkie w ramach Dywizji I). W kadrze seniorskiej uczestniczył w turnieju mistrzostw świata w 2016, 2022 (Dywizja I).

</doc>
<doc id="3595960" url="https://pl.wikipedia.org/wiki?curid=3595960" title="Paszczenko">
Paszczenko

Osoby o tym nazwisku:

</doc>
<doc id="3595963" url="https://pl.wikipedia.org/wiki?curid=3595963" title="Samorząd Regionu Hevel Yavne">
Samorząd Regionu Hevel Yavne



</doc>
<doc id="3595964" url="https://pl.wikipedia.org/wiki?curid=3595964" title="Szpital &quot;Królestwo&quot;">
Szpital &quot;Królestwo&quot;



</doc>
<doc id="3595968" url="https://pl.wikipedia.org/wiki?curid=3595968" title="Danilo Poggiolini">
Danilo Poggiolini

Danilo Poggiolini (ur. 15 września 1932 w Rocca San Casciano) – włoski polityk i lekarz, parlamentarzysta krajowy, poseł do Parlamentu Europejskiego IV kadencji.
Życiorys.
Absolwent medycyny i chirurgii, specjalizował się w zakresie kardiologii. Kierował krajową federacją stowarzyszeń lekarzy i stomatologów (FNOMCeO).
Był długoletnim działaczem Włoskiej Partii Republikańskiej, a także radnym miejskim w Moncalieri i Turynie. Od 1983 do 1987 i od 1989 do 1994 sprawował mandat posła do Izby Deputowanych IX, X i XI kadencji. W latach 1994–1999 z ramienia ugrupowania Patto Segni zasiadał w Parlamencie Europejskim IV kadencji, pełniąc m.in. funkcję wiceprzewodniczącego Komisji ds. Środowiska Naturalnego, Zdrowia Publicznego i Ochrony Konsumentów.

</doc>
<doc id="3595969" url="https://pl.wikipedia.org/wiki?curid=3595969" title="Samorząd Regionu Hevel Eilot">
Samorząd Regionu Hevel Eilot



</doc>
<doc id="3595971" url="https://pl.wikipedia.org/wiki?curid=3595971" title="Jacek Krawczyk (archiwista)">
Jacek Krawczyk (archiwista)

Jacek Krawczyk (ur. 1954) – archiwista i bibliotekarz, pracownik Instytutu Literackiego.
Życiorys.
Studiował psychologię na Uniwersytecie Warszawskim. Po wprowadzeniu stanu wojennego pozostał we Francji. Pracownik paryskiego Komitetu „Solidarności”. W latach 1985–2009 był pracownikiem Instytutu Literackiego. W 1995 otrzymał Nagrodę Przyjaźni i Współpracy „Kultury”. W latach 2003–2009 był redaktorem pisma „Zeszyty Historyczne”. W czasie gdy pełnił funkcję redaktora w 2009 w dowodzie uznania za wkład w ochronę polskiego dziedzictwa narodowego poza granicami kraju, Prezes Instytutu Pamięci Narodowej uhonorował zespół redakcyjny kwartalnika „Zeszyty Historyczne” nagrodą „Kustosza Pamięci Narodowej” im. Grzegorza Jakubowskiego.

</doc>
<doc id="3595973" url="https://pl.wikipedia.org/wiki?curid=3595973" title="Samorząd Regionu Har Hebron">
Samorząd Regionu Har Hebron



</doc>
<doc id="3595976" url="https://pl.wikipedia.org/wiki?curid=3595976" title="Gieorgij Arbatow">
Gieorgij Arbatow

Gieorgij Arkadjewicz Arbatow (, ur. 19 maja 1923 w Chersoniu, zm. 1 października 2010 w Moskwie) – radziecki historyk, politolog, ekspert od stosunków międzynarodowych.
Życiorys.
W 1941 ukończył szkołę średnią i został powołany do Armii Czerwonej, skończył szkołę artylerii, później walczył kolejno na Froncie Kalinińskim, Stepowym, Woroneskim, 1 i 2 Ukraińskim, od 1943 członek WKP(b). W 1943 został ranny, później ciężko zachorował i 1944 został zwolniony do rezerwy. W latach 1944–1949 studiował w Moskiewskim Państwowym Instytucie Stosunków Międzynarodowych, później pracował w wydawnictwie zagranicznej literatury i w pismach „Woprosy fiłosofii”, „Nowoje wriemia” i „Kommunist” oraz w międzynarodowym piśmie „Problemy mira i socyalizma” w Pradze (między 1960 a 1962 jego redaktor naczelny). Od maja 1964 konsultant odpowiedzialny Wydziału Międzynarodowego KC KPZR, później kierownik pododdziału i kierownik grupy konsultantów tego wydziału. Doktor nauk historycznych, później profesor, w latach 1967–1992 dyrektor Instytutu USA i Kanady Akademii Nauk ZSRR, od 1970 członek korespondent, a od 1974 akademik Akademii Nauk ZSRR. Był doradcą Leonida Breżniewa, Jurija Andropowa, Konstantina Czernienki i Michaiła Gorbaczowa w sprawach międzynarodowych. Deputowany do Rady Najwyższej ZSRR od 9 do 11 kadencji, później deputowany ludowy ZSRR. W latach 1971–1976 członek Centralnej Komisji Rewizyjnej KPZR, później (1976–1981) zastępca członka, a między 1981 a 1990 członek KC KPZR. Pochowany na Cmentarzu Dońskim w Moskwie.
Odznaczenia.
i medale.

</doc>
<doc id="3595977" url="https://pl.wikipedia.org/wiki?curid=3595977" title="Zupełna algebra Boole’a">
Zupełna algebra Boole’a



</doc>
<doc id="3595978" url="https://pl.wikipedia.org/wiki?curid=3595978" title="Zupełna algebra Boole'a">
Zupełna algebra Boole'a



</doc>
<doc id="3595979" url="https://pl.wikipedia.org/wiki?curid=3595979" title="Samorząd Regionu Hevel Modi’in">
Samorząd Regionu Hevel Modi’in



</doc>
<doc id="3595980" url="https://pl.wikipedia.org/wiki?curid=3595980" title="Dziedzina otwarta">
Dziedzina otwarta

Dziedzina otwarta – w przestrzeni topologicznej zbiór, który jest równy wnętrzu swojego domknięcia.
Definicja formalna.
Niech formula_1 będzie przestrzenią topologiczną. Zbiór formula_2 jest dziedziną otwartą wtedy i tylko wtedy, gdy zachodzi formula_3. Rodzinę dziedzin otwartych przestrzeni formula_4 oznacza się formula_5
Algebra Boole’a rodziny dziedzin otwartych.
Niech formula_1 będzie przestrzenią topologiczną, a formula_7 rodziną dziedzin otwartych tej przestrzeni. Określa się działania następująco:
Ponadto przyjmuje się: formula_11 i formula_12 Wtedy formula_13 jest zupełną algebrą Boole’a.

</doc>
<doc id="3595981" url="https://pl.wikipedia.org/wiki?curid=3595981" title="12 Bar Blues">
12 Bar Blues

12 Bar Blues – debiutancki album studyjny amerykańskiego wokalisty Scotta Weilanda. Wydawnictwo ukazało się 17 marca 1998 roku nakładem wytwórni muzycznej Atlantic Records. Album dotarł do 42. miejsca amerykańskiej listy przebojów – Billboard 200. W niespełna trzy miesiące od premiery materiał znalazł 90 tys. nabywców w Stanach Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3595982" url="https://pl.wikipedia.org/wiki?curid=3595982" title="Nikita Markowski">
Nikita Markowski

Nikita Aleksiejewicz Markowski, ros. Никита Алексеевич Марковский (ur. 19 lutego 1994 w Togliatti) – rosyjski hokeista.
Kariera.
Wychowanek Łady Togliatti. Od 2010 do 2015 w barwach zespółów juniorskich macierzystego klubu oraz Łokomotiwu Jarosław rozegrał cztery sezony w rozgrywkach MHL i jeden sezon w MHL-B. Od połowy października 2015 zawodnik Zagłębia Sosnowiec w rozgrywkach Polskiej Hokej Ligi.

</doc>
<doc id="3595983" url="https://pl.wikipedia.org/wiki?curid=3595983" title="Vincenzo Viola">
Vincenzo Viola

Vincenzo Viola (ur. 16 listopada 1950 w Cammaracie) – włoski polityk i prawnik, poseł do Parlamentu Europejskiego IV kadencji.
Życiorys.
Z wykształcenia prawnik. Od 1976 do 1994 pracował w Sycylijskim Zgromadzeniu Regionalnym, m.in. jako wicedyrektor departamentu. W 1994 kandydował do Europarlamentu z listy Patto Segni. Mandat europosła IV kadencji uzyskał w 1995 i wykonywał go do 1999, zasiadając we frakcji chadeckiej. W 2001 objął stanowisko dyrektorskie w Banco di Sicilia (rekomendowany na tę funkcję przez Sojusz Narodowy). Zajął się też prowadzeniem działalności gospodarczej w ramach przedsiębiorstw z branży handlowej i nieruchomości.

</doc>
<doc id="3595985" url="https://pl.wikipedia.org/wiki?curid=3595985" title="Marian Banaszak">
Marian Banaszak

Marian Banaszak (1926-1997) – polski ksiądz katolicki, profesor doktor habilitowany, historyk.
Życiorys.
Urodził się 6 grudnia 1926 r. w Panience. Początkowo uczył się w miejscowej szkole, ale ze względu na jej niski poziom pobierał dodatkowe lekcje u kierownika szkoły. w 1939 został przyjęty do gimnazjum w pobliskim Jarocinie, lecz nauki nie rozpoczął, ze względu na wybuch wojny. Cała rodzina została wysiedlona i w ciągu wojny kilkakrotnie zmieniała miejsce zamieszkania. Marian Banaszak uczęszczał na komplety w Jędrzejowie. Po ukończeniu 18 lat wstąpił do oddziału partyzanckiego, gdzie przyjął pseudonim "Orlik".
Po zakończeniu wojny został przyjęty do II klasy licealnej w Jarocinie, a maturę zdał w styczniu 1946. Wtedy, porzucając wcześniejsze zamiary studiowania historii, podjął decyzję o wstąpieniu do Seminarium. Wstąpił do seminarium w Gnieźnie, gdzie zauważono jego zainteresowania badawcze. 
Po wyświęceniu został skierowany do Środy Wielkopolskiej, ale już w 1952 rozpoczął studia na Uniwersytecie Jagiellońskim, gdzie obronił pracę doktorską "Łukasz Kościelski biskup poznański (1577-1597)" (promotorem był ks. prof. Glemma).
W 1955 był wikariuszem w Ostrorogu, później pracował przy poznańskiej katedrze oraz tamtejszej farze. 
Od 1956 rozpoczął dodatkowe prace w Seminarium w Poznaniu, z którym pozostał związany do końca życia. W 1958 został tam prefektem i wykładowcą historii Kościoła. Od 1962 był profesorem zwyczajnym, dwa lata później został wicerektorem w tym Seminarium. W 1971 został dyrektorem Archiwum Archidiecezjalnego w Poznaniu.
Równocześnie pracował w Akademii Teologii Katolickiej, gdzie habilitował się w 1972, a tytuł profesora zwyczajnego uzyskał w 1989. W latach 1985-87 był dziekanem Wydziału Teologicznego.
W latach 1987-92 napisał czterotomową "Historię Kościoła katolickiego". Publikował w Przewodniku Katolickim, Miesięczniku Kościelnym Archidiecezji Poznańskiej, współpracował przy pisaniu "Słownika polskich teologów katolickich". Był autorem ponad 600 publikacji. Był promotorem 5 prac doktorskich i recenzentem 2 rozpraw habilitacyjnych.
Zmarł w 1997 w wyniku komplikacji pooperacyjnych. Pochowany na cmentarzu w rodzinnej wsi Panienka.

</doc>
<doc id="3595987" url="https://pl.wikipedia.org/wiki?curid=3595987" title="Be'eri">
Be'eri



</doc>
<doc id="3595990" url="https://pl.wikipedia.org/wiki?curid=3595990" title="Dyrektywa nr 1999/44/WE">
Dyrektywa nr 1999/44/WE



</doc>
<doc id="3595993" url="https://pl.wikipedia.org/wiki?curid=3595993" title="Niecodzienny mecz">
Niecodzienny mecz

Niecodzienny mecz (ros. Необыкновенный матч) – radziecki film animowany z 1955 roku w reżyserii Mstisława Paszczenko i Borisa Diożkina. Pierwszy film z serii sportowych rywalizacji zabawek.
Animatorzy.
Boris Diożkin, Dmitrij Biełow, Fiodor Chitruk, Roman Kaczanow, Władimir Piekar, Boris Stiepancew, Wiaczesław Kotionoczkin, Faina Jepifanowa, Nadieżda Priwałowa, Mstisław Kupracz, Boris Czani

</doc>
<doc id="3595999" url="https://pl.wikipedia.org/wiki?curid=3595999" title="Really Love">
Really Love

„Really Love” – piosenka i pierwszy singel D’Angelo and the Vanguard z trzeciej płyty studyjnej D’Angelo ("Black Messiah"), wydany 15 grudnia 2014 przez RCA Records. W Polsce promocja radiowa rozpoczęła się 12 stycznia 2015. Utwór można było usłyszeć na żywo 3 lipca 2015 podczas Open’er Festival w Gdyni. Piosenka otrzymała dwie nominacje do nagród Grammy w kategoriach "Nagranie Roku" i "Najlepsza Piosenka R&amp;B".

</doc>
<doc id="3596000" url="https://pl.wikipedia.org/wiki?curid=3596000" title="Iwan Archipow">
Iwan Archipow

Iwan Wasiljewicz Archipow (ros. Иван Васильевич Архипов, ur. 1 maja 1907 w Kałudze, zm. 28 lutego 1998 w Moskwie) – radziecki polityk, wicepremier ZSRR (1974-1980), I wicepremier ZSRR (1980-1986), Bohater Pracy Socjalistycznej (1977).
Życiorys.
Urodzony w rodzinie kolejarza, był uczniem tokarza i tokarzem w warsztatach kolejowych w Kałudze, od 1928 członek WKP(b). W latach 1929-1932 studiował w Moskiewskim Instytucie Obrabiarek, pracował jako inżynier konstruktor w Kowrowie, a od 1933 w zakładzie metalurgicznym im. Dzierżyńskiego w Dnieprodzierżyńsku, gdzie był starszym majstrem i kierownikiem warsztatu, między 1937 a 1938 główny inżynier zakładu metalurgicznego. W 1938 został I sekretarzem Komitetu Miejskiego KP(b)U w Krzywym Rogu, w latach 1939-1943 kierował Wydziałem Kolorowej Metalurgii Zarządu Kadr KC WKP(b), w latach 1943-1948 zastępca ludowego komisarza/ministra metalurgii kolorowej ZSRR, w latach 1948-1950 wiceminister przemysłu metalurgicznego ZSRR, w 1950 radca Ambasady ZSRR w Chinach ds. zagadnień ekonomicznych. Od 28 grudnia 1950 do 15 marca 1953 I zastępca ministra metalurgii kolorowej ZSRR, w latach 1953-1954 zastępca ministra przemysłu metalurgicznego ZSRR, od 8 lutego 1954 do 1957 zastępca ministra kolorowej metalurgii w ZSRR, w 1954 przez krótki czas ponownie radca Ambasady ZSRR w Chinach ds. zagadnień ekonomicznych. W latach 1954-1957 przewodniczący Głównego Zarządu ds. Kontaktu Ekonomicznego z Państwami Demokracji Ludowej przy Radzie Ministrów ZSRR w Chinach. Między 1957 a 1958 radca ZSRR w Chinach, później (1958-1959) zastępca, a od 1959 do 21 marca 1974 I zastępca przewodniczącego Państwowego Komitetu Rady Ministrów ZSRR ds. Zagranicznych Kontaktów Ekonomicznych. Od 21 marca 1974 do 27 października 1980 zastępca przewodniczącego Rady Ministrów ZSRR, od 5 marca 1976 do 25 kwietnia 1989 członek KC KPZR, od 27 października 1980 do 4 października 1986 I zastępca przewodniczącego Rady Ministrów ZSRR, następnie na emeryturze. Deputowany do Rady Najwyższej ZSRR od 9 do 11 kadencji (1974-1989).
Odznaczenia.
I inne.

</doc>
<doc id="3596009" url="https://pl.wikipedia.org/wiki?curid=3596009" title="Kręcko (jezioro)">
Kręcko (jezioro)

Kręcko (niem. "Krummer See") – duże jezioro na Pojezierzu Lubuskim, w gminie Torzym, przylegające bezpośrednio do północnych granic Garbicza. Jezioro posiada charakterystyczną wydłużoną linię brzegową.

</doc>
<doc id="3596010" url="https://pl.wikipedia.org/wiki?curid=3596010" title="Isser Be'eri">
Isser Be'eri



</doc>
<doc id="3596011" url="https://pl.wikipedia.org/wiki?curid=3596011" title="Eshkolot">
Eshkolot



</doc>
<doc id="3596012" url="https://pl.wikipedia.org/wiki?curid=3596012" title="Jeryk Asanbajew">
Jeryk Asanbajew

Jeryk Magzumuły Asanbajew (kaz. Ерік Мағзұмұлы Асанбаев; ros. Ерик Магзумович Асанбаев; ur. 10 marca 1936, zm. 23 sierpnia 2004 w Ałmaty) – radziecki i kazachski polityk, wiceprezydent Kazachstanu (1991-1993).
Życiorys.
W 1958 ukończył Kazachski Uniwersytet Państwowy, doktor nauk ekonomicznych, w latach 1959-1967 wykładowca i pracownik naukowy w Moskwie i Ałmaty, od 1967 członek KPZR. W latach 1967-1986 pracował w aparacie Rady Ministrów Kazachskiej SRR i KC KPK, między 1986 a 1988 kierownik wydziału KC KPK, później (1988-1989) zastępca przewodniczącego Rady Ministrów Kazachskiej SRR. W latach 1989-1990 sekretarz KC KPK. Między 1990 a 1991 przewodniczący Rady Najwyższej Kazachskiej SRR, deputowany ludowy ZSRR, w latach 1990-1991 członek KC KPZR, później (1991-1993) wiceprezydent Kazachstanu.

</doc>
<doc id="3596013" url="https://pl.wikipedia.org/wiki?curid=3596013" title="Dyskografia Ghostface Killah">
Dyskografia Ghostface Killah

Dyskografia Ghostface Killah amerykańskiego rapera, urodzonego w 1970 roku w Nowym Jorku członka grupy Wu-Tang Clan obejmuje dwanaście albumów studyjnych, sześć albumów kompilacyjnych, sześć projektów kolaboracyjnych oraz 32 single.
Ghostface Killah zadebiutował w 1993 roku z grupą Wu-Tang Clan płytą "Enter the Wu-Tang (36 Chambers)", jednak pierwszy solowy album "Ironman" wydał dopiero w 1996 roku nakładem wytwórni Epic Records. Wydawnictwo zadebiutowało na 2. miejscu notowania Billboard 200 oraz na 1. miejscu listy Top R&amp;B/Hip-Hop Albums, zdobywając status platynowej płyty. Drugi studyjny album rapera "Supreme Clientele" ukazał się w 25 stycznia 2000 roku i zadebiutował na 7. miejscu notowania Billboard 200.

</doc>
<doc id="3596014" url="https://pl.wikipedia.org/wiki?curid=3596014" title="Rzepinko">
Rzepinko

Rzepinko (niem. "Bottschomer See") – niewielkie jezioro na Pojezierzu Lubuskim, w gminie Torzym, przylegające bezpośrednio do południowych krańców wsi Boczów.

</doc>
<doc id="3596023" url="https://pl.wikipedia.org/wiki?curid=3596023" title="Tomasz Rospara">
Tomasz Rospara

Tomasz Rospara (ur. 18 września 1978, zm. 6 grudnia 2015 w Bydgoszczy) – polski koszykarz grający na pozycji silnego skrzydłowego lub środkowego, a następnie trener koszykarski. Reprezentant Polski do lat 16. W swojej karierze rozegrał 127 meczów w najwyższej klasie rozgrywkowej. Trener kobiecych reprezentacji koszykarskich do lat 15 i 16, a także asystent trenera kobiecej kadry do lat 20.
Życiorys.
Kariera zawodnicza (1996–2004).
Rospara jest wychowankiem Startu Łódź. Na centralnym zadebiutował w sezonie 1996/1997, rozgrywając z Treflem Sopot 15 meczów I ligi, w których zdobywał średnio po 4,5 punktu. W klubie tym spędził także kolejne 2 sezony (1997/1998 i 1998/1999), w których ten grał już w najwyższej klasie rozgrywkowej. Rospara wystąpił w nich odpowiednio w 16 (zdobywając średnio po 1,6 punktu) i 30 spotkaniach ligowych (przeciętnie po 3 punkty i 2,4 zbiórki). Jednocześnie w 1996 roku, wraz z reprezentacją Polski juniorów (do lat 18) wystąpił w eliminacjach do mistrzostw Europy w tej kategorii wiekowej.
Następnie Rospara przeniósł się do Legii Warszawa, w której występował przez 2 kolejne sezony (1999/2000 i 2000/2001) – najpierw w I lidze (29 meczów, średnio po 13,3 punktu), a następnie w PLK (40 spotkań, przeciętnie po 8 punktów i 4,2 zbiórki). Sezon 2001/2002 spędził z kolei w Polonii Warszawa, z którą w najwyższej klasie rozgrywkowej rozegrał 8 meczów, zdobywając średnio po 1,3 punktu i zbiórki.
Kolejnym klubem w jego karierze była Astoria Bydgoszcz, z którą najpierw grał w II lidze, a później, po wykupieniu przez klub dzikiej karty w najwyższej klasie rozgrywkowej. W sezonie 2002/2003 w II lidze rozegrał 22 mecze, zdobywając średnio po 11,6 punktu, a w sezonie 2003/2004 w PLK wystąpił w 26 spotkaniach, gromadząc przeciętnie po 6,3 punktu i 3,4 zbiórki.
W sezonie 2004/2005 w barwach Czarnych Słupsk rozegrał 7 meczów w najwyższej klasie rozgrywkowej, zdobywając średnio po 7,1 punktu i 2,6 zbiórki. W grudniu 2004, podczas meczu Pucharu Ligi przeciwko AZS-owi Koszalin został przypadkowo uderzony łokciem w okolice serca. Dzień później zasłabł podczas klubowego treningu, a przeprowadzone w szpitalu dokładne badania wykazały u niego tętniaka aorty. Po przetransportowaniu ze Słupska do Uniwersyteckiego Centrum Klinicznego w Gdańsku przeszedł operację. W związku z wykrytą wadą Rospara nie mógł powrócić do czynnego uprawiania sportu i tym samym zakończył karierę zawodniczą.
Łącznie w swojej karierze rozegrał 127 meczów w najwyższej klasie rozgrywkowej, zdobywając w nich w sumie 659 punktów.
Kariera trenerska (2006–2015).
Po zakończeniu kariery zawodniczej został trenerem koszykarskim. W latach 2006–2015 był trenerem klubu UKS Basket Aleksandrów Łódzki, a następnie prowadził KS Basket 25 Bydgoszcz, występujący w tym czasie w I lidze kobiet.
Pracował także z kobiecymi reprezentacjami młodzieżowymi – w latach 2012–2013 był asystentem trenera reprezentacji do lat 20, w 2014 prowadził kadrę do lat 15, a w 2015 reprezentację do lat 16, z którą wystąpił na mistrzostwach Europy dywizji B w tej kategorii wiekowej.
Na początku grudnia 2015 roku, po wizycie u przyjaciela, poczuł się źle i trafił do szpitala w Bydgoszczy, gdzie zmarł nad ranem, 6 grudnia 2015.

</doc>
<doc id="3596025" url="https://pl.wikipedia.org/wiki?curid=3596025" title="Uniwersytet Helmuta Schmidta w Hamburgu">
Uniwersytet Helmuta Schmidta w Hamburgu



</doc>
<doc id="3596032" url="https://pl.wikipedia.org/wiki?curid=3596032" title="Saturnin z Cagliari">
Saturnin z Cagliari

Saturnin z Cagliari (zm. w III w.) – święty i męczennik chrześcijański, patron Cagliari.
Jego wspomnienie liturgiczne w Kościele katolickim obchodzone jest 30 października (wcześniej 23 listopada).

</doc>
<doc id="3596034" url="https://pl.wikipedia.org/wiki?curid=3596034" title="Wieniamin Afonin">
Wieniamin Afonin

Wieniamin Gieorgijewicz Afonin (ros. Вениамин Георгиевич Афонин, ur. 8 lipca 1931 w Prokopjewsku) – radziecki działacz partyjny.
Życiorys.
W latach 1950-1964 pracował w fabrykach w obwodzie kemerowskim, od 1957 członek KPZR, w 1963 ukończył Instytut Górniczy w Kemerowie. Od 1965 pracował w kombinacie chemicznym w Kraju Stawropolskim, od 1970 funkcjonariusz partyjny, w 1974 zaocznie ukończył Wyższą Szkołę Partyjną przy KC KPZR. W latach 1980-1983 sekretarz Stawropolskiego Komitetu Krajowego KPZR, w latach 1983-1988 kierownik Wydziału Przemysłu Chemicznego KC KPZR, w latach 1986-1989 zastępca członka, a między 1989 a 1991 członek KC KPZR. Od 30 lipca 1988 do 28 września 1990 I sekretarz Komitetu Obwodowego KPZR w Kujbyszewie, od 1990 na emeryturze. Deputowany ludowy ZSRR. Pochowany na cmentarzu miejskim w Troicku.

</doc>
<doc id="3596039" url="https://pl.wikipedia.org/wiki?curid=3596039" title="Gare d'Entzheim-Aéroport">
Gare d'Entzheim-Aéroport



</doc>
<doc id="3596042" url="https://pl.wikipedia.org/wiki?curid=3596042" title="Tum Cesarski we Frankfurcie nad Menem">
Tum Cesarski we Frankfurcie nad Menem



</doc>
<doc id="3596046" url="https://pl.wikipedia.org/wiki?curid=3596046" title="Aleksandr Babienko">
Aleksandr Babienko

Aleksandr Aleksandrowicz Babienko (ros. Александр Александрович Бабенко, ur. 4 września 1935 w Noworosyjsku) – radziecki działacz partyjny i państwowy.
Życiorys.
W latach 1952-1957 studiował w Saratowskim Instytucie Samochodowo-Drogowym, później był majstrem i głównym inżynierem zarządu budowlano-montażowego w Saratowie, od 1961 członek KPZR. Od 1962 główny inżynier trustu, zastępca szefa Głównego Zarządu "Gławkrasnojarskstroj", w latach 1967-1974 zarządca trustu, od 1974 szef kombinatu "Elektromietałłurgstroj" w obwodzie biełgorodzkim i członek Kolegium Ministerstwa Budowy Przedsiębiorstw Przemysłu Ciężkiego ZSRR. Od 1977 zastępca, a od 1978 I zastępca ministra budowy przedsiębiorstw przemysłu ciężkiego ZSRR, od września 1983 do sierpnia 1986 minister budownictwa w rejonach Dalekiego Wschodu i Zabajkala, od sierpnia 1986 do marca 1989 minister budownictwa we wschodnich rejonach ZSRR. Od marca 1989 do czerwca 1990 zastępca przewodniczącego Rady Ministrów RFSRR, w latach 1986-1989 zastępca członka, a między 1990 a 1991 członek KC KPZR. Deputowany do Rady Najwyższej RFSRR 11 kadencji.

</doc>
<doc id="3596060" url="https://pl.wikipedia.org/wiki?curid=3596060" title="Wydawnictwo „Śląsk”">
Wydawnictwo „Śląsk”

Wydawnictwo „Śląsk”– polskie wydawnictwo książkowe z siedzibą w Katowicach działające od lat 50. do 90. XX wieku. Specjalizowało się w publikacjach dotyczących Górnego Śląska. 
W oficynie wydawano m.in. serie Biblioteka Pisarzy Czeskich i Słowackich, Biblioteka Szarej Lilijki, Z medalionem, Złota Podkowa.
W latach 1962–1973 zastępcą redaktora naczelnego wydawnictwa był Witold Nawrocki.
Publikacje.
1954:
1955:
1956:
1957:
1958:
1959:
1960:
1961:
1962:
1963:
1964:
1965:
1966:
1967:
1968:
1969:
1970:
1971:
1972:
1973:
1974:
1975:
1976:
1977:
1978:
1979:
1980:
1981:
1982:
1983:
1984:
1985:
1986:
1987:
1988:
1989:
1990:
1991:
1992:

</doc>
<doc id="3596097" url="https://pl.wikipedia.org/wiki?curid=3596097" title="John Richard Kasich">
John Richard Kasich



</doc>
<doc id="3596101" url="https://pl.wikipedia.org/wiki?curid=3596101" title="Siergiej Łazariew">
Siergiej Łazariew

Siergiej Wiaczesławowicz Łazariew (, ur. 1 kwietnia 1983 w Moskwie) – rosyjski piosenkarz, tancerz oraz aktor teatralny i dubbingowy.
Współzałożyciel i w latach 2001–2004 wokalista zespołu Smash!!, z którym wydał dwie płyty: "Freeway" (2002) i "2nite" (2004). Za sprzedaż drugiego albumu uzyskali status złotej płyty w kraju. Od 2004 artysta solowy, wydał dziewięć albumów: "Don’t Be Fake" (2005), "TV Show" (2007), "Electric Touch" (2010), "Łazariew." (2012), "W Epicentre" (2017), "The One" (2018), "Ja nie bojus" (2019), "Eto ja" (2019) i "8" (2021). Dwukrotnie reprezentował Rosję w Konkursie Piosenki Eurowizji (w 2016 i 2019), za każdym razem zajmując ostatecznie trzecie miejsce w finale konkursu.
Życiorys.
Jest synem Wiaczesława Jurjewicza Łazariewa i jego żony Walentiny Wiktorownej. Miał starszego brata Pawła, który w marcu 2015 zginął w wypadku samochodowym. Uczęszczał do Moskiewskiej Szkoły Nr 1061. W dzieciństwie przez trzy lata trenował gimnastykę artystyczną. W wieku 10 lat zaczął uczyć się aktorstwa i śpiewu oraz został członkiem dziecięcego zespołu Władimira Łoktiewa, a w następnym roku zaczął występować w spektaklach Teatru Pokrowskiego. Od kiedy skończył 14 lat, brał udział w wielu konkursach wokalnych dla dzieci i młodzieży, a na wielu z nich zdobywał pierwszą nagrodę. Był członkiem zespołu dziecięcego Nieposiedy. W 1995 wygrał telewizyjny konkurs muzyczny "Jerałasz", zdobył pierwszą nagrodę w konkursie "Bravo Bravissimo" we Włoszech oraz zaśpiewał z prezydencką orkiestrą prowadzoną przez Pawła Owsiannikowa.
W 2001 wraz z Władem Topałowem nagrał arię „Belle” z musicalu "Notre-Dame de Paris" na urodziny ojca Topałowa. Niedługo później nawiązali współpracę muzyczną i zaczęli występować jako duet o nazwie Smash!!. W 2002 wygrali konkurs „Nowa Fala” w Jurmale oraz wydali album "Freeway", za który uzyskali status złotej płyty za sprzedaż w ponad milionowym nakładzie. Łazarew kontynuował również karierę solową; w 2002 zagrał główną rolę męską w musicalu "Romeo i Julia", a w 2003 ukończył studia w Moskiewskiej Szkole Teatralno-Artystycznej i zagrał tytułową rolę w spektaklu "Nieskolko dniej iz żyzni Aloszy Karamazowa" w Teatrze Sztuki im. Antoniego Czechowa. W 2004 wydał drugi album ze Smash!! pt. "2nite" (2004), a niedługo później odszedł z zespołu.
Po odejściu ze Smash!! podpisał solowy kontrakt płytowy z wytwórnią muzyczną Style Records. W 2004 zagrał Maxa w spektaklu "Odołżytie tienora" w Moskiewskim Akademickim Teatrze Artystycznym im. Antoniego Czechowa. Za tę rolę w grudniu 2005 odebrał dwie teatralne statuetki Czajki za wygraną w kategoriach: „przełom roku” i „najlepsza scena miłosna”, a w 2006 – nagrodę Kryształowej Turandot za „najlepszy debiut w sezonie 2005/2006”. Pod koniec 2005 wydał debiutancki solowy album studyjny pt. "Don’t Be Fake". W 2006 opublikował pierwszy rosyjskojęzyczny utwór w karierze, „Daże jesli ty ujdiosz”, a także otrzymał statuetkę dla najlepszego debiutanta na gali Muz-TV. W latach 2007–2009 był nominowany do Europejskiej Nagrody Muzycznej MTV dla najlepszego rosyjskiego wykonawcy. W maju 2007 wydał album pt. "TV Show", który promował singlami: „Shattered Dreams” (cover utworu Johnny’ego Hatesa Jazza i „Girlfriend”), „Everytime”. Również w 2007 wystąpił na festiwalu „Nowa Fala”, uczestniczył w programie "Cyrk so zwiozdami" i użyczył głosu księciu Arturowi w rosyjskiej wersji językowej filmu animowanego "Shrek Trzeci". W 2008 z utworem „Flyer” zajął czwarte miejsce w finale krajowych eliminacji do 53. Konkursu Piosenki Eurowizji, wziął udział w programie "Zwiozdy na ldu", otrzymał nagrodę MTV Russia Music Award dla artysty roku i wydał minialbum pt. "London Club Remixes".
Wiosną 2010 podpisał kontrakt z wytwórnią Sony Music, pod której szyldem wydał album pt. "Electric Touch". Płytę promował singlami: „Instantly” i „Electric Touch”, który znalazł się również na ścieżce dźwiękowej rosyjskiej wersji językowej filmu ' (ros. "Chroniki Narnii: Pokoritiel zari"). Za sprzedaż albumu "Electric Touch" odebrał certyfikat złotej płyty w Rosji. Również w 2010 nagrał utwór „When You Tell Me That You Love Me” w duecie z Ani Lorak, z którą wystąpił podczas festiwalu „Nowa Fala”. Wydał także swoją pierwszą składankę przebojów i uczestniczył w programie "Upiór w Operze". W latach 2011–2012 prowadził program taneczny "Majdan’s". Użyczył głosu Troyowi Boltonowi w rosyjskiej wersji językowej filmów: "High School Musical" (2006), "High School Musical 2" (2007) i ' (2008).
W 2012 zagrał postać Jean-François Milleta w spektaklu "Tałanty i pokojniki" oraz wydał album pt. "Łazariew.", który promował singlami: „Stumblin’”, „7 Wonders”, „Take It Off”, „Slozy w mojom sierdce” i „Moscow to California” (nagrany z DJ M.E.G.-em i Timatim). W lutym 2013 wydał singiel „Cure Thunder”, który nagrał z T-Painem. W 2014 zagrał w spektaklu "Wesele Figara" w Teatrze Puszkina, wydał minialbum z remiksami pt. "Alcosong/Stumblin’", uczestniczył w programie "Uniwiersalnyj artist" oraz wydał dwie rosyjskojęzyczne piosenki: „7 cifr” i „W samoje sierdce”. Druga z piosenek zapewniła mu wygraną w programie "Hit" i Złoty Gramofon dla piosenki roku. Pod koniec 2014 wydał swój pierwszy w karierze album koncertowy pt. "Live in Moscow" zawierający zapis dźwiękowo-filmowy z koncertu zagranego w moskiewskiej hali „Olimpijskij” w ramach promocji płyty pt. "Łazariew.". Trasa koncertowa, obejmująca występy w 60 miastach, została uznana najlepszym spektaklem koncertowym roku na gali Muz-TV. Również w 2014 był jednym trenerów w programie "Hołos krajiny".
W 2015 z okazji 10-lecia kariery artystycznej wydał singiel „Wiesna” oraz dwie składanki przebojów, z czego pierwsza zawierała jego największe przeboje w języku rosyjskim, a druga – w angielskim. Również w 2015 został okrzyknięty najbardziej stylowym mężczyzną przez redakcję magazynu „Hello!”, poprowadził program "Tańcz!" i opublikował teledysk do singla „Eto wsio ona”, który osiągnął wynik ponad 76 mln wyświetleń w serwisie YouTube. Odebrał także kilka nagród muzycznych: statuetkę dla piosenkarza roku od stacji Russian Music Box, Złoty Gramofon za piosenkę roku („7 cifr”) i Rosyjską Nagrodę Muzyczną „Owacyję” dla piosenkarza roku. Na gali rozdania „Owacyi” ogłosił publicznie, że będzie reprezentował Rosję w 61. Konkursie Piosenki Eurowizji w Sztokholmie. Na potrzeby konkursu nagrał utwór „You Are the Only One”, który przed konkursem uważany był za głównego faworyta do wygrania Eurowizji. W maju 2016 zajął trzecie miejsce w finale konkursu po zdobyciu 491 punktów, w tym 361 pkt od publiczności (1. miejsce). W sierpniu 2016 nagrał nową wersję eurowizyjnej piosenki z gościnnym udziałem Eleny Paparizu.
W 2017 nagrał utwór „Prosti mienia” w duecie z Dimą Biłanem oraz wydał album pt. "W Epicentre", który promował singlami: „Idealnyj mir” i „Lucky Stranger”; do obu piosenek nakręcił teledyski. W tym samym roku stworzył duet Dwoje, w którego skład weszli Konstantin Czerkas i Światosław Stepanow. 1 kwietnia 2018 wydał album pt. "The One". W maju 2019, reprezentując Rosję z utworem „Scream”, zajął trzecie miejsce w finale 64. Konkursu Piosenki Eurowizji organizowanego w Tel Awiwie; zdobył 370 punktów, w tym 244 pkt od telewidzów (4. miejsce) i 126 pkt od jurorów (9. miejsce). 23 sierpnia wydał cyfrowo album pt. "Ja nie bojus", który promował singlem „Lowi”. W 2021 w parze z Jekateriną Osipową zwyciężył w finale 12. edycji programu "Tancy so zwiozdami" oraz wydał album pt. "8".
Życie prywatne.
W grudniu 2016 poinformował prasę, że ma dwuletniego syna Nikitę. We wrześniu 2019 ujawnił, że ma roczną córkę Anię. Oboje dzieci urodziła mu surogatka.
Poglądy.
Wiele razy podkreślał wsparcie dla społeczności LGBT i publicznie krytykował ustawę zakazującą „propagandy homoseksualnej” w Rosji.
W czerwcu 2014 w wywiadzie dla ukraińskiego kanału telewizyjnego 1+1 wyraził wsparcie dla Kijowa po aneksji Krymu przez Rosję. Po publikacji wywiadu bronił się przed atakami rodzimej prasy, wyznając, że rozmowa została niekorzystnie zmontowana i zaprezentowała jego wypowiedź jako „antyrosyjską”.
W lutym 2022 publicznie wyraził się przeciwko inwazji Rosji na Ukrainę. W kwietniu 2022 miał wystąpić w propagandowym koncercie "Dla Rossiji", jednak niedługo przed wydarzeniem zrezygnował z udziału. W czerwcu 2022 zaśpiewał w Czerkiesku podczas świątecznego koncertu poświęconego Dniu Rosji, za co był szeroko krytykowany w europejskich mediach. W styczniu 2023 prezydent Ukrainy Wołodymyr Zełenski nałożył na niego osobiste sankcje ekonomiczne.

</doc>
<doc id="3596112" url="https://pl.wikipedia.org/wiki?curid=3596112" title="Carly Fiorina">
Carly Fiorina

Carly Fiorina, właśc. Cara Carleton Fiorina (ur. 6 września 1954 w Austin w Teksasie) – amerykańska bizneswoman i polityk, była prezes AT&amp;T i Hewlett-Packard, kandydatka w prawyborach o nominację Partii Republikańskiej przed wyborami prezydenckimi w 2016.
Życiorys.
Ukończyła studia na Stanford University, następnie zrobiła MBA w Robert H. Smith School of Business na University of Maryland, College Park, a tytuł MS zdobyła w Massachusetts Institute of Technology.
W latach 1990-1995 była wiceprezesem, a w 1995 prezesem AT&amp;T, następnie w latach 1996-1999 była prezesem Lucent Technologies a w latach 1999-2005 zarządzała Hewlett-Packardem. Następnie zasiadała w radach nadzorczych i była komentatorem telewizji Fox Business Network.
W 2015 wystartowała w wyścigu o nominację Partii Republikańskiej przed wyborami prezydenckimi w 2016. W lutym 2016 roku zrezygnowała z udziału w prawyborach. W kwietniu 2016, jeszcze w trakcie trwania prawyborów, Ted Cruz ogłosił Fiorinę kandydatką na wiceprezydenta u swego boku w razie zdobycia nominacji.

</doc>
<doc id="3596129" url="https://pl.wikipedia.org/wiki?curid=3596129" title="Young Corbett">
Young Corbett



</doc>
<doc id="3596137" url="https://pl.wikipedia.org/wiki?curid=3596137" title="Komórki Clary">
Komórki Clary



</doc>
<doc id="3596139" url="https://pl.wikipedia.org/wiki?curid=3596139" title="Gubernator Luizjany">
Gubernator Luizjany



</doc>
<doc id="3596142" url="https://pl.wikipedia.org/wiki?curid=3596142" title="Gubernator Wirginii">
Gubernator Wirginii



</doc>
<doc id="3596145" url="https://pl.wikipedia.org/wiki?curid=3596145" title="Gubernator Alabamy">
Gubernator Alabamy



</doc>
<doc id="3596146" url="https://pl.wikipedia.org/wiki?curid=3596146" title="Gubernator Alaski">
Gubernator Alaski



</doc>
<doc id="3596147" url="https://pl.wikipedia.org/wiki?curid=3596147" title="Audiencja (sztuka)">
Audiencja (sztuka)



</doc>
<doc id="3596150" url="https://pl.wikipedia.org/wiki?curid=3596150" title="Gubernator Arizony">
Gubernator Arizony



</doc>
<doc id="3596151" url="https://pl.wikipedia.org/wiki?curid=3596151" title="Gubernator Dakoty Południowej">
Gubernator Dakoty Południowej



</doc>
<doc id="3596152" url="https://pl.wikipedia.org/wiki?curid=3596152" title="Gubernator Florydy">
Gubernator Florydy



</doc>
<doc id="3596153" url="https://pl.wikipedia.org/wiki?curid=3596153" title="Gubernator Hawajów">
Gubernator Hawajów



</doc>
<doc id="3596154" url="https://pl.wikipedia.org/wiki?curid=3596154" title="Gubernator Kalifornii">
Gubernator Kalifornii



</doc>
<doc id="3596156" url="https://pl.wikipedia.org/wiki?curid=3596156" title="Gubernator Waszyngtonu">
Gubernator Waszyngtonu



</doc>
<doc id="3596157" url="https://pl.wikipedia.org/wiki?curid=3596157" title="Gubernator Utah">
Gubernator Utah



</doc>
<doc id="3596158" url="https://pl.wikipedia.org/wiki?curid=3596158" title="Gubernator Missouri">
Gubernator Missouri



</doc>
<doc id="3596159" url="https://pl.wikipedia.org/wiki?curid=3596159" title="Gubernator Massachusetts">
Gubernator Massachusetts



</doc>
<doc id="3596186" url="https://pl.wikipedia.org/wiki?curid=3596186" title="Wojenna Szkoła Sztabu Generalnego">
Wojenna Szkoła Sztabu Generalnego



</doc>
<doc id="3596200" url="https://pl.wikipedia.org/wiki?curid=3596200" title="Spin doctor">
Spin doctor



</doc>
<doc id="3596203" url="https://pl.wikipedia.org/wiki?curid=3596203" title="Studia doktorskie">
Studia doktorskie



</doc>
<doc id="3596204" url="https://pl.wikipedia.org/wiki?curid=3596204" title="Studium doktorskie">
Studium doktorskie



</doc>
<doc id="3596209" url="https://pl.wikipedia.org/wiki?curid=3596209" title="Kompromat">
Kompromat

Kompromat (, skrót od компрометирующий материал, "kompromietirujuszczij matieriał") – termin określający kompromitujące materiały na temat polityka lub innej osoby publicznej.
Pochodzenie terminu.
Neologizm ten został wymyślony przez wschodnioniemieckich specjalistów z JHS (Wyższej Szkoły Prawniczej Ministerstwa Bezpieczeństwa Państwa) pod nazwą „das Kompromat" z niemieckiego Kompromittierendes Material, jako określenie na metodę operacyjną polegająca na użyciu informacji z prywatnego życia konkretniej osoby, np. odbiegających od normy zachowań czy poglądów moralnych lub prawnych, których ujawnienie mogłoby doprowadzić do utraty prestiżu, dobrej opinii wśród znajomych i otoczenia, sankcji dyscyplinarnych lub prawnych. W Polsce używano terminu „kompromateriały”.
Formy i miejsca użycia.
Takie materiały mogą być użyte jako czarny PR, dla szantażu, zniesławienia lub w celu zapewnienia sobie lojalności. Z kompromatu mogą korzystać różnego rodzaju służby bezpieczeństwa, materiały mogą też być podrobione i następnie nagłośnione przez dziennikarza przy jego uprzednim opłaceniu. Powszechne użycie kompromatu było jedną ze znamiennych cech polityki w Rosji oraz pozostałych krajów byłego Związku Radzieckiego.
Przykłady.
Jednym z przykładów kompromatu było powstanie specjalistycznych stron internetowych, spośród których najbardziej znana to rosyjska domena компромат.ru (latyn. kompromat.ru), która – po zapłaceniu kilkuset dolarów – publikuje wskazane przez zleceniodawcę materiały kompromitujące kogokolwiek. W rezultacie sporadycznie takie strony są tymczasowo blokowane przez rosyjskich dostawców usług internetowych, a właściciele tych stron bywają dręczeni przez rządowe agencje.

</doc>
<doc id="3596210" url="https://pl.wikipedia.org/wiki?curid=3596210" title="Puchar Ameryki Północnej w narciarstwie dowolnym 2015/2016">
Puchar Ameryki Północnej w narciarstwie dowolnym 2015/2016

Puchar Ameryki Północnej w narciarstwie dowolnym 2015/2016 rozpoczął się 18 grudnia 2015 roku w amerykańskim Utah Olympic Park, a zakończył się 10 kwietnia 2016 roku w amerykańskim Copper Mountain.
W tym roku najlepszym zawodnikiem w klasyfikacji generalnej okazał się Amerykanin Troy Tully, zaś najlepszą zawodniczką okazała się również Amerykanka Winter Vinecki.

</doc>
<doc id="3596211" url="https://pl.wikipedia.org/wiki?curid=3596211" title="Mistrzostwa Świata Juniorów w Narciarstwie Alpejskim 2016">
Mistrzostwa Świata Juniorów w Narciarstwie Alpejskim 2016

35. Mistrzostwa świata juniorów w narciarstwie alpejskim – zawody w narciarstwie alpejskim, które odbyły się w dniach 25 lutego – 5 marca 2016 roku na trasach olimpijskich w rosyjskim ośrodku narciarskim Roza Chutor. Rozegranych zostało po 5 konkurencji dla kobiet i mężczyzn, a także zawody drużynowe.

</doc>
<doc id="3596212" url="https://pl.wikipedia.org/wiki?curid=3596212" title="Larry Bucshon">
Larry Bucshon

Larry Dean Bucshon (ur. 31 maja 1962) – amerykański polityk, członek Partii Republikańskiej i kongresman ze stanu Indiana (od roku 2011).

</doc>
<doc id="3596216" url="https://pl.wikipedia.org/wiki?curid=3596216" title="Vorarlberg (ujednoznacznienie)">
Vorarlberg (ujednoznacznienie)

Austria:
Inne:

</doc>
<doc id="3596217" url="https://pl.wikipedia.org/wiki?curid=3596217" title="Kodeks 0236">
Kodeks 0236

Kodeks 0236 (Gregory-Aland no. 0236) – grecko-koptyjski kodeks uncjalny Nowego Testamentu na pergaminie, datowany metodą paleograficzną na V wiek. Przechowywany jest w Moskwie. Tekst fragmentu jest wykorzystywany we współczesnych wydaniach greckiego Nowego Testamentu.
Opis.
Do XX wieku zachowała się jedynie 1 pergaminowa karta rękopisu, z tekstem Dziejów Apostolskich (3,12-13.15-16) w języku greckim i koptyjskim. Karty kodeksu mają rozmiar 22 na 18 cm. Tekst pisany jest dwiema kolumnami na stronę, 26 linijkami w kolumnie. Tekst koptyjski pisany jest w dialekcie saidzkim.
Tekst.
Tekst rękopisu reprezentuje aleksandryjską tradycję tekstualną. Kurt Aland zaklasyfikował tekst rękopisu do kategorii III.
Historia.
INTF datuje rękopis na V wiek. Odkryty został w nieznanych okolicznościach. Po raz pierwszy rękopis został opisany w 1922 roku przez Adolphe Hebbelyncka. George William Horner wykorzystał go w swoim wydaniu koptyjskiego Nowego Testamentu w saidzkim dialekcie.
Na listę greckich rękopisów Nowego Testamentu wciągnął go Kurt Aland w 1954 roku, oznaczając go przy pomocy siglum 0236. Rękopis jest wykorzystywany w krytycznych wydaniach greckiego Nowego Testamentu. Rękopis badał Kurt Treu, oraz Pasquale Orsini.
Rękopis jest przechowywany w Muzeum Puszkina (Golenishev Copt. 55) w Moskwie.

</doc>
<doc id="3596229" url="https://pl.wikipedia.org/wiki?curid=3596229" title="Stevie Blacke">
Stevie Blacke

Stevie Blacke (ur. w Londynie) – amerykański muzyk, aranżer i multiinstrumentalista, znany jako kompozytor partii instrumentów smyczkowych.
Życiorys.
Urodził się w Londynie w Anglii, gdzie jego rodzice, absolwenci Juilliard School, przebywali na wakacjach. Dorastał i wychowywał się w Ohio, słuchając muzyki Erica Claptona oraz Pink Floyd. Studiował na Berklee College of Music, gdzie uczył się gry na gitarze. Początkowo planował być piosenkarzem, otaczającym się instrumentami akustycznymi. Jak sam przyznawał, chciał być taki jak Dave Matthews. Studiując na wspomnianej uczelni, stał się miłośnikiem twórczości Davida Grismana, pod wpływem której rozpoczął naukę gry na mandolinie pod okiem wspomnianego muzyka w północnej Kalifornii. Po powrocie do Berklee, kontynuował naukę gry na mandolinie oraz na skrzypcach. W roku 1998 przeprowadził się z Hrabstwa Marin do Los Angeles.
Od lat 90. aktywnie współpracuje z wykonawcami wywodzącymi się z różnych kręgów muzycznych. Na swoim koncie ma nagrania z takimi artystami jak między innymi Aaliyah, Alice in Chains, Anna Nalick, Ashlee Simpson, Avenged Sevenfold, Backstreet Boys, Beck Hansen, Brooke Fraser, Cher, Colbie Caillat, Foreigner, Joe Cocker, Madonna, Matchbox Twenty, Minnie Driver, Pink, Rick Springfield, Rihanna, Seether, Snoop Dogg, Staind, Stone Sour, The Kooks, Timbaland oraz Weezer. W roku 2014 wystąpił wraz z Madonną oraz Miley Cyrus na koncercie z serii MTV Unplugged.
Blacke posiada także własne studio nagraniowe mieszczące się w jego domu w dzielnicy miasta Los Angeles – Sherman Oaks. Zazwyczaj pracuje sam, w towarzystwie swoich instrumentów i oprogramowania muzycznego Pro Tools, służącego do nagrywania dźwięku. Ponadto brał on udział przy produkcji programów telewizyjnych jak American Music Awards, MTV, "That's Amore!", "The Tonight Show with Jay Leno". Aktywny udział miał także w tworzeniu ścieżek dźwiękowych do takich filmów jak "Firewall" (2006), "Na sprzedaż" (2010) oraz "Ustawieni" (2001).

</doc>
<doc id="3596234" url="https://pl.wikipedia.org/wiki?curid=3596234" title="Samorząd Regionu Lev HaSharon">
Samorząd Regionu Lev HaSharon



</doc>
<doc id="3596236" url="https://pl.wikipedia.org/wiki?curid=3596236" title="Samorząd Regionu Ma'ale Josef">
Samorząd Regionu Ma'ale Josef



</doc>
<doc id="3596245" url="https://pl.wikipedia.org/wiki?curid=3596245" title="Miejski Dom Kultury „Ligota” w Katowicach">
Miejski Dom Kultury „Ligota” w Katowicach

Miejski Dom Kultury „Ligota” w Katowicach – instytucja kulturalna, znajdująca się przy ulicy Franciszkańskiej w katowickiej dzielnicy Ligota-Panewniki.
Historia.
Budynek Miejskiego Domu Kultury został początkowo wybudowany jako secesyjna willa dla dyrektora Ligockiej Fabryki Chemicznej. Obiekt został wzniesiony w roku 1910 przy ulicy Franciszkańskiej 33. MDK „Ligota” na początku lat 80 funkcjonował jako filia Domu Kultury Koszutka. Na mocy uchwały Miejskiej Rady Narodowej w Katowicach z dnia 28 kwietnia 1987 został przekształcony w samodzielną instytucje kulturalną. W latach 1991-1993, przeprowadzony został kapitalny remont budynku, oraz dobudowane zostały dodatkowe pomieszczenia po stronie zachodniej. 
Wewnątrz budynku znajduje się również młodzieżowa filia Miejskiej Biblioteki Publicznej w Katowicach (filia nr 5).
Organizacja wydarzeń kulturalnych.
Miejski Dom Kultury „Ligota” organizuje wydarzenia kulturalne na terenie całego województwa. Przykładami takich wydarzeń są między innymi: 

</doc>
<doc id="3596248" url="https://pl.wikipedia.org/wiki?curid=3596248" title="Samorząd Regionu Mate Aszer">
Samorząd Regionu Mate Aszer



</doc>
<doc id="3596259" url="https://pl.wikipedia.org/wiki?curid=3596259" title="Samorząd Regionu Lakisz">
Samorząd Regionu Lakisz



</doc>
<doc id="3596261" url="https://pl.wikipedia.org/wiki?curid=3596261" title="Lista państw według rocznej emisji CO2">
Lista państw według rocznej emisji CO2



</doc>
<doc id="3596283" url="https://pl.wikipedia.org/wiki?curid=3596283" title="Pesa 121Na">
Pesa 121Na



</doc>
<doc id="3596288" url="https://pl.wikipedia.org/wiki?curid=3596288" title="122N">
122N



</doc>
<doc id="3596290" url="https://pl.wikipedia.org/wiki?curid=3596290" title="120Na">
120Na



</doc>
<doc id="3596291" url="https://pl.wikipedia.org/wiki?curid=3596291" title="121Na">
121Na



</doc>
<doc id="3596292" url="https://pl.wikipedia.org/wiki?curid=3596292" title="122Na">
122Na



</doc>
<doc id="3596294" url="https://pl.wikipedia.org/wiki?curid=3596294" title="120Nb">
120Nb



</doc>
<doc id="3596296" url="https://pl.wikipedia.org/wiki?curid=3596296" title="121Nb">
121Nb



</doc>
<doc id="3596297" url="https://pl.wikipedia.org/wiki?curid=3596297" title="122Nb">
122Nb



</doc>
<doc id="3596299" url="https://pl.wikipedia.org/wiki?curid=3596299" title="Pesa 120Nb">
Pesa 120Nb



</doc>
<doc id="3596300" url="https://pl.wikipedia.org/wiki?curid=3596300" title="Pesa 121Nb">
Pesa 121Nb



</doc>
<doc id="3596301" url="https://pl.wikipedia.org/wiki?curid=3596301" title="Pesa 122Nb">
Pesa 122Nb



</doc>
<doc id="3596305" url="https://pl.wikipedia.org/wiki?curid=3596305" title="129Nb">
129Nb



</doc>
<doc id="3596306" url="https://pl.wikipedia.org/wiki?curid=3596306" title="2010N">
2010N



</doc>
<doc id="3596307" url="https://pl.wikipedia.org/wiki?curid=3596307" title="2012N">
2012N



</doc>
<doc id="3596308" url="https://pl.wikipedia.org/wiki?curid=3596308" title="2014N">
2014N



</doc>
<doc id="3596309" url="https://pl.wikipedia.org/wiki?curid=3596309" title="Pesa 2010N">
Pesa 2010N



</doc>
<doc id="3596310" url="https://pl.wikipedia.org/wiki?curid=3596310" title="Pesa 2012N">
Pesa 2012N



</doc>
<doc id="3596311" url="https://pl.wikipedia.org/wiki?curid=3596311" title="Pesa 2014N">
Pesa 2014N



</doc>
<doc id="3596312" url="https://pl.wikipedia.org/wiki?curid=3596312" title="Pesa Krakowiak">
Pesa Krakowiak



</doc>
<doc id="3596314" url="https://pl.wikipedia.org/wiki?curid=3596314" title="Ukraińska prawda">
Ukraińska prawda

Ukraińska prawda, Ukraińska Prawda, Ukrajinśka prawda () – ukraińska gazeta internetowa, założona w kwietniu 2000 roku, w dniu ukraińskiego referendum konstytucyjnego. Materiały na stronie publikowane są głównie w języku ukraińskim, niezależnie od tego, niektóre artykuły są publikowane po rosyjsku lub są na ten język tłumaczone. Podstawowa tematyka gazety to polityka, problemy społeczne i ekonomia. Na portalu znajduje się stale aktualizowany pasek informacyjny, oraz archiwum publikacji, blogi polityków, pisarzy, dziennikarzy i sportowców. Serwis był notowany w rankingu Alexa na miejscu 4 589.
Historia.
W grudniu 1999 roku dziennikarze Heorhij Gongadze, Ołena Prytuła i Serhij Szołoch udali się do Waszyngtonu z celem przyciągnięcia uwagi władz USA do problemu uciskania wolności słowa na Ukrainie.
W kwietniu 2000 roku Gongadze i Prytuła założyli Ukraińską prawdę. Gongadze został redaktorem naczelnym, a Prytuła – jego zastępcą. 16 września Gongadze został porwany i zamordowany. Na czele gazety stanęła Ołena Prytuła. Zabójstwo Gongadze, który otwarcie protestował przeciwko rosnącej państwowej cenzurze, przyciągnęło uwagę międzynarodową do stanu wolności słowa na Ukrainie.
W 2004 roku Ukraińska prawda odegrała ważną rolę w przekazywaniu informacji w czasie pomarańczowej rewolucji.
W 2005 roku przedsięwzięcie osiągnęło samowystarczalność finansową dzięki przychodom z reklam. Później Ołena Prytuła rozbudowała Ukraińską prawdę o serwisy tematyczne, poświęcone ekonomii i wiadomościom biznesowym, tematyce sportowej, informacyjno-rozrywkowej i plotkarskiej oraz serwis regionalny dla miasta Kijowa.
Ukraińska prawda regularnie publikowała dochodzenia dziennikarskie Serhija Łeszczenki i Mustafy Najema. We wrześniu 2014 roku Łeszczenko i Najem ogłosili start w przedterminowych wyborach parlamentarnych i zakończenie działalności dziennikarskiej. Obaj zostali wybrani z list Bloku Petra Poroszenki.
W 2015 roku zespoły Ukraińskiej prawdy, Hromadśke.TV i Centr UA podjęli decyzję o utworzeniu wspólnego biura coworkingowego MediaHub, którego oficjalne otwarcie nastąpiło 27 lutego. Inicjatorem przedsięwzięcia była Ołena Prytuła, dziennikarze Mustafa Najem, Serhij Łeszczenko, Roman Skrypin i aktywistka Switłana Zaliszczuk. Pomieszczenie udało się znaleźć w gmachu przedsiębiorstwa „Kijewgorstroj” w rejonie peczerskim w Kijowie.
23 czerwca 2015 roku Roskomnadzor, rosyjski państwowy komitet ds. monitoringu i regulacji mediów, powiadomił redakcję gazety o blokadzie nałożonej na dostęp do jej grup dyskusyjnych z Rosji. Powodem stało się omawianie tam wirtualnej ulotki dla rosyjskich turystów wybierających się na anektowany w 2014 roku przez Rosję Krym, opublikowanej przez Towarzystwo Ochrony Praw Konsumentów (ros. "Общество защиты прав потребителей", OZPP), rosyjską organizację pozarządową, która zwracała uwagę, że półwysep ten zgodnie z prawem międzynarodowym ma status terytorium okupowanego. OZPP radziło Rosjanom wjeżdżać na Krym tylko z terytorium Ukrainy i polecało nie dokonywać na półwyspie transakcji na rynku nieruchomości.
15 sierpnia 2016 roku redakcje „Ukraińskiej” i „Europejskiej prawdy” opublikowały artykuł wstępny, w którym zaapelowały do rządów państw UE, aby nie znosiły obowiązku wizowego i nie udzielały pomocy finansowej Ukrainie ze względu na niechęć prezydenta Petra Poroszenki do walki z korupcją i przeprowadzania reform.
Kontrowersje.
Gazeta miała swój udział w kampanii fałszowania historii OUN i UPA. Podczas obchodów 70. rocznicy rzezi na Wołyniu i w Galicji Wschodniej każda z kilkudziesięciu relacji na ten temat opatrzona była następującym komentarzem:

</doc>
<doc id="3596319" url="https://pl.wikipedia.org/wiki?curid=3596319" title="128N">
128N



</doc>
<doc id="3596320" url="https://pl.wikipedia.org/wiki?curid=3596320" title="134N">
134N



</doc>
<doc id="3596321" url="https://pl.wikipedia.org/wiki?curid=3596321" title="Pesa 128N">
Pesa 128N



</doc>
<doc id="3596322" url="https://pl.wikipedia.org/wiki?curid=3596322" title="Pesa 134N">
Pesa 134N



</doc>
<doc id="3596327" url="https://pl.wikipedia.org/wiki?curid=3596327" title="Tadeusz Ładogórski">
Tadeusz Ładogórski

Tadeusz Ładogórski (wcześniej Tadeusz Ladenberger, ur. 16 grudnia 1905 we Lwowie, zm. 11 maja 1995 we Wrocławiu) – profesor historii, demograf.
Rodzina.
Ojciec – Jan Ladenberger – był inżynierem leśnikiem w Dyrekcji Lasów Państwowych we Lwowie. Był również profesorem na Politechnice Lwowskiej, członkiem Polskiego Towarzystwa Dendrologicznego. Matka – Antonina z d. Simon – wychowywała dzieci. Miał brata Zygmunta. Był żonaty i miał dwóch synów.
Wykształcenie.
W 1924 zdał maturę w Gimnazjum im. Stefana Batorego we Lwowie. Następnie studiował historię na Wydziale Humanistycznym Uniwersytetu Jana Kazimierza we Lwowie pod okiem prof. Franciszka Bujaka. Stopień doktora uzyskał w 1929.
Praca zawodowa i naukowa.
Początkowo pracował w gimnazjum w Krośnie, zaś od 1933 w II Państwowym Gimnazjum im. Juliusza Słowackiego w Tarnopolu, gdzie nauczał historii, geografii i propedeutyki filozofii do wybuchu II wojny światowej. W czasie wojny ukrywał się w powiecie skałackim, gdzie prowadził m.in. tajne nauczanie. Od kwietnia 1944 do lutego 1946 służył w Wojsku Polskim jako oficer polityczno-wychowawczy. Od 1946 uczył w Gimnazjum i Liceum Ogólnokształcącym w Brzegu. W 1948 zaczął pracę w Instytucie Śląskim we Wrocławiu, a rok później również jako adiunkt na Uniwersytecie Wrocławskim. 1954 został docentem, a 1962 profesorem nadzwyczajnym. Należał do twórców Zespołu, a następnie Sekcji Demografii Historycznej przy Komitecie Nauk Demograficznych PAN. Zajmował się demografią i kartografią. W 1973 przeszedł na emeryturę.
Zmiana nazwiska.
Ładogórski pochodził z rodzin galicyjskich osadników niemieckich z II poł. XVIII w. Poczuwając się do polskości, nie podpisał volkslisty. Wreszcie w grudniu 1949 zmienił nazwisko, używając pseudonimu okupacyjnego swego brata Zygmunta.

</doc>
<doc id="3596331" url="https://pl.wikipedia.org/wiki?curid=3596331" title="Dechawat Poomjaeng">
Dechawat Poomjaeng

Dechawat Poomjaeng (taj.: เดชาวัต พุ่มแจ้ง Dechāwạt Phùmcæ̂ng, ur. 11 lipca 1978) – tajski snookerzysta.
Kariera.
W swojej karierze trzykrotnie doszedł do 1/16 turniejów rankingowych, w tym raz podczas MŚ w 2013 roku.
W 2010 roku zdobył brązowy medal na Igrzyskach Azjatyckich (po porażce w półfinale 3:4 z Ding Junhui).
Życie prywatne.
Mieszka w Sheffield, gdzie trenuje z innymi tajskimi zawodnikami, między innymi z Jamesem Wattaną, którego „traktuje jak brata”. Ma żonę i córkę.

</doc>
<doc id="3596336" url="https://pl.wikipedia.org/wiki?curid=3596336" title="Second Blood">
Second Blood

Second Blood – film akcji produkcji kuwejckiej, napisany przez Shehaba Al-Fadhliego i Fayeza Husseina Aliego oraz reżyserowany przez Fawziego Al-Khatiba. W roli głównej występuje w nim mistrz w kulturystyce, Abdulhadi Al-Khayat. Projekt zainspirowała seria filmów o Johnie Rambo, a Al-Khayat zadebiutował nim jako aktor. Bohaterem filmu jest Yousef Rambu, były członek Kuwejckich Sił Zbrojnych z bolesną przeszłością. Mężczyzna wysłany zostaje na zapomnianą azjatycką wyspę z misją uwolnienia przetrzymywanych tam polityków. "Second Blood" wszedł do kin 27 listopada 2016 roku.
Fabuła.
Yousef Rambu jest doskonale wyszkolonym szpiegiem, a zarazem byłym komandosem. Jako członek Kuwejckich Sił Zbrojnych został pojmany przez wroga w trakcie przeprowadzanej operacji. Więziony przez agentów chińskiego wywiadu wojskowego, Rambu przez wiele miesięcy poddawany był brutalnym torturom. Stał się przez to odporny na ból. Jego przełożeni wysyłają go do dżungli jednej z zapomnianych azjatyckich wysp. Ma tam odnaleźć i odbić przetrzymywanych przez terrorystów polityków.
Produkcja.
W listopadzie 2015 roku ogłoszono, że niezależne studio z Kuwejtu, Jabara Media Group, opracowuje film akcji, mający przypominać amerykańskie klasyki − "Rambo – Pierwsza krew" (1982) i "Rambo II" (1985). Jak podano, mistrz świata w kulturystyce Abdulhadi Al-Khayat miał odegrać pierwszoplanową rolę Yousefa Rambu, „byłego członka Sił Zbrojnych Kuwejtu, niezwykle twardego i walecznego”. Rambu okrzyknięty został kuwejcką odpowiedzią na Johna Rambo, jako że obaj dzielą wiele cech wspólnych. Występ w "Second Blood" był pierwszą rolą aktorską Al-Khayata, a sam film to debiut scenopisarski Shehaba Al-Fadhliego i Fayeza Husseina Aliego. Pod koniec grudnia 2015 podano, że projekt wyreżyseruje Fawzi Al-Khatib. Reżyser określił głównego bohatera swojego filmu jako „ulepszoną wersję oryginalnego Rambo”. Ogłoszono też, że obsadę zasila aktorka Ranaa Ghandour, mająca wcielić się w żonę Rambu. Zdjęcia do filmu ruszyły w lutym 2016 roku w Pendżabie w Pakistanie. Realizacja materiału trwała do maja. W połowie maja 2016 Al-Khayat zapowiedział za pośrednictwem serwisu społecznościowego Instagram, że "Second Blood" ukaże się jesienią.
Wydanie filmu.
30 czerwca 2016 roku w trakcie prywatnego pokazu w Kuwejcie zaprezentowano roboczą wersję projektu, znajdującą się w fazie postprodukcji. Początkowo podawano, że premiera filmu nastąpi 26 listopada 2016 roku; odbyła się jednak dzień później, 27 listopada. Projekt wydany został wtedy w wybranych kinach kuwejckich oraz na platformach VOD. Firma Jabara Media Group miała w planach dystrybucję "Second Blood" na terenie Australii, Niemiec, Japonii, Turcji, Iranu, Pakistanu, Bahrajnu, Macedonii i Maroko. Premiera bahrańska odbyła się 9 grudnia 2016 roku, a japońska − 6 stycznia 2017. W obu krajach film wszedł do kin za sprawą dystrybucji ograniczonej. 6 stycznia "Second Blood" wydano w serwisach VOD na terenie Pakistanu.
W Niemczech film miał zostać wydany pod tytułem "J. Rambu: Second Blood", a w Iranie jako "Rambo: Part V". Do wydania nie doszło. Obraz miał ukazać się na rynku DVD/Blu-ray w lipcu 2017 roku, ale z planów zrezygnowano. Wierzy się, że wytwórnia Jabara Media Group zbankrutowała, a jej przedstawicieli nie było stać na promocję filmu. Projekt wyświetliły tylko nieliczne kina i serwisy VOD na terenie Azji.
Serwis IMDb podaje, że film zebrał mieszane recenzje.
Sequel.
Jeszcze przed premierą filmu zapowiedziano powstanie sequela mającego nosić tytuł "Second Blood 2: Back in the Army". Projekt nigdy nie został nakręcony. We wrześniu 2022 roku ponownie informowano o kontynuacji, tym razem noszącej prosty tytuł: "Second Blood 2", ponownie z Abdulhadim Al-Khayatem w roli głównej.

</doc>
<doc id="3596340" url="https://pl.wikipedia.org/wiki?curid=3596340" title="Hotel Rusischer Hof">
Hotel Rusischer Hof

Hotel Rusischer Hof – hotel wybudowany w XIX wieku w Katowicach, przy ulicy Pocztowej 16.
Historia.
Pierwsze informacje odnotowano w dokumentacji Policji Budowlanej miasta Katowice pod koniec lat 70. XIX w. Ujawniały one właścicieli pierwszej zabudowy (Abrahama Scholza i S. Goldmanna). Następny zapis, z 1892 roku, zawierał informację o zmianie właściciela na rodzinę Cohn. W 1893 roku zgłoszono Policji Budowlanej projekt dokumentacji przebudowy, a właściwie budowy „Hotelu zur Post”. W 1899 roku właścicielem hotelu „Rusischer Hof” był Max Sachs. Kolejna dokumentacja przebudowy pojawiła się 13 lipca 1904 roku, na zlecenie nowego właściciela, Hermana Schmarsela, następne dwie w 1906 i 1908 roku. Przebudowa trwała 1908.
12 października 1919 do Policji Budowlanej wpłynęło pismo o zamiarze adaptacji zamkniętego po wojnie hotelu na potrzeby „Banku Przemysłowców”. Przez liczne wydarzenia historyczne, Zarząd Policji Budowlanej dopiero w 1923 roku wyraził zgodę na przebudowę parteru i I piętra oraz umieszczenia na elewacji liternictwa.
W 1936 roku użytkownikiem nowego hotelu została firma „Schenker i S-ka”. Zgodę na umieszczenie na elewacji nazwy uzyskała 18 kwietnia 1936 roku.
W okresie okupacji hitlerowskiej budynek przejęły władze Katowic. W 1942 użytkownikiem była firma związana z budownictwem, należąca do Paula Zimmermanna.
Po II wojnie światowej dawny hotel pozostał w zarządzie miasta, jako budynek biurowo-usługowy. 14 stycznia 2013 roku budynek zajęła katowicka redakcja „Dziennika Zachodniego”, Biuro Ogłoszeń „Dziennika”. W budynku znajduje się również oddział Towarzystwa Przyjaciół Dzieci.
Wyposażenie.
Na parterze hotelu mieściły się recepcja, restauracja i zaplecze kuchenne, na piętrach pokoje i sale imprezowe z garderobami.

</doc>
<doc id="3596343" url="https://pl.wikipedia.org/wiki?curid=3596343" title="Jęzorniki">
Jęzorniki

Jęzorniki, liścioloty (Glossophaginae) – podrodzina ssaków z rodziny liścionosowatych (Phyllostomidae).
Zasięg występowania.
Podrodzina obejmuje gatunki występujące w krainie neotropikalnej.
Systematyka.
Do podrodziny należą następujące plemiona:
Opisano również rodzaj wymarły nie sklasyfikowany w żadnym z plemion:

</doc>
<doc id="3596349" url="https://pl.wikipedia.org/wiki?curid=3596349" title="Ronald Kampamba">
Ronald Kampamba

Ronald Kampamba (ur. 26 maja 1994 w Kitwe) – zambijski piłkarz grający na pozycji napastnika. Od 2016 jest zawodnikiem klubu Nkana FC.
Kariera klubowa.
Swoją karierę piłkarską Kampamba rozpoczął w klubie Nkana FC. W sezonie 2011 zadebiutował w jego barwach w zambijskiej Premier League. W sezonie 2013 wywalczył mistrzostwo Zambii. W 2015 odszedł do egipskiego Wadi Degla SC. W sezonie 2015/2016 był wypożyczony do Lierse SK.
Kariera reprezentacyjna.
W reprezentacji Zambii Kampamba zadebiutował 29 listopada 2011 w wygranym 5:0 towarzyskim meczu z Indiami. W 2015 roku został powołany do kadry na Puchar Narodów Afryki 2015. Rozegrał na nim jeden mecz, z Demokratyczną Republiką Konga (1:1).

</doc>
<doc id="3596350" url="https://pl.wikipedia.org/wiki?curid=3596350" title="Pandukabhaya">
Pandukabhaya

Pandukabhaya (; ur. ok. 474 p.n.e.?, zm. ok. 367 p.n.e.) – król Sri Lanki w latach 437–367 p.n.e. Był pierwszym królem Sri Lanki uznawanym przez wszystkie narody żyjące na wyspie, zreformował państwo, rozbudował Anuradhapurę, dokąd przeniósł stolicę i doprowadził kraj do ery świetności.
Wątpliwości historyczne.
Wątpliwości co do pochodzenia.
Mimo że Mahawansa ewidentnie miesza fakty z motywami historyzującymi, przekazami religijnymi oraz mitologią, to większość lankijskich historyków w pełni popiera wersję tej kroniki, wedle której "Pandukabhaya" był synem księżniczki Citty i księcia Digha Gamani. Alternatywne teorie co do jego pochodzenia:
Wątpliwości merytoryczne.
Mahawansa nie podaje żadnych konkretnych dat. Dlatego wszelkie dane czasowe zostały późnej wydedukowane przez naukowców na podstawie powiązań z innymi źródłami zawierającymi sprawdzone dane kalendarzowe. Te jednak też mają swoje słabości. Stąd wynika, że Pandukabhaya, który doszedł do władzy w wieku 37 lat i rządził równe 70 lat, tak więc umarł w wieku 107 lat, co wydaje się mało prawdopodobne, aczkolwiek jest możliwe. Jeszcze mniej prawdopodobna jest jednak informacja, iż jego następcą był syn Mutasiva, który rządził przez następne 60 lat. Pomimo to większość lankijskich historyków uważa te dane za prawdziwe, a samego Pandukabhayę za postać historyczną.
Niemniej jednak krytyczni badacze podejrzewają, że Mutasiwa nie był synem, lecz wnukiem Pandukabhayi. Jego ojcem był zaś mało znany syn i następca Pandukabhayi – Gantissa, który rządził 13 lat, a Mutasiva zaś odpowiednio krócej – 47 lat. Możliwe jest również, że Gantissa jeszcze za życia starego ojca faktycznie sprawował władzę jako regent w jego imieniu. Analogicznie było tak w przypadku Widźaja i jego ojca Sinhabahu.
Inna teoria wspiera się na fakcie, że kronika Mahavamsa powstała w czasach późniejszych, kiedy już na Sri Lance dominowała religia buddyjska i została spisana przez buddyjskich mnichów, władcom Sri Lanki zaś zależało na potwierdzeniu ich szczególnej więzi z buddyzmem. Dlatego wydłużono czasy panowania Pandukabhayi i Mutasiwy tak, aby przybycie Widźaja zgadzało się z tradycyjną datą śmierci Buddy. Stąd różnica między danymi Mahavamsy i faktyczną osią czasu może wynosić nawet do 60 lat.
Życie na podstawie kroniki "Mahavamsa".
Pochodzenie i rodzina.
Pandukabhaya był pierworodnym synem pandyjskiego księcia "Digha Gamani" i Ummadhy Citty, córki-jedynaczki króla Syngalezów Panduvasdevy na Sri Lance i jego tamilskiej małżonki Buddhakachchany z rodu Pandjów. Jego ojciec był bratankiem matki. Mimo królewskiej krwi w zasadzie nie miał realnej szansy na tron dziadka, który go nigdy nie widział. Sędziwemu królowi przedstawiono bowiem dziewczynkę-surogata, z której ten bardzo się cieszył, a wkrótce potem zmarł. Następcą Panduvasdevy został jego najstarszy syn – Abhaya. Tak więc przepowiednia o przejęciu przez niego władzy była jednocześnie wyrokiem śmierci dla jego wujów, bo tylko wtedy mógłby zasiąść na tronie w Upatissa Nuwara.
W okresie walki o władzę poślubił księżniczkę Swarnapali, nie zważając na to, że była ona córką Girikhandasivy (jednego z braci matki), przez co wyrwał go z koalicji królewiczów, których zwalczał. Z tego związku urodziło się dziesięciu synów i dwie córki.
Dzieciństwo.
Pandukabhaya przyszedł na świat ok. 474 roku p.n.e. w mieście Upatissa Nuwara, gdzie żyła jego matka Ummadha Citta. Na skutek proroctw, które przepowiadały mu dojście do władzy po unicestwieniu swych wujów, nie mógł pozostać przy rodzicach. Tam bowiem groziła mu śmierć z ręki wujów, którzy czuli się przez niego zagrożeni. Dlatego po narodzinach został zamieniony przez matkę na tegoż dnia urodzoną dziewczynkę, chłopca zaś przemycono z pałacu. Ukrywał się na prowincji wśród rodzimej ludności. Aczkolwiek królewicze z czasem wykryli podstęp siostry i zawzięcie ścigali jej syna, który wielokrotnie cudem uniknął zagłady, gdy królewicze odkryli miejsce jego azylu. Ummadha Citta zadbała o to, by jej 16-letni syn nie tylko znalazł bezpieczne schronienie na południu wyspy, z dala od złowrogich wujów, ale i pobierał nauki godne księcia. Wychowywał i kształcił go bowiem bogaty bramin, który traktował go na równi ze swym synem Candą. Chłopcy przyjaźnili się jak bracia.
Walka o władzę.
Gdy ok. 454 p.n.e. dwudziestoletni Pandukabhaya przestał się ukrywać i wszczął powstanie przeciw wrogim mu wujom, gromadząc wokół siebie 700 ludzi niezadowolonych z ich rządów w mieście Pana, Canda zaś został jego towarzyszem i najbardziej zaufanym dowódcą. Wbrew oczekiwaniom, król Abhaya nie kwapił się zdławić insurekcję w zalążku, dlatego Padukhabaya zdecydował rozszerzyć swoje terytorium i ruszył w stronę miasta Girikhanda, gdzie rezydował jego wuj Siva, zwany również Girikhandasiva (tłum. „Siwa z Girikandy”). Po drodze powstańcy napotkali orszak jego córki, księżniczki Swarnapali, którą Pandukabhaya uwiódł. Później została ona jego małżonką, wpierw jednak rozsierdzony wuj wysłał w trop powstańców wojsko ze swymi pięcioma synami na czele, ale Canda oddział ten rozbił, zaś synowie Sivy w potyczce zginęli. Książę Pandukabhaya zdecydował wycofać się na południe od rzeki Mahaveli Ganga i stanąć obozem w górach Dola. Wrodzy mu królewicze ściągnęli rychło nowe siły, koncentrując je przed twierdzą Dimbulagala, by stamtąd rozpocząć szeroko zakrojoną akcję przeciw powstańcom. Ci jednak nieoczekiwanie odparli wojska królewiczów, zmuszając je do odwrotu, oraz zajęli twierdzę. Tam Pandukabhaya miał rezydować przez następne kilka lat, umacniając swoją władzę.
Tymczasem słysząc o sukcesach siostrzeńca król Abhaya wysłał doń poselstwo z ofertą pokojową. Oferował mu podział władzy i stref wpływów na wyspie wzdłuż rzeki Mahaveli Ganga. Wieść o tym dotarła jednak do jego braci, którzy go zdetronizowali. Po abdykacji Abhayi, władzę przejął jego młodszy brat, książę Tissa. Młodsi bracia okrzyknęli go królem, aczkolwiek formalna koronacja miała się odbyć pod warunkiem zgładzenia Pandukabhayi i rozbiciu jego wojsk, do czego nigdy nie doszło. Dlatego przez 17 następnych lat tlącego się konfliktu – aż do koronacji Pandukabhayi – Sri Lanka nie miała powszechnie uznanego króla.
Wzmocniwszy swą armię wojownikami tubylców Pandukabhaya udał się na północny wschód wyspy, by zająć nowe tereny bliżej stolicy. Przez osiem następnych lat rezydował w Ridigala, w górach Aritha prowokując królewiczów. Książę Tissa zwlekał z rozprawą w nadziei, że siły uzurpatora się z czasem rozbiegną, lecz jego oczekiwania nie spełniły się. Wręcz przeciwnie, coraz więcej Tamilów i Syngalezów zmieniało stronę, przyłączając się do powstańców. Ostatecznie w 437 roku p.n.e. królewscy bracia zdecydowali się do walnej rozprawy z siostrzeńcem, póki jeszcze mieli liczniejsze siły, i otoczyli powstańców w ich górskiej twierdzy. Pandukabhaya, nie widząc szans na zwycięstwo w otwartej bitwie, pozornie zaoferował wujom kapitulację, w zamian za korzystne warunki. Pewni zwycięstwa bracia akurat dyskutowali warunki kapitulacji, gdy Pandukabhaya zaskoczył ich nagłym atakiem, podczas którego Tissa i sprzymierzeni z nim bracia zginęli, a ich wojska uległy rozsypce.
Panowanie.
Po ostatecznym zwycięstwie Pandukabhaya oferował wujowi Abayi powrót na tron. Aczkolwiek gdy ten odmówił, sam (wraz z małżonką Swarnapali) koronował się na króla uznawanego przez wszystkie zamieszkujące wyspę narody, którą panował ponoć 70 lat, prowadząc państwo do rozkwitu.
Po wieloletnich wojnach król ten przyczynił się do zażegnania konfliktów między przybyłymi z subkontynentu indyjskiego kolonistami tamilskimi, Syngalezami oraz autochtonami, ciągnąc nowe granice administracyjne, powiększając powierzchnię uprawną oraz prowadząc politykę tolerancji religijnej. Do celowej polityki pojednania można zaliczyć również program odbudowy miast i świątyń, które ucierpiały podczas wojen oraz budowę nowych dla różnych religii.
Panukabhaya skupił wiele uwagi na rozwoju rolnictwa i w tym kontekście rozpoczął planowane na wielką skalę prace melioracyjne i irygacyjne, przez co powiększył on areały uprawne, a zatem zdatne do kolonizacji.
Ponadto scentralizował on władzę, obsadzając osobiście namiestników terytorialnych i urzędy każdego szczebla zaufanymi ludźmi. Rozwoju doznały nauki inżynieryjne, astronomia, astrologia oraz religie.
Nowa stolica.
Niejako odzwierciedleniem tej liczby reform i zmian politycznych było programatyczne przeniesienie stolicy z Uptissa Nuwara w głąb wyspy ok. 377 p.n.e. Nie założył on kompletnie nowego miasta, lecz przeniósł stolicę do istniejącego już miasta Anuradhapura leżącego nad górnym biegiem rzeki Malvathu Oya, gdzie rezydował leciwy wuj jego matki, Anuradha. Miasto zostało z wielkim rozmachem, kompletnie od podstaw zaplanowane i wybudowane. Powierzchnię miasta powiększono o cztery sąsiednie gminy i otoczono wysokim murem. Powstało wiele pałaców (w tym jeden także dla jego matki), plac sądów, dwa zbiorniki wody, szpital, oraz dzielnica świątyń, gdzie m.in. po raz pierwszy w państwie Syngalezów powstały dwie świątynie dla lokalnych bóstw/demonów. Miasto szybko się rozwijało i było nie tylko ważnym centrem administracyjnym i religijnym, lecz także handlowym. W obrębie miasta znalazły się również kwatery dla kupców greckich, zwanych tu „Jonakas”. Również oni mieli swoje świątynie.
Anuradhapura została trzecią stolicą Syngalezów i pełniła tę funkcję przez ponad 1000 lat. Dziś to „święte miasto” znajduje się na liście światowego dziedzictwa UNESCO.
Pandukabhaya w lankijskiej popkulturze.
Lankijski reżyser Jackson Anthony nakręcił w 2008 roku historyzujący film kostiumowy „Aba” pokazujący dzieje władcy szerokiej publiczności. Był to najdroższy swego czasu produkt lankijskiej kinematografii.
Z inicjatywy reżysera równocześnie z filmem ukazała się gra na telefony komórkowe pt. „Aba Hatana” zaprogramowana przez firmę GTS z Colombo.

</doc>
<doc id="3596355" url="https://pl.wikipedia.org/wiki?curid=3596355" title="Jocelyne Jocya">
Jocelyne Jocya

Jocelyne Jocya (ur. 7 stycznia 1942, zm. 18 sierpnia 2003 w West Hollywood, Kalifornia) – francuska piosenkarka (jazz i piosenka francuska), autorka tekstów, najbardziej znana z interpretacji piosenki "Bon Voyage", a także obrończyni praw dziecka.
W latach 1958–1980 sprzedała miliony płyt i występowała w najsłynniejszych salach koncertowych całego świata. W 1988 roku założyła Fundację non-profit na rzecz Deklaracji Praw Dziecka. Współpracowała z następującymi wytwórniami płytowymi: Disques Vogue, Decca, JAG Records, PDG Records, CBS Records, czy Polydor.
Życiorys.
Pierwszy ważny moment na drodze do kariery muzycznej Jocelyne Jocya nastąpił kiedy miała 17 lat. Wtedy to, we francuskiej sali koncertowej Olympia, wzięła udział w konkursie talentów o nazwie "Les Nº1 de Demain". Ostatecznie zajęła I miejsce za wykonanie piosenki "Bon Voyage". Wygrała wówczas samochód, kontrakt płytowy, a nade wszystko zyskała uwagę samej Edith Piaf, która przewodniczyła całemu konkursowi. Nagranie piosenki "Bon Voyage" sprawiło, że Jocelyne Jocya stała się postrzegana jako muzyczna gwiazda, a jej singiel sprzedawany był w milionach egzemplarzy na całym świecie.
W niedługim czasie, Jocelyne Jocya stała się protegowaną Edith Piaf, i trzykrotnie zdobyła prestiżową nagrodę muzyczną we Francji o nazwie Le Coq d'Or de la Chanson Française. W latach 1980–1985, kiedy zamieszkała w Los Angeles, Jocelyne Jocya była klientką agencji "L'etoile Talent Agencies and CEL Management" współpracującej z Robem Cipriano. Była gościem na wielu ważnych imprezach. W 1988 roku założyła Fundację non-profit skupiającą swoje działania na rzecz przestrzegania Deklaracji Praw Dziecka. Wystąpiła na gali charytatywnej w Beverly Wilshire Hotel wraz z następującymi przyjaciółmi: Larry King, Natalie Cole, czy Crenshaw Elite Chore. Fundusze tam zebrane zostały przeznaczone na pomoc dzieciom których prawa są łamane.
Zmarła 18 sierpnia 2003 roku na raka piersi w wieku 61 lat.

</doc>
<doc id="3596359" url="https://pl.wikipedia.org/wiki?curid=3596359" title="Kondwani Mtonga">
Kondwani Mtonga

Kondwani Mtonga (ur. 12 lutego 1984 w Lusace) – zambijski piłkarz grający na pozycji defensywnego pomocnika. Od 2008 jest zawodnikiem klubu ZESCO United.
Kariera klubowa.
Swoją karierę piłkarską Mtonga rozpoczął w klubie Zamtel Ndola. W sezonie 2007 zadebiutował w jego barwach w zambijskiej Premier League. W 2008 roku przeszedł do ZESCO United. W latach 2008, 2010 i 2015 wywalczył z nim trzy mistrzostwa kraju, a w latach 2009 i 2013 - dwa wicemistrzostwa. W latach 2013-2014 grał w Indiach w klubach Shillong Lajong FC i NorthEast United FC, do których był wypożyczony.
Kariera reprezentacyjna.
W reprezentacji Zambii Mtonga zadebiutował 4 stycznia 2009 w zremisowanym 1:1 meczu Pucharu CECAFA 2008 z Burundi. W 2015 roku został powołany do kadry na Puchar Narodów Afryki 2015. Wystąpił na nim w trzech meczach: z Demokratyczną Republiką Konga (1:1), z Tunezją (1:2) i z Republiką Zielonego Przylądka (0:0).

</doc>
<doc id="3596360" url="https://pl.wikipedia.org/wiki?curid=3596360" title="Biblioteka Pisarzy Czeskich i Słowackich">
Biblioteka Pisarzy Czeskich i Słowackich

Biblioteka Pisarzy Czeskich i Słowackich – seria książkowa publikowana w 2. połowie XX wieku w Wydawnictwie „Śląsk”.

</doc>
<doc id="3596361" url="https://pl.wikipedia.org/wiki?curid=3596361" title="Jackson Mwanza">
Jackson Mwanza

Jackson Mwanza (ur. 6 lutego 1987 w Lusace) – zambijski piłkarz grający na pozycji pomocnika. Od 2009 jest zawodnikiem klubu ZESCO United.
Kariera klubowa.
Swoją karierę piłkarską Mwanza rozpoczął w klubie Afrisports Kitwe. W sezonie 2008 zadebiutował w jego barwach w zambijskiej Premier League. W 2009 roku przeszedł do ZESCO United. W latach 2010 i 2015 wywalczył z nim dwa mistrzostwa kraju, a w latach 2009 i 2013 - dwa wicemistrzostwa. W 2013 roku był wypożyczony do sudańskiego Al-Merreikh Omdurman. Został z nim mistrzem Sudanu oraz zdobył Puchar Sudanu.
Kariera reprezentacyjna.
W reprezentacji Zambii Mwanza zadebiutował 3 grudnia 2010 w wygranym 6:0 meczu Pucharu CECAFA 2010 z Somalią. W 2015 roku został powołany do kadry na Puchar Narodów Afryki 2015. Wystąpił na nim w jednym meczu, z Tunezją (1:2).

</doc>
<doc id="3596362" url="https://pl.wikipedia.org/wiki?curid=3596362" title="Rolf Steinhäuser">
Rolf Steinhäuser

Rolf Steinhäuser (ur. 12 maja 1952 w Kolonii) – niemiecki duchowny katolicki, biskup pomocniczy Kolonii od 2016.
Życiorys.
Święcenia kapłańskie przyjął 24 czerwca 1977 i został inkardynowany do archidiecezji Kolonii. Był m.in. duszpasterzem młodzieży z Bonn, dyrektorem kurialnego wydziału ds. duszpasterstwa młodzieży, proboszczem w Düsseldorfie oraz dyrektorem diecezjalnego domu rekolekcyjnego "Edith Stein".
11 grudnia 2015 papież Franciszek mianował go biskupem pomocniczym archidiecezji kolońskiej ze stolicą tytularną "Thuburnica". Sakry udzielił mu 10 stycznia 2016 arcybiskup koloński - kardynał Rainer Woelki.
Bibliografia.
 

</doc>
<doc id="3596375" url="https://pl.wikipedia.org/wiki?curid=3596375" title="Petr Valušiak">
Petr Valušiak

Petr Valušiak (ur. 7 września 1986 w Ostrawie) – czeski hokeista.
Kariera.
Wychowanek HC Vítkovice. Występował w drużynach czeskiej ekstraligi, czeskiej 1. ligi, czeskiej 2. ligi. Od 2008 grał w polskich klubach I ligi i Polskiej Ligi Hokejowej. Od października 2012 w sezonie 2012/2013, zgodnie ze zmianą w regulaminie PZHL, nie był wliczany do limitu obcokrajowców (z racji występów
w Polskiej Lidze Hokejowej (PLH) nieprzerwanie od co najmniej 48 miesięcy) i z tego względu był traktowany jako gracz krajowy. Pod koniec 2013 PZHL ukarał dyskwalifikacją w wymiarze dwóch lat za stosowanie niedozwolonych środków dopingujących.

</doc>
<doc id="3596377" url="https://pl.wikipedia.org/wiki?curid=3596377" title="Wybory samorządowe w Korei Północnej w 2011 roku">
Wybory samorządowe w Korei Północnej w 2011 roku

Wybory samorządowe w Korei Północnej odbyły się 24 lipca 2011 roku. Władze Korei Północnej podały, że frekwencja osiągnęła 99,97%. Koreańczycy wybierali 28 116 deputowanych do lokalnych zgromadzeń ludowych. Wybory samorządowe wygrali członkowie Partii Pracy Korei.
Według analityków wybory samorządowe w Korei Północnej miały charakter wyborów pokazowych.

</doc>
<doc id="3596378" url="https://pl.wikipedia.org/wiki?curid=3596378" title="Minister Spraw Zagranicznych Izraela">
Minister Spraw Zagranicznych Izraela



</doc>
<doc id="3596382" url="https://pl.wikipedia.org/wiki?curid=3596382" title="Upton (Bassetlaw)">
Upton (Bassetlaw)

Upton – przysiółek w Anglii, w Nottinghamshire. Upton jest wspomniana w Domesday Book (1086) jako "Uptone"/"Uptun(e)".

</doc>
<doc id="3596383" url="https://pl.wikipedia.org/wiki?curid=3596383" title="Obóz koncentracyjny Sinŭiju">
Obóz koncentracyjny Sinŭiju

Obóz koncentracyjny Sinŭiju – północnokoreański obóz koncentracyjny mieszczący się w prowincji P'yŏngan Północny w pobliżu granicy z Chinami. W obozie znajduje się ok. 2500 więźniów.
Więźniowie są często torturowani i zabijani przez pracowników obozu. W obozie więźniów zmusza się do produkcji ubrań. Osadzeni otrzymują dziennie posiłek składający się z 450 gramów fasoli i ryżu. Za próbę ucieczki z obozu więźniowie są zabijani podczas publicznych egzekucji. Wielu więźniów umiera w wyniku chorób skóry i chorób płuc.

</doc>
<doc id="3596385" url="https://pl.wikipedia.org/wiki?curid=3596385" title="„Happy” in Galoshes">
„Happy” in Galoshes

„Happy” in Galoshes – drugi album solowy amerykańskiego wokalisty Scotta Weilanda. Wydawnictwo ukazało się 25 listopada 2008 roku nakładem wytwórni muzycznej Softdrive Records. Album dotarł do 97. miejsca amerykańskiej listy przebojów - Billboard 200 sprzedając się w nakładzie, ponad 10 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3596388" url="https://pl.wikipedia.org/wiki?curid=3596388" title="Allan Macartney">
Allan Macartney

William John Allan Macartney (ur. 17 lutego 1941 w Akrze, zm. 25 sierpnia 1998 w Aberdeen) – brytyjski i szkocki polityk, politolog i nauczyciel akademicki, jeden z liderów Szkockiej Partii Narodowej, poseł do Parlamentu Europejskiego IV kadencji, rektor University of Aberdeen.
Życiorys.
Urodził się w Afryce w Ghanie. Kształcił się na uniwersytetach w Tybindze i Marburgu, a następnie w Edynburgu i Glasgow. Od 1963 do 1964 był nauczycielem w szkole średniej w Nigerii, w latach 1966–1974 wykładał administrację na Uniwersytecie Botswany, Lesotho i Suazi. Po powrocie do Wielkiej Brytanii przez blisko 20 lat do 1994 był pracownikiem naukowym na Open University, wykładał także na Uniwersytecie Edynburskim. W 1997 wybrany na rektora University of Aberdeen.
Długoletni działacz Szkockiej Partii Narodowej, był rzecznikiem partii do spraw międzynarodowych (od 1987) i zastępcą lidera SNP (od 1992). Z ramienia szkockich narodowców w 1994 uzyskał mandat eurodeputowanego, był wiceprzewodniczącym Komisji ds. Rybołówstwa. Zmarł w trakcie kadencji.
Był żonaty, miał dwóch synów i córkę.

</doc>
<doc id="3596395" url="https://pl.wikipedia.org/wiki?curid=3596395" title="Patrick Ngoma">
Patrick Ngoma

Patrick Ngoma (ur. 21 maja 1997) – zambijski piłkarz grający na pozycji napastnika. Od 2015 jest zawodnikiem klubu Al-Ittihad Aleksandria.
Kariera klubowa.
Swoją karierę piłkarską Ngoma rozpoczął w klubie Red Arrows FC. W sezonie 2013 zadebiutował w jego barwach w zambijskiej Premier League. W 2015 roku przeszedł do egipskiego klubu Al-Ittihad Aleksandria.
Kariera reprezentacyjna.
W reprezentacji Zambii Ngoma zadebiutował 25 października 2014 w zremisowanym 1:1 towarzyskim meczu z Wybrzeżem Kości Słoniowej. W 2015 roku został powołany do kadry na Puchar Narodów Afryki 2015. Wystąpił na nim w jednym meczu, z Republiką Zielonego Przylądka (0:0).

</doc>
<doc id="3596399" url="https://pl.wikipedia.org/wiki?curid=3596399" title="Zuchra Bajramkułowa">
Zuchra Bajramkułowa

Zuchra Abdurachmanowna Bajramkułowa (ros. Зухра́ Абдурахма́новна Байрамку́лова, ur. 30 sierpnia 1940 w Kisłowodzku, zm. 10 kwietnia 2013 we wsi Uczkiekien w Karaczajo-Czerkiesji) – radziecka działaczka partyjna, Bohater Pracy Socjalistycznej (1971).
Życiorys.
Karaczajka, w latach 1956–1963 pracowała w zakładzie bawełny, później na budowie i w sowchozie. Od 1960 należała do KPZR, od 1963 pracowała jako dójka w sowchozie w Karaczajo-Czerkieskim Obwodzie Autonomicznym. Uchwałą Prezydium Rady Najwyższej ZSRR z 8 kwietnia 1971 „za wybitne osiągnięcia w rozwoju produkcji rolnej i wykonania pięcioletniego planu sprzedaży państwowych produktów rolnych i zwierząt gospodarskich” otrzymała tytuł Bohatera Pracy Socjalistycznej. Była delegatem na XXV Zjazd KPZR, 1990–1961 członkiem KC KPZR, 1974–1989 deputowana do Rady Najwyższej ZSRR od 9 do 11 kadencji.

</doc>
<doc id="3596403" url="https://pl.wikipedia.org/wiki?curid=3596403" title="HYC Herentals">
HYC Herentals

HYC Herentals – belgijski klub hokejowy z siedzibą w Herentals.
W 2012 drużyna przystąpiła do rozgrywek ligi holenderskiej.

</doc>
<doc id="3596404" url="https://pl.wikipedia.org/wiki?curid=3596404" title="Should’ve Known Better">
Should’ve Known Better

Should’ve Known Better – utwór duńskiej piosenkarki Soluny Samay napisany przez Mikkela Johana Imera „Remme’a” Sigvardta, Larsa „Chiefa 1” Pedersena, Isama Bachiriego i Amira Sulaimana, wydany jako singiel w marcu 2012 roku oraz umieszczony na jej drugiej płycie studyjnej zatytułowanej "Soluna Samay" z 2013 roku.
W styczniu 2012 roku utwór został zakwalifikowany do stawki konkursowej krajowych eliminacji eurowizyjnych "Dansk Melodi Grand Prix" jako jedna z dziesięciu propozycji wybranych spośród 678 propozycji. Piosenka pojawiła się na liście dzięki uzyskaniu tzw. „dzikiej karty” od duńskiego nadawcy DR. 21 stycznia został zaprezentowany przez piosenkarkę w finale eliminacji, w którym zdobył największą liczbę 110 punktów w głosowaniu jurorów i telewidzów, dzięki czemu został wybrany na propozycję reprezentującą Danię w 56. Konkursie Piosenki Eurowizji organizowanym w Baku. 22 maja został zagrany przez artystkę w pierwszym półfinale widowiska i z dziewiątego miejsca awansował do finału, w którym zajął ostatecznie dwudzieste trzecie miejsce z 21 punktami na koncie.
W maju został nagrany i opublikowany miał oficjalny teledysk do piosenki.
Lista utworów.
CD single

</doc>
<doc id="3596411" url="https://pl.wikipedia.org/wiki?curid=3596411" title="Patrik Prokop">
Patrik Prokop

Patrik Prokop (ur. 16 stycznia 1988 w Ostrawie) – czeski hokeista.
Kariera.
Wychowanek HC Vítkovice. Przez trzy sezony występował w kanadyjskiej lidze juniorskiej QMJHL w ramach CHL (w 2008 i 2009 zdobył mistrzostwo ligi; w drużynie Drummondville Voltigeurs grali z nim wówczas m.in. Dmitrij Kulikow, Samson Mahbod i Yannick Riendeau). Następnie przez rok grał w amerykańskiej lidze ECHL. W 2010 powrócił do Europy. Od 2008 do 2010 zawodnik Cracovii w Polskiej Lidze Hokejowej. Od 2013 do 2014 był zawodnikiem belgijskiego klubu HYC Herentals, występującego w lidze holenderskiej. Od maja 2014 zawodnik Nantes w drugiej lidze francuskiej. W maju 2015 przedłużył kontrakt z klubem. Odszedł z klubu po sezonie 2015/2016. Od lipca 2016 do kwietnia 2017 zawodnik klubu Anglet Hormadi, także w II lidze francuskiej. Od kwietnia 2017 zawodnik Corsaires de Nantes. W czerwcu 2021 ogłosił zakończenie kariery.
Został reprezentantem kadr juniorskich Czech. Uczestniczył w turniejach mistrzostw świata juniorów do lat 17 w 2005, mistrzostw świata juniorów do lat 18 w 2006, mistrzostw świata juniorów do lat 20 w 2008.

</doc>
<doc id="3596413" url="https://pl.wikipedia.org/wiki?curid=3596413" title="L'Express">
L'Express



</doc>
<doc id="3596414" url="https://pl.wikipedia.org/wiki?curid=3596414" title="Anatolij Bałandin">
Anatolij Bałandin

Anatolij Nikiforowicz Bałandin (ros. Анато́лий Ники́форович Бала́ндин, ur. 14 lipca 1927 w Orenburgu, zm. 2014 tamże) – radziecki działacz partyjny i państwowy.
Życiorys.
W 1952 ukończył Instytut Rolniczy w Czkałowie (obecnie Orenburg), w latach 1952-1957 był głównym agronomem i dyrektorem stanicy maszynowo-traktorowej, od 1954 członek KPZR, w latach 1957-1959 instruktor Wydziału Rolnego Komitetu Obwodowego KPZR w Czkałowie/Orenburgu. W latach 1959-1962 I sekretarz rejonowego komitetu KPZR w obwodzie orenburskim, między 1962 a 1964 dyrektor Terytorialno-Produkcyjnego Zjednoczenia Kołchozowo-Sowchozowego w obwodzie orenburskim, w 1964 kierownik Wydziału Rolnego Orenburskiego Wiejskiego Komitetu Obwodowego KPZR. Do 23 grudnia 1964 II sekretarz Orenburskiego Wiejskiego Komitetu Obwodowego KPZR, od 23 grudnia 1964 do lutego 1966 sekretarz Orenburskiego Komitetu Obwodowego KPZR, od lutego 1966 do grudnia 1980 przewodniczący Komitetu Wykonawczego Orenburskiej Rady Obwodowej. Od 22 grudnia 1980 do 25 sierpnia 1989 I sekretarz Komitetu Obwodowego KPZR w Orenburgu, od 3 sierpnia 1981 do 2 lipca 1990 członek KC KPZR, od sierpnia 1989 na emeryturze. Deputowany do Rady Najwyższej ZSRR VI kadencji.

</doc>
<doc id="3596421" url="https://pl.wikipedia.org/wiki?curid=3596421" title="Chodsky pes">
Chodsky pes



</doc>
<doc id="3596429" url="https://pl.wikipedia.org/wiki?curid=3596429" title="Jurij Batalin">
Jurij Batalin

Jurij Pietrowicz Batalin (ros. Ю́рий Петро́вич Бата́лин, ur. 28 lipca 1927 we wsi Kołkanowo w Baszkirskiej ASRR, zm. 21 lipca 2013 w Moskwie) – radziecki polityk, wicepremier ZSRR (1985-1989).
Życiorys.
Urodzony w rodzinie rosyjskiej. W latach 1945–1950 studiował w Uralskim Instytucie Politechnicznym im. Kirowa, później pracował w truście węglowym, od 1952 zajmował w nim stanowiska kierownicze. Od 1956 członek KPZR, od 1957 główny inżynier, później zarządca trustu „Basznieftiepromstroj”, od 1965 główny inżynier i I zastępca szefa „Gławtiumiennieftiegazstroju”, od 1970 wiceminister przemysłu gazowego ZSRR. Od 1972 zastępca, a w latach 1973–1983 I zastępca ministra budownictwa przedsiębiorstw przemysłu naftowego i gazowego ZSRR, od kwietnia 1983 do grudnia 1985 przewodniczący Państwowego Komitetu ZSRR ds. pracy i zagadnień socjalnych. Od grudnia 1985 do czerwca 1989 zastępca przewodniczącego Rady Ministrów ZSRR, jednocześnie od sierpnia 1986 do czerwca 1989 przewodniczący Państwowego Komitetu Budowlanego ZSRR, następnie na emeryturze. W latach 1986–1990 członek KC KPZR, deputowany do Rady Najwyższej ZSRR XI kadencji. Pochowany na Cmentarzu Nowodziewiczym w Moskwie.

</doc>
<doc id="3596430" url="https://pl.wikipedia.org/wiki?curid=3596430" title="Hanna Majszczyk">
Hanna Majszczyk

Hanna Majszczyk (ur. 21 sierpnia 1962 w Nowym Koniku) – polska urzędniczka państwowa, w latach 2010–2017 podsekretarz stanu w Ministerstwie Finansów.
Życiorys.
W 1986 ukończyła studia na Wydziale Nauk Ekonomicznych Uniwersytetu Warszawskiego. Podjęła pracę w Ministerstwie Finansów.
W resorcie od początku związana z tematyką podatków pośrednich, pracowała m.in. w Departamencie Dochodów Państwa. Od 1997 pełniła funkcję zastępcy dyrektora Departamentu Podatków Pośrednich. W 2000 została p.o. dyrektora, a w 2002 objęła stanowisko dyrektora Departamentu Podatków Pośrednich w Ministerstwie Finansów.
31 maja 2010 powołana przez premiera Donalda Tuska na stanowisko podsekretarza stanu w Ministerstwie Finansów (zastąpiła Elżbietę Suchocką-Roguską), pozostając na stanowisku w rządach Ewy Kopacz i Beaty Szydło. 1 czerwca 2017 złożyła rezygnację z tego stanowiska, która została przyjęta.
W 2015 została wyróżniona odznaką honorową „Za Zasługi dla Finansów Publicznych Rzeczypospolitej Polskiej”.

</doc>
<doc id="3596431" url="https://pl.wikipedia.org/wiki?curid=3596431" title="Southend-on-Sea (borough)">
Southend-on-Sea (borough)

Southend-on-Sea – dystrykt ("unitary authority") w hrabstwie ceremonialnym Essex w Anglii. W 2011 roku dystrykt liczył 173 658 mieszkańców.

</doc>
<doc id="3596434" url="https://pl.wikipedia.org/wiki?curid=3596434" title="Jolanta Maria Kaleta">
Jolanta Maria Kaleta

Jolanta Maria Kaleta (ur. 22 sierpnia 1951 we Wrocławiu) – polska historyk i politolog, były pracownik Muzeum Historycznego i Muzeum Sztuki Medalierskiej, emerytowana nauczycielka historii i wiedzy o społeczeństwie, autorka powieści sensacyjno-przygodowo-kryminalnych.
Życiorys.
Rodzina Jolanty Marii Kalety ze strony ojca wywodzi się z Poznania, a . W 1969 roku zdała maturę w II LO im. Piastów Śląskich we Wrocławiu. Studiowała historię na Uniwersytecie Wrocławskim i w 1974 roku obroniła pracę magisterską. W tym samym roku podjęła staż naukowy na Politechnice Wrocławskiej w Zakładzie Filozofii. Po odbyciu stażu zatrudniła się w Muzeum Historycznym we Wrocławiu jako asystentka, a później w Muzeum Sztuki Medalierskiej. Od 2006 roku nie pracuje już zawodowo natomiast od 2012 roku poświęciła się pisaniu powieści.

</doc>
<doc id="3596435" url="https://pl.wikipedia.org/wiki?curid=3596435" title="Lubambo Musonda">
Lubambo Musonda

Lubambo Musonda (ur. 1 marca 1995 w Lusace) – zambijski piłkarz grający na pozycji pomocnika w AC Horsens.
Kariera klubowa.
Grę w piłkę nożną zaczął w II-ligowym zespole K-Stars Sports Academy z Lusaki. W 2012 przeniósł się do National Assembly i w sezonie 2012 zadebiutował w jego barwach w zambijskiej Premier League. W 2013 przeszedł do Power Dynamos. W sezonie 2014 wywalczył z nim wicemistrzostwo Zambii.
W 2014 Musonda przeszedł do ormiańskiego klubu Ulis Erywań. Swój debiut w nim zaliczył 16 sierpnia 2014 w zremisowanym 0:0 spotkaniu z zespołem Gandzasar Kapan. W sezonie 2014/2015 wywalczył wicemistrzostwo Armenii. Latem 2015 Musonda został piłkarzem klubu Gandzasar Kapan. Zadebiutował w nim 2 sierpnia 2015 w przegranym 1:2 wyjazdowym meczu z Szirakiem Giumri. W sezonie 2017/18 wywalczył Puchar Armenii.
19 stycznia 2019 został piłkarzem Śląska Wrocław. W Ekstraklasie zadebiutował 9 lutego 2019 w wygranym 2:0 meczu z Zagłębiem Sosnowiec. 16 sierpnia 2021 przeszedł do duńskiego AC Horsens.
Kariera reprezentacyjna.
Musonda występował w reprezentacji Zambii U-20 oraz U-23, gdzie pełnił rolę kapitana. W seniorskiej reprezentacji Zambii zadebiutował w 2014 roku. W 2015 roku został przez Honoura Janzę powołany do kadry na Puchar Narodów Afryki 2015. Wystąpił na nim w dwóch meczach: z Tunezją (1:2) i z Republiką Zielonego Przylądka (0:0).

</doc>
<doc id="3596436" url="https://pl.wikipedia.org/wiki?curid=3596436" title="Ahmad Ashkanani">
Ahmad Ashkanani

Ahmad Hamad Ashkanani (ur. 1985) – kuwejcki kulturysta. Dwukrotny mistrz świata w kulturystyce
Życiorys.
Przynależy do Międzynarodowej Federacji Kulturystyki i Fitnessu (IFBB), jest też członkiem Reprezentacji Kuwejtu w Kulturystyce. W 2010 został Mistrzem Azji w kulturystyce amatorskiej w kategorii wagowej średniej. Już rok później, w kategorii lekkośredniej, wywalczył srebrny medal na zawodach Arnold Amateur Europe. W 2013 zwyciężał turnieje Mr. Olympia Amateur oraz Arnold Amateur Europe jako zawodnik o średniej masie ciała. W 2015 zdobył tytuł Mr. Olympia Amateur w kategorii wagowej lekkociężkiej.
W styczniu 2015 roku pojawił się na okładce czasopisma "Perfect Fit Magazine".

</doc>
<doc id="3596441" url="https://pl.wikipedia.org/wiki?curid=3596441" title="Tommy Waidelich">
Tommy Waidelich

Karl (Tommy) Waidelich (ur. 13 września 1963 w Sztokholmie) – szwedzki polityk, długoletni deputowany do Riksdagu, poseł do Parlamentu Europejskiego IV kadencji.
Życiorys.
Pracował jako listonosz, studiował geografię i ekonomię na Uniwersytecie w Sztokholmie, był sekretarzem politycznym w administracji gminy Södertälje.
Działacz Szwedzkiej Socjaldemokratycznej Partii Robotniczej, pełnił m.in. funkcję przewodniczącego organizacji młodzieżowej socjaldemokratów SSU w Sztokholmie. W 1991 był zastępcą poselskim w krajowym parlamencie, posłem do Riksdagu został w 1994. W 1995 po akcesji Szwecji do Unii Europejskiej objął mandat eurodeputowanego IV kadencji w ramach delegacji krajowej. Utrzymał go również w pierwszych wyborach powszechnych do PE w tym samym roku. W Europarlamencie wchodził w skład frakcji socjalistycznej. Odszedł z PE w 1998 w związku z ponownym wyborem do Riksdagu, w którym zasiadał przez cztery kadencje do 2014. Od 2011 do 2012 zajmował stanowisko rzecznika socjaldemokratów do spraw polityki gospodarczej.

</doc>
<doc id="3596496" url="https://pl.wikipedia.org/wiki?curid=3596496" title="Wiaczesław Bachiriew">
Wiaczesław Bachiriew

Wiaczesław Wasiljewicz Bachiriew (ros. Вячеслав Васильевич Бахирев, ur. 17 września 1916 we wsi Dudorowo w guberni włodzimierskiej, zm. 2 stycznia 1991 w Moskwie) – radziecki inżynier, działacz partyjny i państwowy, minister budowy maszyn ZSRR (1968-1987), Bohater Pracy Socjalistycznej (1976).
Od 1930 mieszkał w Kowrowie, gdzie pracował w fabryce, od 1933 kształcił się w moskiewskim technikum kolejowym, w 1941 ukończył studia na Wydziale Mechaniczno-Matematycznym Moskiewskiego Uniwersytetu Państwowego. Po powrocie do Kowrowa był inżynierem konstruktorem, później był szefem biura produkcji lotnictwa wojskowego, następnie zastępcą szefa biura konstruktorskiego nr 2. Od jesieni 1950 pracował w Fabryce nr 575, od września 1954 pracował w fabryce im. Diegtariewa jako główny inżynier i zastępca dyrektora, a od 1960 dyrektor, od marca 1965 I wiceminister przemysłu obronnego ZSRR. Od lutego 1968 do czerwca 1987 minister budowy maszyn ZSRR, doktor nauk technicznych, w latach 1971-1989 członek KC KPZR, od czerwca 1987 na emeryturze. Deputowany do Rady Najwyższej ZSRR od VI do XI kadencji.
Odznaczenia.
I medale.

</doc>
<doc id="3596498" url="https://pl.wikipedia.org/wiki?curid=3596498" title="Pies chodzki">
Pies chodzki



</doc>
<doc id="3596513" url="https://pl.wikipedia.org/wiki?curid=3596513" title="Holger Gustafsson">
Holger Gustafsson

Holger Gustafsson (ur. 4 maja 1946 w Otterstad w gminie Lidköping) – szwedzki polityk i ekonomista, długoletni deputowany do Riksdagu, poseł do Parlamentu Europejskiego IV kadencji.
Życiorys.
Z wykształcenia inżynier budownictwa (1970), ukończył też studia ekonomiczne (1973). Do 1991 pracował jako menedżer w koncernie Arla Foods. Zaangażował się w działalność polityczną w ramach Chrześcijańskich Demokratów. Był przewodniczącym tej partii w regionie Skaraborg, a – po reformie administracyjnej – w regionie Västra Götaland. Pełnił funkcję radnego obu tych regionów.
Od 1991 do stycznia 1995 po raz pierwszy był członkiem Riksdagu. Następnie, po akcesji Szwecji do Unii Europejskiej, objął mandat eurodeputowanego IV kadencji w ramach delegacji krajowej, który wykonywał do października 1995. Powrócił w tym samym miesiącu do krajowego parlamentu, uzyskując reelekcję w kolejnych wyborach i zasiadając w nim nieprzerwanie do 2010.

</doc>
<doc id="3596514" url="https://pl.wikipedia.org/wiki?curid=3596514" title="222M">
222M



</doc>
<doc id="3596520" url="https://pl.wikipedia.org/wiki?curid=3596520" title="Plac Stanisława Staszica we Wrocławiu">
Plac Stanisława Staszica we Wrocławiu

Plac Stanisława Staszica ("Rossplatz", "Benderplatz") – plac położony we Wrocławiu na osiedlu Nadodrze (dawniej Przedmieście Odrzańskie, "Oder Vorstadt"). Plac ma kształt zbliżony do trójkąta, a centralnym elementem jego kompozycji jest park Stanisława Staszica.
Historia.
Plac powstał w pierwszej połowie XVIII wieku, jako poszerzenie drogi biegnącej w kierunku Osobowic. W rejonie tym wybudowano następnie kościół katolicki. Kolejne zmiany w obrębie placu przyniosło uruchomienie tu targu końskiego ("Roßmarkt"). Od lat 20. XIX wieku następowało stopniowe zabudowywanie terenów położonych przy placu. Około roku 1860 plac został przedłużony o kolejny fragment, który z czasem został wydzielony jako odrębny plac – obecnie plac Strzelecki.
W 1880 roku wytyczono plac w kształcie obecnym, odpowiadającym kształtowi trójkąta. Jego przybliżone wymiary to 450 m na 300 m. Obszar tak ukształtowanego placu otoczony został od północy linią kolejową (Kolej Prawego Brzegu Odry prowadząca na Górny Śląsk), na zachodzie – drogą biegnącą w kierunku Osobowic, a na południowym zachodzie – Szosą Trzebnicką. Teren ten urządzono jako zieleniec, a wokół placu powstały kolejno: zabudowa miejska, obejmująca między innymi kamienice budowane w latach 1880–1905; dworzec kolejowy Wrocław Nadodrze, zbudowany w 1868 roku, budynki mieszkalne dla pracowników kolei z lat 20. XX wieku, katolicki kościół św. Bonifacego z lat 1897–1898, ewangelicki kościół Imienia Odkupiciela z lat 1902–1904 (współcześnie nieistniejący) oraz dworzec Wrocławsko-Trzebnicko-Prusickiej Kolei Wąskotorowej z 1899 roku.
Nazwy placu.
W swojej historii plac nosił następujące nazwy:
Patroni placu.
Współczesna, obowiązująca nazwa placu upamiętnia Stanisława Staszica. W swojej historii plac upamiętniał:
Plac nosił również nazwę "Roßsplatz", stanowił bowiem miejsce dla handlu końmi ("Roßmarkt").
Ulice.
Plac obejmuje zespół ulic i dróg wewnętrznych w zarządzie ZDiUM we Wrocławiu. Są to drogi gminne o długości 486 m (ulica północna wzdłuż linii kolejowej) i 732 m (zachodnia jezdnia od ul. Pomorskiej do ul. Reymonta), łącznik (również droga gminna od pl. Strzeleckiego) o długości 161 m, oraz drogi wewnętrzne (27 m i 207 m) W zachodniej jezdni wbudowane jest torowisko tramwajowe, a wzdłuż wschodniej przebiega wydzielona linia tramwajowa.
Ulice i place wokół placu Stanisława Staszica:
Obiekty.
Obiekty istniejące:
Obiekty nieistniejące:
Zabytki.
Przy placu Stanisława Staszica we Wrocławiu położone są następujące obiekty zabytkowe:
W wykazie miejskim zabytków wymienione są także liczne inne, niż wymienione wyżej kamienice położone przy placu: cały zespół dworca, wraz z budynkami kolejowymi, szalet i park.

</doc>
<doc id="3596522" url="https://pl.wikipedia.org/wiki?curid=3596522" title="Honour Janza">
Honour Janza

Honour Janza – zambijski trener piłkarski. W latach 2014-2015 był selekcjonerem reprezentacji Zambii. Na tym stanowisku zastąpił Francuza Patrice'a Beaumelle'a. Kadrę Zambii prowadził w Pucharze Narodów Afryki 2015. Zambia nie wyszła z grupy zdobywając 2 punkty w 3 meczach. Zremisowała 1:1 z Demokratyczną Republiką Konga (1:1), przegrała 1:2 z Tunezją i zremisowała 0:0 z Republiką Zielonego Przylądka. W czerwcu 2015 Janza przestał być selekcjonerem i został zastąpiony przez George'a Lwandaminę. W 2022 był selekcjonerem reprezentacji Tanzanii.

</doc>
<doc id="3596539" url="https://pl.wikipedia.org/wiki?curid=3596539" title="Czerwona Rewolucja">
Czerwona Rewolucja

Czerwona rewolucja – polski film sensacyjno-przygodowy z 1998 r. w reżyserii Piotra Krzywca.
Akcja „Czerwonej Rewolucji” rozgrywa się w przededniu wyborów prezydenckich w Polsce.
Produkcja filmu prowadzona była poza oficjalnymi strukturami telewizji. Realizatorzy zrezygnowali też, ze względów finansowych, z profesjonalnego sprzętu. Jeszcze w trakcie montażu, w wyniku serii zatargów z kręgami oficjalnymi oraz władzą lokalną przedsięwzięcie wstrzymano. Przez 6 lat publicznie prezentowano film wyłącznie na imprezach filmowych, w pierwszej surowej wersji montażowej, m.in. poza konkursem na Festiwalu Filmów Fabularnych w Gdyni w 1998 r. Recenzent miesięcznika Kino tak pisał o filmie: „Film Czerwona Rewolucja – jest być może jedynym filmem off-festiwalu, o którym można powiedzieć bez żadnych wątpliwości: autentyczny underground.”. O Piotrze Krzywcu i filmie "Czerwona rewolucja" opowiada Michał Krot w pełnometrażowym filmie dokumentalnym z 1998 pt. "Hollywood Białystok", odkrywającym fenomen białostockiego kina lat 90. Dokument ten jest dostępny na yt. Autor filmu Piotr Krzywiec jest wymieniany pośród najciekawszych "Ludzi Podlasia" Województwa Podlaskiego.
Treść.
Lewicowy senator Engels Komuchowicz [w tej roli aktor charakterystyczny Andrzej Beya-Zaborski – m.in. komendant z filmu „U Pana Boga za piecem”] zamieszany w morderstwo musi zlikwidować świadka, który może przeszkodzić mu w usadowieniu się w prezydenckim fotelu.

</doc>
<doc id="3596556" url="https://pl.wikipedia.org/wiki?curid=3596556" title="Ekstraliga polska w unihokeju mężczyzn 2012/2013">
Ekstraliga polska w unihokeju mężczyzn 2012/2013

Ekstraliga polska w unihokeju mężczyzn 2012/2013 - 16. edycja najwyższych w hierarchii rozgrywek ligowych polskiego klubowego unihokeja w Polsce. W sezonie zasadniczym rozegrano 14 kolejek spotkań po których przeprowadzono fazę Play-off.
W sezonie 2012/2013 wystąpiło 7 klubów, dwa spośród nich - UKS Multi 75 Killers Kraków i UKS Aligator Chwarzno Gdynia przystąpiły do rozgrywek jako beniaminek. Obrońcą tytułu był KS Górale Nowy Targ, Mistrzostwo Polski również zdobył KS Górale Nowy Targ
Uczestnicy rozgrywek.
Stan po sezonie 2011/2012.
Po zakończeniu sezonu 2011/2012 ustalona została ostateczna kolejność w rozgrywkach. Tytuł mistrza Polski wywalczyła drużyna KS Górale Nowy Targ. Do I ligi spadła drużyna UKS Orły Suwałki a z dalszych rozgrywek w Ekstralidze zrezygnowały drużyny UKS Ósemka Wejherowo i UKS Grześ Hrubieszów, do Ekstraligi awansowały dwie drużyny UKS Multi 75 Killers Kraków i UKS Aligator Chwarzno Gdynia.

</doc>
<doc id="3596560" url="https://pl.wikipedia.org/wiki?curid=3596560" title="Maj-Lis Lööw">
Maj-Lis Lööw

Maj-Lis Lööw (ur. 13 sierpnia 1936 w Eskilstunie) – szwedzka polityk, długoletnia deputowana do Riksdagu, posłanka do Parlamentu Europejskiego IV kadencji, w latach 1989–1991 minister.
Życiorys.
Pracowała jako doradca zawodowy i urzędniczka w gminie Eskilstuna. Została działaczką Szwedzkiej Socjaldemokratycznej Partii Robotniczej, w latach 1981–1990 przewodniczyła S-Kvinnor, frakcji kobiet swojego ugrupowania. Od 1979 do 1995 była posłanką do Riksdagu, w latach 1994–1995 kierowała parlamentarną komisją spraw zagranicznych. W latach 1989–1991 była ministrem ds. równouprawnienia i migracji w rządach Ingvara Carlssona. W 1995 po akcesji Szwecji do Unii Europejskiej objęła mandat eurodeputowanej IV kadencji w ramach delegacji krajowej. Utrzymała go również w pierwszych wyborach powszechnych do PE w tym samym roku, wykonując go do 1999. W Europarlamencie wchodziła w skład frakcji socjalistycznej.

</doc>
<doc id="3596562" url="https://pl.wikipedia.org/wiki?curid=3596562" title="Yael Dayan">
Yael Dayan



</doc>
<doc id="3596564" url="https://pl.wikipedia.org/wiki?curid=3596564" title="Giennadij Basztaniuk">
Giennadij Basztaniuk

Giennadij Siergiejewicz Basztaniuk (ros. Генна́дий Серге́евич Баштаню́к, ur. 22 października 1949 we wsi Chomutowka w guberni kurskiej) – radziecki działacz partyjny i związkowy, Bohater Pracy Socjalistycznej (1986).
Życiorys.
1967 ukończył szkołę zawodowo-techniczną w Moskwie, po czym został ślusarzem w moskiewskiej fabryce, 1968-1970 odbywał służbę wojskową, 1970-1972 pracował w fabryce w mieście Oriechowo-Zujewo. 1972-1986 pracował w fabryce KAMAZ, gdzie od 1976 był brygadzistą, od 1977 należał do KPZR, 1986-1989 przewodniczył Tatarskiej Obwodowej Radzie Związków Zawodowych. 1986-1990 członek KC KPZR, 1987-1990 członek, a 1989-1992 KC Wszechzwiązkowej Centralnej Rady Związków Zawodowych. Deputowany do Rady Najwyższej Tatarskiej ASRR (1986-1990), delegat na XVI i XVII Zjazdy KPZR (1981 i 1986) i na XVIII i XIX Zjazdy Związków Zawodowych ZSRR (1987 i 1990). Mieszka w Moskwie.
Odznaczenia.
I medale.

</doc>
<doc id="3596566" url="https://pl.wikipedia.org/wiki?curid=3596566" title="Bitwa pod Korzkwią">
Bitwa pod Korzkwią

Bitwa pod Korzkwią – stoczona w okolicach Korzkwi w październiku 1587 roku pomiędzy wojskami Maksymiliana Habsburga i Jana Zamoyskiego jako część działań wojennych oblężenia Krakowa po podwójnej elekcji Zygmunta III Wazy. W starciu uczestniczyły wojska niemieckie pod dowództwem Maksymiliana Habsburga, pretendenta do tronu królestwa Polskiego oraz siły polskie lojalne wobec Zygmunta III Wazy dowodzone przez Jana Zamoyskiego. W wyniku walk piechota niemiecka poniosła duże straty i musiała wycofać się na Śląsk. 
Bitwa była rzekomo tak zacięta, że krew spływającą do rzeki Prądnik można było dostrzec jeszcze na wysokości Prądnika Czerwonego (stąd jedna z wersji pochodzenia nazwy tej ostatniej osady).

</doc>
<doc id="3596567" url="https://pl.wikipedia.org/wiki?curid=3596567" title="Jezioro Lubińskie">
Jezioro Lubińskie

Jezioro Lubińskie (niem. "Wildenhagener See") – niewielkie jezioro na Pojezierzu Lubuskim, w gminie Torzym. Jezioro leży około 1 km na południowy zachód od wsi Lubin.

</doc>
<doc id="3596579" url="https://pl.wikipedia.org/wiki?curid=3596579" title="Rzepsko">
Rzepsko

Rzepsko (niem. "Sand See") – niewielkie jezioro przepływowe na Pojezierzu Lubuskim, w gminie Rzepin. Jezioro leży wśród lasów, około 4 km na południowy wschód od Rzepina.

</doc>
<doc id="3596581" url="https://pl.wikipedia.org/wiki?curid=3596581" title="II oblężenie Saragossy (1809)">
II oblężenie Saragossy (1809)



</doc>
<doc id="3596583" url="https://pl.wikipedia.org/wiki?curid=3596583" title="Blaster (album)">
Blaster (album)

Blaster – album studyjny Scotta Weilanda &amp; The Wildabouts. Wydawnictwo ukazało się 31 marca 2015 roku nakładem wytwórni muzycznej Softdrive Records. Album dotarł do 133. miejsca listy Billboard 200 w Stanach Zjednoczonych sprzedając się w nakładzie, ponad 5 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3596592" url="https://pl.wikipedia.org/wiki?curid=3596592" title="Deputowani do Reichstagu I kadencji (1871–1874)">
Deputowani do Reichstagu I kadencji (1871–1874)

Deputowani do Reichstagu I kadencji (1871–1874) – deputowani do Reichstagu I kadencji wybrani 3 marca 1871 roku.
Przewodniczący Reichstagu
Wiceprzewodniczący Reichstagu

</doc>
<doc id="3596604" url="https://pl.wikipedia.org/wiki?curid=3596604" title="Mistrzostwa Świata w Narciarstwie Alpejskim 2001 – supergigant kobiet">
Mistrzostwa Świata w Narciarstwie Alpejskim 2001 – supergigant kobiet

Supergigant kobiet na 36. Mistrzostwach Świata w Narciarstwie Alpejskim został rozegrany 29 stycznia 2001 roku, na trasie Gertrud Gabl. Tytułu z MŚ w Vail/Beaver Creek nie obroniła Austriaczka Alexandra Meissnitzer, która zajęła ósme miejsce. Nową mistrzynią świata została Francuzka Régine Cavagnoud, druga była Włoszka Isolde Kostner, zaś brązowy medal zdobyła Niemka Hilde Gerg.

</doc>
<doc id="3596605" url="https://pl.wikipedia.org/wiki?curid=3596605" title="Pierwsza Pomorska Wystawa Rolnictwa i Przemysłu 1925 w Grudziądzu">
Pierwsza Pomorska Wystawa Rolnictwa i Przemysłu 1925 w Grudziądzu

Pierwsza Pomorska Wystawa Rolnictwa i Przemysłu 1925 w Grudziądzu (także: "Wystawa Dorobku Pomorza") – wystawa przemysłowa, która odbyła się w Grudziądzu w dniach 26 czerwca do 12 lipca 1925 roku.
Opis.
Pomysł organizacji wystawy prezentującej historię, kulturę i polski dorobek przemysłowy Pomorza pojawił się w 1923 roku, a inicjatorem jej organizacji i późniejszym prezesem komitetu wystawy był Stanisław Wachowiak (w trakcie trwania wystawy wojewoda pomorski). Prezesem komitetu wykonawczego wystawy był Józef Włodek, prezydent miasta Grudziądza, natomiast dyrektorem został inż. Władysław Saryusz-Bielski. Wystawę otworzył Prezydent RP Stanisław Wojciechowski.
Wystawa składała się z 56 obiektów, z których 28 zostało wybudowane przez komitet wystawy, a pozostałe 28 było własnością wystawców prywatnych. Pawilony wystawowe zbudowano na obszarze około 6 hektarów przy ul. Hallera, a ich projektantem i kierownikiem budowy był inż. Jerzy Müller, który w latach późniejszych był architektem rozbudowy Gdyni. Na potrzeby wystawowe przeznaczono także budynek Państwowej Szkoły Budowy Maszyn oraz sale grudziądzkiego muzeum (Wystawa Sztuk Pięknych). W pawilonach zaprezentowano osiągnięcia polskiego Pomorza w dziedzinie przemysłu ciężkiego, leśnictwa i rolnictwa, przemysłu zdobniczego i rzemiosła, a także krajoznawstwa. 
Eksponaty zajęły powierzchnię ok. 2500 m², z tego 500 m² wykorzystano na pokaz rolnictwa, a ok. 1800 m² na ekspozycję przemysłową, pozostałą przestrzeń zajęły inne działy. Wśród gmachów największą powierzchnię miał pawilon przemysłu (1200 m²), wyróżniał się także tzw. pawilon morski, mieszczący wystawę poświęconą Bałtykowi. Pawilon morski i pawilon leśnictwa zostały wybudowane na koszt państwa polskiego. W wystawie wzięło udział ok. 450 wystawców, z tego 186 w obszarze rolnictwa, 81 reprezentowało przemysł fabryczny, 100 rzemiosło, 37 kulturę i sztukę, a reszta pozostałe działy. Oprócz tego pokazano ok. 1000 sztuk zwierząt. Wystawcy pochodzili z całej Polski. Wystawę zwiedziło przeszło 300 tys. osób, w tym 60 tys. spoza Grudziądza.
Podczas wystawy odbył się w Grudziądzu Kongres Kupiectwa Polskiego, na który zjechali kupcy z całej Polski. 

</doc>
<doc id="3596609" url="https://pl.wikipedia.org/wiki?curid=3596609" title="Stephen H. Daniel">
Stephen H. Daniel

Stephen Hartley Daniel (ur. 1950 w Salisbury) – amerykański filozof brytyjskiego pochodzenia, pracujący jako presidential professor na Texas A&amp;M University.
Życiorys.
Urodził się w mieszanej szkocko-irlandzkiej rodzinie, która przybyła do Pensylwanii w pierwszej połowie XX wieku i zamieszkała w Wirginii. Uczęszczał do gimnazjum St. John Vianney Preparatory School w Nowym Orleanie i po maturze podjął studia w St. Joseph Seminary College (Luizjana), gdzie uzyskał bakalaureat w 1972 roku. Tuż po ukończeniu studiów poślubił Sheryl Breaux. W 1974 roku otrzymał tytuł magistra nauk filozoficznych na Saint Louis University, a w 1977 roku na tejże uczelni obronił dysertację doktorską "The Philosophic Methodology of John Toland", napisaną pod opieką Jamesa Collinsa. Od 1978 do 1983 roku pracował jako "Assistant Professor" w Spring Hill College, Mobile. W 1983 roku zaczął wykładać na Texas A&amp;M University, gdzie w 1986 został mianowany na stanowisko "associate professor", a od roku 1993 pracuje jako "full professor".
W pracy naukowej zajmuje się przeważnie filozofią 17. i 18. stulecia (Gottfried Wilhelm Leibniz, George Berkeley, Jonathan Edwards i in.). Jest redaktorem naczelnym czasopisma filozoficznego Berkeley Studies (od 2006). Swobodnie rozmawia po hiszpańsku, czyta po francusku.
Nagrody i wyróżnienia.
Wybrane nagrody i wyróżnienia:

</doc>
<doc id="3596611" url="https://pl.wikipedia.org/wiki?curid=3596611" title="116 000">
116 000

116 000 – europejska infolinia służąca odnajdowaniu zaginionych dzieci. Jest pierwszą usługą publiczną, przyjętą solidarnie przez państwa członkowskie Unii Europejskiej. Za pośrednictwem infolinii oferowana jest bezpłatna pomoc w poszukiwaniu zaginionych dzieci, działa w 29 krajach Europy: Albania, Austria, Belgia, Bułgaria, Chorwacja, Cypr, Czechy, Dania, Estonia, Francja, Grecja, Hiszpania, Holandia, Irlandia, Litwa, Luksemburg, Łotwa, Malta, Niemcy, Polska, Portugalia, Rumunia, Serbia, Słowacja, Słowenia, Szwecja, Węgry, Włochy i Wielka Brytania. Jedynym krajem UE, w którym nie funkcjonuje telefon 116 000 jest Finlandia.

</doc>
<doc id="3596614" url="https://pl.wikipedia.org/wiki?curid=3596614" title="Steve Daniel">
Steve Daniel



</doc>
<doc id="3596615" url="https://pl.wikipedia.org/wiki?curid=3596615" title="Berkeley Newsletter">
Berkeley Newsletter



</doc>
<doc id="3596617" url="https://pl.wikipedia.org/wiki?curid=3596617" title="City of Southampton">
City of Southampton



</doc>
<doc id="3596621" url="https://pl.wikipedia.org/wiki?curid=3596621" title="Trznadlowate">
Trznadlowate



</doc>
<doc id="3596626" url="https://pl.wikipedia.org/wiki?curid=3596626" title="Kościół św. Bazylego w Świerszczowie">
Kościół św. Bazylego w Świerszczowie

Kościół świętego Bazylego – rzymskokatolicki kościół parafialny należący do dekanatu Siedliszcze archidiecezji lubelskiej.
Świątynia została zbudowana jako cerkiew greckokatolicka pod wezwaniem Podwyższenia Krzyża Świętego w 1795 roku. Fundatorem był właściciel majątku, Rulikowski. W 1875 roku cerkiew została przejęta przez prawosławnych. W 1923 roku świątynia została przejęta przez katolików i otrzymała wezwanie św. Bazylego. W latach 1927-1930 została przeprowadzona restauracja cerkwi obejmująca m.in. wymianę kruchty.
Budowla została wzniesiona z drewna i posiada konstrukcję zrębową. cerkiew jest orientowana. Składa się z prezbiterium nie wydzielonego z nawy, zamkniętego trójbocznie, z boku jest umieszczona zakrystia. Od frontu nawy znajduje się kruchta. Świątynia nakryta jest dachem jednokalenicowym, pokrytym blachą. Na dachu znajduje się wieżyczka zwieńczona baniastym hełmem, wykonanym z blachy, ozdobionym latarnią. Wnętrze nakryte jest stropem płaskim. Chór muzyczny jest podparty czterema słupami.

</doc>
<doc id="3596629" url="https://pl.wikipedia.org/wiki?curid=3596629" title="Abba Sjeru Guangul">
Abba Sjeru Guangul

Abba Sjeru Guangul (zm. 1777 lub 1778) – etiopski polityk, zarządca prowincji Begiemdyr.
Rodowód.
Od Abby Sjeru Guangula pochodzi nazwa rodu, który odegrał dużą rolę podczas rozbicia dzielnicowego, zwanego zemene mesafynt. Członkowie dynastii Sjeru Guangul rządzili Cesarstwem Etiopii jako regenci z przerwami od 1781 do 1853. Dynastia ta miała rzekomo wywodzić się od arabskiego szejka Omara, który w czasie wielkiej wojny z muzułmanami Ahmada ibn Ibrihima al-Ghazi, zwanego imamem Graniem, osiedlił się w prowincji Jedżu. W późniejszych latach ród przeniósł się do stolicy Etiopii – Gonderu, gdzie zaczął odgrywać ważniejszą rolę polityczną.
Życiorys.
Pozycję Abby Sjeru Guangula zapewniło małżeństwo z Gellebu – córka rasa Farisa z Lasta. Miał poparcie starszyzny z dzisiejszego Guba Lafto. Objął władzę nad Begiemdyrem, oraz częścią Uello. W 1770 spotkał go James Bruce i opisał w swoich relacjach z podróży po Etiopii. Guangul zmarł w 1777 lub 1778 roku. Pozostawił po sobie wiele dzieci w tym między innymi: dejazmacza Uelle, dejazmacza Kormi, Abeto Jymer, i ueizero Aster. Z ueizero Gellebu natomiast miał rasa Alego, zwanego później wielkim, rasa Aligaza, oraz ueizero Kefej. Ali i Aligaz zostali później regentami.

</doc>
<doc id="3596631" url="https://pl.wikipedia.org/wiki?curid=3596631" title="Rui Vieira">
Rui Vieira

Rui Manuel da Silva Vieira (ur. 29 marca 1926 w Funchal, zm. 29 sierpnia 2009 tamże) – portugalski polityk, inżynier i agronom związany z Maderą, poseł do Zgromadzenia Republiki, eurodeputowany IV kadencji, od 1992 do 1998 przewodniczący Centrum Demokratycznego i Społecznego – Partii Ludowej (CDS/PP).
Życiorys.
Kształcił się początkowo w rodzinnej miejscowości, w 1951 ukończył studia z zakresu inżynierii rolniczej w wyższym instytucie rolniczym w ramach Universidade Técnica de Lisboa. Pracował w administracji rolnej w Junta Geral w dystrykcie autonomicznym Funchal, zajmował się także działalnością dydaktyczną. Był inicjatorem utworzenia ogrodu botanicznego Jardim Botânico da Madeira i od 1960 jego pierwszym dyrektorem. W latach 1965–1969 zasiadał w Zgromadzeniu Republiki, od 1971 do 1974 stał na czele organu administracyjnego Junta Geral. Później był m.in. dyrektorem regionalnej administracji rolnej, zaś od 1980 do 1989 pełnił funkcję dyrektora regionalnego planowania w rządzie Madery. Kierował także regionalnym związkiem piłkarskim. Od października 1995 do stycznia 1997 z ramienia CDS/PP sprawował mandat eurodeputowanego IV kadencji.
Odznaczony Orderem Infanta Henryka V klasy (1964).

</doc>
<doc id="3596638" url="https://pl.wikipedia.org/wiki?curid=3596638" title="Se’adja Marciano">
Se’adja Marciano

Se’adja Marciano (hebr.: סעדיה מרציאנו, ur. 1 maja 1950 w Wadżdzie, zm. 21 grudnia 2007 w Jerozolimie) – izraelski działacz społeczny i polityk, w latach 1980–1981 poseł do Knesetu.
Życiorys.
Urodził się 1 maja 1950 w Wadżdzie, jeszcze w tym samym roku przybył z rodziną do Izraela i zamieszkał w na osiedlu Morasza w Jerozolimie, gdzie ukończył szkołę podstawową.
W 1971 Izrael odwiedziła afroamerykańska komunistka i działaczka Czarnych Panter, stało się to przyczynkiem do powstania ruchu społecznego protestu Izraelskie Czarne Pantery, którego Marciano był współzałożycielem i jednym liderów. Organizacja skupiała głównie młodych Mizrachijczyków – ciemnoskórych Żydów, których rodzice przybyli do Izraela w ciągu poprzednich kilkunastu lat. Marciano stał się jedną z twarzy ruchu walczącego z aszkenazyjskim establishmentem o równe traktowanie Izraelczyków pochodzących z krajów Afryki Północnej. Od 1971 był redaktorem wydawanego przez ruch pisma "Czarne Pantery", stworzył także hymn organizacji.
Działał społecznie na rzecz równości, zaangażowany był także w tworzenie centrum terapii przeciw narkotykowej.
W 1977 wraz z częścią działaczy Czarnych Panter przystąpił do nowo tworzonej skrajnie lewicowej partii Szeli. Bez powodzenia wystartował w przeprowadzonych w tym roku wyborach, w składzie dziewiątego Knesetu znalazł się jednak 19 maja 1980, po rezygnacji Me’ira Pa’ila. Był członkiem komisji pracy i opieki społecznej oraz Edukacji i Kultury. Odszedł z Szeli i przez pewien czas był posłem niezależnym, a następnie stworzył własną frakcję polityczną, która następnie ewoluowała w partię Mifleget Haihud (Partia Jedności). W wyborach w 1981 partii nie udało się przekroczyć 1% poparcia i nie zdobyła żadnych miejsc w Knesecie. W latach 90. był związany z partią emerytów Gil.
W ostatnich latach życia miał duże problemy finansowe i zdrowotne, ale wciąż zajmował się pomocą dla biednych mieszkańców Jerozolimy
Zmarł 21 grudnia 2007 w Jerozolimie w wieku 58 lat.
Życie prywatne.
Miał dziesięcioro rodzeństwa.
Ożenił się z Vicky Tarabulus, mieli jednego syna. Był spokrewniony z Joramem Marciano, byłym posłem Partii Pracy.
Upamiętnienie.
W 2013 roku jego imieniem została nazwana jedna z jerozolimskich ulic.

</doc>
<doc id="3596646" url="https://pl.wikipedia.org/wiki?curid=3596646" title="Mistrzostwa Świata w Narciarstwie Alpejskim 2001 – zjazd kobiet">
Mistrzostwa Świata w Narciarstwie Alpejskim 2001 – zjazd kobiet

Zjazd kobiet na 36. Mistrzostwach Świata w Narciarstwie Alpejskim został rozegrany 6 lutego 2001 roku, na trasie Gertrud Gabl. Tytułu z MŚ w Vail/Beaver Creek nie obroniła Austriaczka Renate Götschl, która zdobyła tym razem srebrny medal. Nową mistrzynią świata została jej rodaczka, Michaela Dorfmeister, zaś brązowy medal wywalczyła kolejna reprezentantka Austrii - Selina Heregger.

</doc>
<doc id="3596655" url="https://pl.wikipedia.org/wiki?curid=3596655" title="Matthew Shija">
Matthew Shija

Matthew Shija (ur. 17 kwietnia 1924 w Puge, zm. 9 grudnia 2015) – tanzański duchowny katolicki, biskup diecezjalny Kahamy 1983-2001.
Życiorys.
Święcenia kapłańskie otrzymał 17 stycznia 1954.
11 listopada 1983 papież Jan Paweł II mianował go biskupem diecezjalnym Kahamy. 26 lutego 1984 z rąk kardynała Laureana Rugambwa przyjął sakrę biskupią. 24 kwietnia 2001 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 9 grudnia 2015.

</doc>
<doc id="3596661" url="https://pl.wikipedia.org/wiki?curid=3596661" title="Mistrzostwa Świata U-21 w Piłce Ręcznej Mężczyzn 1981">
Mistrzostwa Świata U-21 w Piłce Ręcznej Mężczyzn 1981

Mistrzostwa Świata U-21 w Piłce Ręcznej Mężczyzn 1981 – trzecie mistrzostwa świata U-21 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dwudziestu jeden. Odbył się w dniach 4–13 grudnia 1981 roku w Portugalii.
Tytułu zdobytego w 1979 roku broniła reprezentacja Związku Radzieckiego, zwyciężyła zaś Jugosławia.
Faza pucharowa.
Mecz o 15. miejsce
Mecz o 13. miejsce
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="3596665" url="https://pl.wikipedia.org/wiki?curid=3596665" title="Brandon Vera">
Brandon Vera

Brandon Michael Vera (ur. 10 października 1977 w Norfolk) – amerykański zawodnik mieszanych sztuk walki (MMA), grappler oraz kick-boxer filipińskiego pochodzenia, zwycięzca turnieju WEC wagi ciężkiej z 2005 oraz mistrz świata ONE Championship z 2015 w wadze ciężkiej, zawodnik Ultimate Fighting Championship (UFC) w latach 2005–2013. Posiadacz czarnego pasa w brazylijskim jiu-jitsu.
Wczesne życie.
Brandon Vera dorastał w domu, w którym było siedmiu chłopców i trzy dziewczynki. Urodził się z filipińskiego ojca, Ernesto, i włoskiej matki, ale wychowywany był przez filipińską macochę, Amelię. Poza rodziną, w której się wychował, ma jeszcze dwóch braci i siostrę, którzy okazjonalnie uczestniczyli w jego życiu. Wychował w Norfolk, Virginia i uczęszczał do Lake Taylor High School, gdzie wyróżniał się w zapasach i zdobył czteroletnie stypendium sportowe na Old Dominion University. Porzucił jednak uczelnię po półtora roku, gdy poczuł, że studia nie są dla niego. Zaciągnął się do Sił Powietrznych Stanów Zjednoczonych, gdzie dołączył do drużyny zapaśniczej i trenował w United States Olympic Training Center w Colorado Springs. Jego wojskowa kariera zapaśnicza została przerwana w 1999 roku, kiedy to zerwał więzadła w prawym łokciu. Operacja artroskopowa naprawiła więzadła, ale w wyniku tego doświadczenia doszło do uszkodzenia nerwów, co uniemożliwiło mu posługiwanie się prawą ręką. Został zwolniony z Sił Powietrznych na podstawie zwolnienia lekarskiego.
Po tym wrócił do Wirginii, gdzie systematycznie rehabilitował swoje ramię i w końcu był na tyle sprawny, aby wziąć udział w zawodach grapplerskich i submission wrestlingu na wschodnim wybrzeżu. Tam, jego samotne metody treningowe zwrócił uwagę Lloyd Irvin, posiadacz czarnego pasa i tytułu trenera brazylijskiego jiu-jitsu, który zaprosił go do trenowania w swoim klubie. Tam też rozpoczął treningi mieszanych sztuk walki.
Kariera MMA.
W MMA zadebiutował 6 lipca 2002 pokonując Adama Rivera. 22 stycznia 2005 wygrał turniej World Extreme Cagefighting wagi ciężkiej pokonując jednego wieczoru Andre Mussiego oraz Mike'a Whiteheada. 3 października 2005 zadebiutował w Ultimate Fighting Championship (UFC) nokautując Fabiano Schernera. Po trzech kolejnych zwycięstwach (m.in. nad Frankiem Mirem) które kończył przed czasem, na UFC 77 przegrał swoją pierwszą zawodową walkę z Timem Sylvią. 7 czerwca 2008 przegrał drugi pojedynek z rzędu, z Brazylijczykiem Fabricio Werdumem.
29 sierpnia 2009 na UFC 102 pokonał na punkty pochodzącego z Polski Krzysztofa Soszyńskiego. W 2008 zszedł do wagi półciężkiej (-93 kg). W latach 2009-2011 przegrał trzy pojedynki z rzędu: z wielokrotnym mistrzem UFC Randym Couturem, Jon Jonesem oraz Thiago Silvą, co skutkowało rozwiązaniem kontraktu. Niecały miesiąc po ostatniej walce, komisja sportowa stanu Nevada zawiesiła Brazylijczyka z powodu podmienienia próbki moczu na syntetyczną substancję. Silva został ukarany rokiem zawieszenia, karą finansową oraz zmianą statusu walki ze zwycięstwa na no-contest. W związku ze zmianą werdyktu kontrakt Very został przywrócony. W kolejnych latach uzyskał bilans 1-2. Po przegranej z Benem Rothwellem 31 sierpnia 2013 został ponownie zwolniony z organizacji.
5 grudnia 2014 zadebiutował w największej azjatyckiej organizacji ONE Championship nokautując Igora Subore. Rok później 11 grudnia 2015 został mistrzem tejże organizacji w wadze ciężkiej nokautując Paula Chenga w 26 sekundzie pojedynku.

</doc>
<doc id="3596669" url="https://pl.wikipedia.org/wiki?curid=3596669" title="Paweł Kornew">
Paweł Kornew



</doc>
<doc id="3596670" url="https://pl.wikipedia.org/wiki?curid=3596670" title="Outi Ojala">
Outi Ojala

Outi Marjatta Ojala (ur. 28 czerwca 1946 w Lappee w Karelii Południowej, zm. 16 maja 2017 w Helsinkach) – fińska polityk i pielęgniarka, deputowana do Eduskunty, posłanka do Parlamentu Europejskiego IV kadencji, w 2002 przewodnicząca Rady Nordyckiej.
Życiorys.
Córka Leo Johannesa Ojaly i Jenny Berg. Z wykształcenia dyplomowana pielęgniarka, pracowała w tym zawodzie m.in. w szpitalu Marian sairaala w Helsinkach. Działaczka Fińskiej Ludowej Ligi Demokratycznej, a od 1990 powstałego m.in. na bazie tej partii Sojuszu Lewicy. Kierowała stołecznymi strukturami partii (1990–1995) i frakcją kobiet tego ugrupowania (1990–1997). W latach 1989–1996 i 2001–2012 była radną miejską w Helsinkach. Od 1991 do 1996 po raz pierwszy zasiadała w parlamencie. W pierwszych w Finlandii wyborach europejskich w 1996 uzyskała mandat posłanki do Europarlamentu IV kadencji, który wykonywała do 1999, należąc do frakcji komunistycznej. Złożyła go na kilka miesięcy przed końcem kadencji, po czym od 1999 do 2007 ponownie wchodziła w skład krajowego parlamentu.

</doc>
<doc id="3596673" url="https://pl.wikipedia.org/wiki?curid=3596673" title="Ya'el Dayan">
Ya'el Dayan



</doc>
<doc id="3596678" url="https://pl.wikipedia.org/wiki?curid=3596678" title="Mateusz Janik">
Mateusz Janik

Mateusz Janik (ur. 20 listopada 1995 w Wałbrzychu) – polski biathlonista. Wicemistrz świata juniorów w biathlonie letnim w biegu sprinterskim z 2014 i brązowy medalista mistrzostw świata seniorów w biatlonie letnim w sztafecie mieszanej z 2016. Dwukrotny uczestnik seniorskich mistrzostw świata (2015 i 2016). Reprezentant Polski w Pucharze Świata.
Życiorys.
Medalista biathlonowych mistrzostw Polski seniorów – w grudniu 2012 roku, wraz z klubem UKN Melafir Czarny Bór (którego jest wychowankiem), występującym w składzie Patryk Dąbrowski, Bartłomiej Filip, Mateusz Janik i Mariusz Wtorek, zdobył srebrny medal w biegu sztafetowym mężczyzn w ramach Mistrzostw Polski w Biathlonie 2013, a 2 lata później, tym razem z klubem AZS AWF Wrocław (w składzie: Mateusz Janik, Bartłomiej Filip, Mariusz Wtorek i Tomasz Jurczak), zdobył brązowy medal mistrzostw Polski w sztafetowym biegu seniorów.
Pięciokrotnie uczestniczył w mistrzostwach świata juniorów – trzykrotnie w kategorii juniorów młodszych (od 2012 do 2014) i dwa razy (w 2015 i 2016) w kategorii juniorów. W 2012 indywidualnie najwyżej uplasował się w biegu indywidualnym, który ukończył na 63. pozycji, a w sztafecie był 14., w 2013 indywidualnie najlepiej zaprezentował się w sprincie (17. miejsce), a z polską sztafetą zajął 5. miejsce, w 2014 indywidualnie najwyżej był na 11. pozycji (bieg pościgowy), a ze sztafetą uplasował się na 7. pozycji. W 2015, po przejściu z kategorii juniora młodszego do juniora, najlepiej zaprezentował się w biegu sprinterskim, gdzie zajął 18. miejsce (sztafeta mężczyzn nie ukończyła z kolei swojego biegu), a w 2016 najwyżej indywidualnie uplasował się na 11. pozycji (sprint), a z męską sztafetą zajął 9. miejsce.
W swojej karierze dwukrotnie startował w mistrzostwach świata juniorów w biathlonie letnim – w 2014 zdobył srebro w sprincie i był 13. w biegu pościgowym, a rok później uplasował się na 7. pozycji w sprincie i na 4. miejscu w biegu pościgowym. Uczestniczył także w rywalizacji biathlonistów na Zimowych Igrzyskach Olimpijskich Młodzieży 2012 i w zawodach biathlonowych na Zimowym Olimpijskim Festiwalu Młodzieży Europy 2013.
W biathlonowym Pucharze Świata zadebiutował w sezonie 2013/2014 podczas zawodów w Kontiolahti, gdzie był 84. w sprincie. Najwyższą pozycją, jaką indywidualnie zajął w zawodach tego cyklu jest 50. pozycja w biegu sprinterskim w czasie pierwszych zawodów w Ruhpolding w sezonie 2015/2016. Z kolei drużynowo najwyżej uplasował się na 14. miejscu w tym samym sezonie w pojedynczej sztafecie mieszanej w Östersund.
W 2015 roku został powołany na biathlonowe mistrzostwa świata seniorów, gdzie wystartował w biegu sztafetowym, zajmując z polskim zespołem 20. pozycję. Rok później także wystartował w tej imprezie, zajmując indywidualnie 64. miejsce w sprincie mężczyzn, a w biegu sztafetowym plasując się, wraz z polską kadrą, na 21. pozycji.
W sierpniu 2016, wraz z polskim zespołem (w której oprócz niego startowali Magdalena Gwizdoń, Monika Hojnisz i Grzegorz Guzik), zdobył brązowy medal w sztafecie mieszanej podczas Mistrzostw Świata w Biathlonie Letnim 2016.

</doc>
<doc id="3596684" url="https://pl.wikipedia.org/wiki?curid=3596684" title="Mistrzostwa Europy w Lekkoatletyce 1934 – sztafeta 4 × 400 m mężczyzn">
Mistrzostwa Europy w Lekkoatletyce 1934 – sztafeta 4 × 400 m mężczyzn

Sztafeta 4 × 400 metrów mężczyzn był jedną z konkurencji rozgrywanych podczas I Mistrzostw Europy w Turynie. Wystartowało szesnastu zawodników z czterech reprezentacji narodowych. Rywalizację rozegrano 9 września 1934 roku na Stadionie im. Benito Mussoliniego. Zwycięzcą tej konkurencji została ekipa III Rzeszy: Helmut Hamann, Hans Scheele, Harry Voigt i Adolf Metzner.
Wyniki.
Do startu były zgłoszone jeszcze dwie sztafety, czechosłowacka i fińska, lecz nie pojawiły się one na starcie.

</doc>
<doc id="3596685" url="https://pl.wikipedia.org/wiki?curid=3596685" title="Fringillaria">
Fringillaria

Fringillaria – rodzaj ptaka z rodziny trznadli (Emberizidae).
Występowanie.
Rodzaj obejmuje gatunki występujące w Azji i Afryce.
Morfologia.
Długość ciała 12–17 cm, masa ciała 11,6–28,3 g.
Systematyka.
Etymologia.
Nazwa rodzajowa jest wariantem słownym nazwy "Fringilla" .
Podział systematyczny.
Do rodzaju należą następujące gatunki:

</doc>
<doc id="3596688" url="https://pl.wikipedia.org/wiki?curid=3596688" title="Bułgarski Helsiński Komitet">
Bułgarski Helsiński Komitet



</doc>
<doc id="3596691" url="https://pl.wikipedia.org/wiki?curid=3596691" title="Barnsdall">
Barnsdall

Barnsdall – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596692" url="https://pl.wikipedia.org/wiki?curid=3596692" title="Jerik Asanbajew">
Jerik Asanbajew



</doc>
<doc id="3596694" url="https://pl.wikipedia.org/wiki?curid=3596694" title="(343000) Ijontichy">
(343000) Ijontichy

(343000) Ijontichy – planetoida w głównym pasie, odkryta 29 stycznia 2009 roku przez Erwina Schwaba i Ute Zimmer. Przed nadaniem nazwy planetoida nosiła oznaczenie tymczasowe 2009 BH73.
Jej nazwa, nadana 19 września 2013, nawiązuje do postaci Ijona Tichego, bohatera "Dzienników gwiazdowych" Stanisława Lema i niemieckiego serialu "Ijon Tichy – gwiezdny podróżnik", w którym grany jest przez Olivera Jahna. Do serialu nawiązuje też nazwa odkrytej także przez Schwaba planetoidy (343444) Halluzinelle.

</doc>
<doc id="3596702" url="https://pl.wikipedia.org/wiki?curid=3596702" title="(343444) Halluzinelle">
(343444) Halluzinelle

(343444) Halluzinelle – planetoida w głównym pasie, odkryta 7 marca 2010 roku przez Stefana Karge i Erwina Schwaba w Obserwatorium Taunus. Przed nadaniem nazwy planetoida nosiła oznaczenie tymczasowe 2010 EW20.
Jej nazwa, nadana 19 września 2013, nawiązuje do postaci Analogowej Halucyny (niem. "Analoge Halluzinelle") – holograficznej towarzyszki Ijona Tichego z niemieckiego serialu "Ijon Tichy – gwiezdny podróżnik" na motywach "Dzienników gwiazdowych" Stanisława Lema, w którym grana jest przez Norę Tschirner. Do serialu nawiązuje też nazwa odkrytej także przez Schwaba planetoidy (343000) Ijontichy.

</doc>
<doc id="3596703" url="https://pl.wikipedia.org/wiki?curid=3596703" title="Wasilij Biełow">
Wasilij Biełow

Wasilij Iwanowicz Biełow (ros. Васи́лий Ива́нович Бело́в, ur. 23 października 1932 we wsi Timonicha w obwodzie wołogodzkim), zm. 4 grudnia 2012 w Wołogdzie) – radziecki i rosyjski pisarz.
Życiorys.
Pracował jako stolarz, kierowca i elektromonter, po odbyciu służby wojskowej pracował w fabryce w Mołotowie (obecnie Perm), od 1956 pracował w rejonowej gazecie „Kommunar”. Od 1958 sekretarz rejonowego komitetu Komsomołu, w latach 1959-1964 studiował w Instytucie Literackim im. Gorkiego, 1963 przyjęty do Związku Pisarzy ZSRR. Wydał ponad 130 książek, w tym 48 za granicą.
Był przedstawicielem nurtu tzw. prozy wiejskiej i autorem opowieści psychologiczno-obyczajowych „Ludzka rzecz” (1966, wyd. pol. 1971), „Wychowanie metodą doktora Spocka” (1974, wyd. pol. 1984) i powieści „Przeddzień: kronika lat dwudziestych” (t. 1-3 1972-1987, wyd. pol. 1980) oraz dramatów i publicystyki.

</doc>
<doc id="3596706" url="https://pl.wikipedia.org/wiki?curid=3596706" title="Raphaël Chanterie">
Raphaël Chanterie

Raphaël Chanterie (ur. 22 listopada 1942 w Oeselgem) – belgijski i flamandzki polityk oraz działacz związkowy, poseł do Parlamentu Europejskiego I, II, III i IV kadencji.
Życiorys.
Z wykształcenia nauczyciel, pracował w tym zawodzie w Waregem. Pełnił też funkcję sekretarza generalnego EUCDW, chadeckiej organizacji związkowej przy Europejskiej Partii Ludowej. Długoletni działacz Chrześcijańskiej Partii Ludowej, był członkiem władz wykonawczych tego ugrupowania, wchodził też w skład biura politycznego międzynarodówki chrześcijańsko-demokratycznej. Pełnił funkcję doradcy w administracji rządowej.
Od 1981 do 1999 sprawował mandat eurodeputowanego czterech kadencji. Był m.in. wiceprzewodniczącym grupy chadeckiej oraz przewodniczącym Komisji ds. Petycji. Po odejściu z PE od 1999 pełnił obowiązki szefa gabinetu politycznego komisarz europejskiej Viviane Reding.

</doc>
<doc id="3596712" url="https://pl.wikipedia.org/wiki?curid=3596712" title="Granativora">
Granativora

Granativora – rodzaj ptaka z rodziny trznadli (Emberizidae).
Występowanie.
Rodzaj obejmuje gatunki występujące od południowo-środkowej Europy po Azję Środkową i Południową.
Morfologia.
Długość ciała 15–17,5 cm, masa ciała 18–34 g.
Systematyka.
Etymologia.
Nazwa rodzajowa pochodzi od epitetu gatunkowego "Emberiza granativora" (= syn. "Emberiza melanocephala") (łacińskie "granatus" – „granat” oraz – „jedzenie” ("vorare" – „pożreć”)).
Gatunek typowy.
"Emberiza melanocephala" 
Podział systematyczny.
Do rodzaju należą następujące gatunki:

</doc>
<doc id="3596723" url="https://pl.wikipedia.org/wiki?curid=3596723" title="Saadia Marciano">
Saadia Marciano



</doc>
<doc id="3596729" url="https://pl.wikipedia.org/wiki?curid=3596729" title="Scott Rigell">
Scott Rigell

Edward Scott Rigell (ur. 28 maja 1960) – amerykański polityk, członek Partii Republikańskiej i kongresman ze stanu Wirginia (2011-2017).

</doc>
<doc id="3596730" url="https://pl.wikipedia.org/wiki?curid=3596730" title="Igor Biełousow">
Igor Biełousow

Igor Siergiejewicz Biełousow (ros. И́горь Серге́евич Белоу́сов, ur. 15 stycznia 1928 w Leningradzie, zm. 10 lutego 2005 w Moskwie) – radziecki działacz partyjny i państwowy, wicepremier ZSRR (1988–1990), Bohater Pracy Socjalistycznej (1974).
Życiorys.
W 1952 ukończył Leningradzki Instytut Okrętownictwa, w latach 1952–1963 pracował w Bałtyckim Zakładzie Budowy Okrętów im. Sergo Ordżonikidze, gdzie był majstrem, starszym inżynierem-technologiem, sekretarzem komitetu Komsomołu (1956–1957), szefem warsztatu a między 1961 a 1963 szefem działu. Od 1955 członek KPZR, w latach 1963-1967 główny inżynier Bałtyckiego Zakładu Budowy Okrętów, później (1967–1969) główny inżynier Zakładu Admiralicji, w latach 1969–1975 zastępca ministra przemysłu stoczniowego ZSRR. W latach 1976–1984 I zastępca ministra, a od 9 stycznia 1984 do 12 lutego 1988 minister przemysłu stoczniowego ZSRR, od 12 lutego 1988 do 26 grudnia 1990 zastępca przewodniczącego Rady Ministrów ZSRR, następnie na emeryturze. W latach 1986–1990 członek KC KPZR, w latach 1984–1989 deputowany do Rady Najwyższej ZSRR XI kadencji.
Pochowany na Cmentarzu Nowodziewiczym.
Odznaczenia i nagrody.
I medale.

</doc>
<doc id="3596733" url="https://pl.wikipedia.org/wiki?curid=3596733" title="Raimo Ilaskivi">
Raimo Ilaskivi

Raimo Ilaskivi (ur. 26 maja 1928 w Ruokolahti) – fiński polityk, ekonomista i samorządowiec, w latach 1979–1991 burmistrz Helsinek, deputowany do Eduskunty, poseł do Parlamentu Europejskiego IV kadencji.
Życiorys.
Studiował nauki społeczne i polityczne na Uniwersytecie Helsińskim, uzyskując w 1958 stopień doktora. Długoletni pracownik naukowy tej uczelni, od 1959 na stanowisku wykładowcy. Pracował także na kierowniczych stanowiskach w prywatnych przedsiębiorstwach bankach, organizacjach gospodarczych i Helsińskiej Giełdzie Papierów Wartościowych.
Zaangażował się w działalność polityczną w ramach Partii Koalicji Narodowej. W latach 1957–1979 był członkiem helsińskiej rady miejskiej. Od 1962 do 1975 pełnił funkcję posła do Eduskunty. W latach 1979–1991 sprawował urząd burmistrza Helsinek.
W 1994 bez powodzenia kandydował na urząd prezydenta, otrzymując w pierwszej turze głosowania 15,2% głosów. W 1996, w pierwszych po akcesie Finlandii do Unii Europejskiej wyborach, uzyskał z ramienia Partii Koalicji Narodowej mandat posła do Europarlamentu IV kadencji, który wykonywał do 1999, należąc do frakcji chadeckiej.

</doc>
<doc id="3596738" url="https://pl.wikipedia.org/wiki?curid=3596738" title="Granativora melanocephala">
Granativora melanocephala



</doc>
<doc id="3596744" url="https://pl.wikipedia.org/wiki?curid=3596744" title="Sinusoid">
Sinusoid



</doc>
<doc id="3596748" url="https://pl.wikipedia.org/wiki?curid=3596748" title="Waldemar Głaz">
Waldemar Głaz

Waldemar Głaz (ur. 20 września 1953 w Szczecinie) – polski fizyk, doktor habilitowany nauk fizycznych, specjalizuje się w fizyce teoretycznej i spektroskopii molekularnej, nauczyciel akademicki Uniwersytetu im. Adama Mickiewicza w Poznaniu. 
Życiorys.
Uczęszczał do VI Liceum Ogólnokształcącego im. Stefana Czarnieckiego w Szczecinie. Studia z fizyki ukończył na poznańskim UAM w 1977, gdzie następnie został zatrudniony i zdobywał kolejne awanse akademickie. Stopień doktorski uzyskał w 1988, a habilitował się w 2003. Staż podoktorski odbył na University of Manitoba w kanadyjskim Winnipeg (1990-1992). W latach 1992-1995 pracował jako research associate na dwóch kanadyjskich uczelniach: University of Manitoba oraz University of Guelph. Zagraniczne wizyty naukowe odbywał także we Francji i Szwecji. 
Na macierzystym Wydziale Fizyki UAM pracuje jako profesor nadzwyczajny w Zakładzie Optyki Nieliniowej. Członek Polskiego Towarzystwa Fizycznego. Swoje prace publikował m.in. w "Journal of Chemical Physics" oraz w "Physical Review A".

</doc>
<doc id="3596772" url="https://pl.wikipedia.org/wiki?curid=3596772" title="Biblioteka Trinity College (Dublin)">
Biblioteka Trinity College (Dublin)

Biblioteka Trinity College (irl. "Leabharlann Choláiste na Tríonóide") – biblioteka akademicka w Irlandii, główna biblioteka Trinity College w Dublinie i największa biblioteka w kraju. Biblioteka ma prawo egzemplarza obowiązkowego. Zbiory biblioteki obejmują książki, mapy, manuskrypty, czasopisma, gazety, dokumenty muzyczne i fotografie. Księga z Kells jest tu na stałe przechowywana od końca XVII wieku, kiedy dotarła do Trinity College za pośrednictwem Henry'ego Jones, anglikańskiego biskupa hrabstwa Meath.

</doc>
<doc id="3596773" url="https://pl.wikipedia.org/wiki?curid=3596773" title="Petromyzon mordax">
Petromyzon mordax



</doc>
<doc id="3596781" url="https://pl.wikipedia.org/wiki?curid=3596781" title="Sa’adia Marciano">
Sa’adia Marciano



</doc>
<doc id="3596790" url="https://pl.wikipedia.org/wiki?curid=3596790" title="Michajlo Pupin">
Michajlo Pupin



</doc>
<doc id="3596791" url="https://pl.wikipedia.org/wiki?curid=3596791" title="United States Hockey League">
United States Hockey League

United States Hockey League – liga juniorska hokeja na lodzie w Stanach Zjednoczonych. 
Zasięgiem obejmuje region Midwest i ma siedzibę w Chicago.
Trofeum za zdobycie mistrzostwa rozgrywek jest Clark Cup.

</doc>
<doc id="3596796" url="https://pl.wikipedia.org/wiki?curid=3596796" title="Murzyńskość (historia medycyny)">
Murzyńskość (historia medycyny)

Murzyńskość () – zaproponowana przez Benjamina Rusha, nieprzyjęta szerzej i obecnie uznawana za nieopartą na naukowych dowodach, jednostka chorobowa skutkująca ciemnym kolorem skóry. 
Historia.
Pogląd, zgodnie z którym ciemny kolor skóry jest wynikiem wystawienia na intensywne słońce wielu pokoleń, był dominujący od czasów Hipokratesa. W czasach nowożytnych dyskusja nad różnicami między ludźmi odżyła i stała się przedmiotem debat wśród badaczy różnych specjalności. W 1787 amerykański duchowny Samuel Stanhope Smith ogłosił tezę, że Europejczycy, jeśli będą przebywać przez wiele pokoleń w klimacie Ameryki Północnej, upodobnią się do rdzennych mieszkańców Ameryki. W odpowiedzi na ten pogląd Benjamin Rush, jeden z ojców założycieli Stanów Zjednoczonych, profesor Uniwersytetu Pensylwanii i pionier amerykańskiej psychiatrii, przedstawił inną hipotezę odmienności w ubarwieniu ludzkiej skóry. W 1792 wygłosił wykład w Amerykańskim Towarzystwie Filozoficznym, w którym wskazywał, że czarny kolor skóry jest patologią oraz stanowi objaw dziedzicznej choroby skóry podobnej do trądu. Rush omawiał różne cechy charakterystyczne czarnej odmiany człowieka, wskazywał na przypadki bielactwa nabytego i przebieg trądu. 
Rush był jednym z czołowych abolicjonistów, dążących nie tylko do zniesienia niewolnictwa, ale także do uznania wszystkich ludzi za równych. U podstaw jego poglądów leżało chrześcijańskie przekonanie, że ludzkość pochodzi od jednej pary – Adama i Ewy. Rush uważał, że jego koncepcja pozwala zachować wiarę w pochodzenie człowieka od pary prarodziców, co uznawał za wiarę przystępną i podzielaną przez wszystkich ludzi. Uznawał, że jego pomysł przyczynia się do wzmocnienia wiary w Boga, a także pozwala „usunąć materialne przeszkody będące na drodze do uznania tych dobrodziejstw, które ono wzbudza”.
Chociaż według ówczesnych standardów jego poglądy nie były uznawane za rasistowskie, współcześnie ocenia się je inaczej. Rush uznał wyższość ludzi rasy białej, niezakażonych murzyńskością. Czarny kolor skóry uznawał za chorobę, z której trzeba ludzi leczyć. Sprzeciwiał się też małżeństwom pomiędzy ludźmi o białej barwie skóry i o ciemnej barwie skóry. Obawiał się, że takie związki doprowadziłyby do zwiększenia liczby czarnoskórych osób w społeczeństwie, co w myśl swoich poglądów interpretował jako rozszerzanie się zakażenia. Z drugiej strony zaznaczał, że osoby czarnoskóre jako chore należy traktować z podwójną dozą człowieczeństwa, a wyższość białych i, jak to określił, tyranizowanie przez nich czarnych, uznawał za przejawy ignorancji i braku człowieczeństwa .
Poglądy Rusha nie znalazły wielu zwolenników. Obecnie koncepcję murzyńskości określa się jako absurdalną. Uznaje się ją za jedną z wczesnych naukowych prób pogodzenia obserwowalnej różnorodności ludzi z poglądami na fundamentalną jedność ludzkości.

</doc>
<doc id="3596812" url="https://pl.wikipedia.org/wiki?curid=3596812" title="Michajło Pietrenko">
Michajło Pietrenko



</doc>
<doc id="3596818" url="https://pl.wikipedia.org/wiki?curid=3596818" title="Sony Music Entertainment">
Sony Music Entertainment



</doc>
<doc id="3596820" url="https://pl.wikipedia.org/wiki?curid=3596820" title="Krzysztof Awedyk Bernatowicz">
Krzysztof Awedyk Bernatowicz

Krzysztof Awedyk Bernatowicz (ur. 1590, zm. 7 stycznia 1671) – zamożny kupiec ormiański we Lwowie, administrator ceł Rzeczypospolitej, sekretarz króla Jana Kazimierza.
Życiorys.
W 1630 należał do przeciwników biskupa Mikołaja Torosowicza i podporządkowania biskupstwa ormiańskiego we Lwowie papieżowi.
Znany był z ostentacyjnej zamożności. Gdy znajdujący się w potrzebie król Władysław IV zażądał od niego pożyczki stu tysięcy dukatów, Bernatowicz zapytał w jakiej król chce je mieć monecie: w złotej, srebrnej, czy miedzianej. Otrzymawszy od władcy odpowiedź, że we wszystkich, przysłał mu zamiast umówionej sumy jej trzykrotność, po sto tysięcy w każdym kruszcu.
Miał m.in. synów: Bernarda, towarzysza lekkiej chorągwi pułkownika Atanazego Miączyńskiego herbu Suchekomnaty, sędziego praw ormiańskich we Lwowie, nobilitowanego przez króla Jana III Sobieskiego w 1676 (i przyjętego do herbu Suchekomnaty przez pułkownika Miączyńskiego) i Zachariasza, sekretarza króla Augusta Mocnego.
Zobacz też.
Bernatowicz

</doc>
<doc id="3596821" url="https://pl.wikipedia.org/wiki?curid=3596821" title="Stepaszki">
Stepaszki



</doc>
<doc id="3596825" url="https://pl.wikipedia.org/wiki?curid=3596825" title="Superman/Batman">
Superman/Batman

Superman/Batman – amerykańska seria komiksowa, wydawana przez DC Comics w formie miesięcznika od października 2003 do sierpnia 2011 roku. Łącznie ukazało się 87 numerów oraz pięć dorocznych wydań specjalnych ("Annual"). Po polsku sześć pierwszych zeszytów serii ukazało się w 2005 roku w trzech numerach miesięcznika "Dobry Komiks", a w latach 2016–2017 cykl "Superman/Batman" publikował Egmont Polska w formie tomów zbiorczych, kończąc edycję na ósmym tomie.
Fabuła.
Seria opowiada o dwóch najpopularniejszych superbohaterach z komiksów DC Comics, Supermanie i Batmanie, ich współpracy, przyjaźni i rywalizacji. Jeph Loeb, pierwszy scenarzysta cyklu, stworzył dwutorową narrację, oddając na przemian głos obu bohaterom i dając podwójną perspektywę na ich wspólne przygody. Tę konwencję utrzymali inni scenarzyści.
Autorzy.
Scenarzyści.
Jeph Loeb (#1–25), Sam Loeb (#26), Mark Verheiden (#27–36), Alan Burnett (#37–42), Joe Kelly (#78, "Annual" #1–2), Dan Abnett i Andy Lanning (#43, 57–59), Michael Green i Mike Johnson (#44–56, 60–63), Len Wein ("Annual" #3), Joe Casey (#64, 68–71), Scott Kolins (#66–67), Paul Levitz (#72–75, "Annual" #4), Chris Roberson (#79–80), Cullen Bunn (#81–84)
Rysownicy.
Ed McGuinness (#1–6, 20–25, "Annual" #1), Pat Lee (#7, 34–36), Michael Turner (#8–13), Carlos Pacheco (#14–18), Ian Churchill (#19), Kevin Maguire (#27), Ethan Van Sciver (#28–31), Matthew Clark (#32–33), Dustin Nguyen (#37–42), Ryan Ottley ("Annual" #1), Sean Murphy ("Annual" #1), Carlo Barberi ("Annual" #1), Scott Kolins ("Annual" #2), Mike McKone (#43), Shane Davis (#44–49), Ed Benes (#50), Rags Morales (#53–58)

</doc>
<doc id="3596831" url="https://pl.wikipedia.org/wiki?curid=3596831" title="Komórki Browicza-Kupffera">
Komórki Browicza-Kupffera



</doc>
<doc id="3596832" url="https://pl.wikipedia.org/wiki?curid=3596832" title="Wawrzyn Mowy Polskiej">
Wawrzyn Mowy Polskiej



</doc>
<doc id="3596834" url="https://pl.wikipedia.org/wiki?curid=3596834" title="Audencia">
Audencia

Audencia – europejska szkoła biznesowa w mieście Nantes. Założona w 1900 roku, jest jedną z najstarszych szkół biznesowych na świecie. We Francji posiada status grande école.
W 2015 roku Audencia uplasowała się na 65. miejscu pośród wszystkich szkół biznesowych na świecie. W 2015 roku jej sztandarowy program "Master in Management" (studia magisterskie w dziedzinie zarządzania) był na 24. miejscu rankingu Financial Times.
Programy studiów realizowane przez Audencia posiadają potrójną akredytację przyznaną przez AMBA, EQUIS oraz AACSB. Wśród absolwentów tej uczelni znajdują się między innymi: francuski polityk Jean Arthuis i francuski duchowny katolicki Hervé Gaschignard.
Szkoła jest partnerem École nationale de l’aviation civile.

</doc>
<doc id="3596839" url="https://pl.wikipedia.org/wiki?curid=3596839" title="Christo Nikołow">
Christo Nikołow

Christo Janczew Nikołow (bułg. Христо Янчев Николов; ur. 2 października 1985 w Burgasie) – bułgarski koszykarz, występujący na pozycji skrzydłowego, kapitan reprezentacji Bułgarii, obecnie zawodnik Levskiego Lukoil.
11 grudnia 2015 został zawodnikiem BM Slam Stali Ostrów Wielkopolski.

</doc>
<doc id="3596841" url="https://pl.wikipedia.org/wiki?curid=3596841" title="Simcha Flapan">
Simcha Flapan



</doc>
<doc id="3596843" url="https://pl.wikipedia.org/wiki?curid=3596843" title="Mistrzostwa Europy w Lekkoatletyce – sztafeta 4 × 400 m mężczyzn">
Mistrzostwa Europy w Lekkoatletyce – sztafeta 4 × 400 m mężczyzn



</doc>
<doc id="3596845" url="https://pl.wikipedia.org/wiki?curid=3596845" title="Foraker">
Foraker

Foraker – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596846" url="https://pl.wikipedia.org/wiki?curid=3596846" title="Grainola">
Grainola

Grainola – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596847" url="https://pl.wikipedia.org/wiki?curid=3596847" title="Jamie Oleksiak">
Jamie Oleksiak

Jamieson „Jamie” Oleksiak (ur. 21 grudnia 1992 w Toronto, Ontario) – kanadyjsko-amerykański hokeista pochodzenia polskiego, reprezentant Kanady.
Syn pochodzącego z Polskich Richarda Oleksiaka, który był sportowcem i został scenarzystą filmowym. Jego brat Jake (ur. 1982) także został hokeistą. Ma także trzy siostry: pływaczkę Penelope (ur. 2000), wioślarkę Hayley oraz Claire.
Kariera.
Wychowanek klubu Toronto Marlboros M.H.A. Występował w ligach młodzieżowych w Kanadzie, następnie w amerykańskich rozgrywkach juniorskich USHL, akademickich NCAA w barwach drużyny uczelni Northeastern University oraz kanadyjskiej lidze juniorskiej OHL w strukturze CHL. W międzyczasie w drafcie NHL z 2011 został wybrany przez Dallas Stars (jako historycznie wybrany z najwyższym numerem zawodnik z Uniwersytetu Northeastern). Kontrakt wstępujący z tym klubem podpisał w czerwcu 2011. Poczynając od sezonu NHL (2012/2013) został zawodnikiem kadry Dallas Stars w NHL, jednak głównie był przekazywany do amerykańskiego klubu farmerskiego, Texas Stars, w lidze AHL. W lipcu 2015 podpisał roczny kontrakt z Dallas Stars. Przedłużał umowę z klubem o rok w lipcu 2016 i w sierpniu 2017. W grudniu 2017 został zawodnikiem Pittsburgh Penguins. Pod koniec stycznia 2019 ogłoszono jego powrót do Dallas Stars. W lipcu 2021, w ramach "expansion draft", został zawodnikiem nowego klubu NHL, Seattle Kraken.
Reprezentował USA podczas juniorskiego turnieju im. Ivana Hlinki. W 2011 zdecydował się na reprezentowanie Kanady. Uczestniczył w turnieju mistrzostw świata juniorów do lat 20 w 2012.

</doc>
<doc id="3596852" url="https://pl.wikipedia.org/wiki?curid=3596852" title="Hominy">
Hominy

Hominy – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596857" url="https://pl.wikipedia.org/wiki?curid=3596857" title="Pawhuska (Oklahoma)">
Pawhuska (Oklahoma)

Pawhuska – miasto w Stanach Zjednoczonych, w stanie Oklahoma, siedziba administracyjna hrabstwa Osage.

</doc>
<doc id="3596858" url="https://pl.wikipedia.org/wiki?curid=3596858" title="Konstantin Bielak">
Konstantin Bielak

Konstantin Nikitowicz Bielak (ros. Константи́н Ники́тович Беля́к, ur. 21 stycznia 1916 w obwodzie zabajkalskim, zm. 4 grudnia 1997 w Moskwie) – radziecki działacz partyjny i państwowy, Bohater Pracy Socjalistycznej (1981).
Życiorys.
Początkowo był uczniem ślusarza, ślusarzem i pomocnikiem maszynisty, w latach 1932-1934 kształcił się na rabfaku (fakultecie robotniczym) w Irkucku. W latach 1934-1940 studiował w Instytucie Politechnicznym w Tomsku, w latach 1940-1947 pracował w Zakładzie Lotniczym im. Czkałowa w Nowosybirsku kolejno jako majster, technolog, starszy technolog, kierownik pracowni, zastępca szefa i szef oddziału fabrycznego. Od 1942 członek WKP(b), między 1944 a 1945 organizator KC Komsomołu, później (1945-1947) zastępca sekretarza komitetu WKP(b) Zakładu Lotniczego w Nowosybirsku, 1947-1948 słuchacz Moskiewskiej Przemysłowej Akademii Lotniczej. 1948-1950 dyrektor fabryki lotniczej w Kujbyszewie, 1950-1955 dyrektor fabryki lotniczej w Komsomolsku nad Amurem. W ;latach 1955-1957 dyrektor fabryki lotniczej w Woroneżu, od 29 maja 1957 do 25 grudnia 1962 przewodniczący Sownarchozu Woroneskiego Ekonomicznego Rejonu Administracyjnego. Od 25 grudnia 1962 do 2 października 1965 przewodniczący Sownarchozu Centralno-Czarnoziemskiego Rejonu Ekonomicznego, od października 1965 do lutego 1966 zastępca, a od lutego 1966 do października 1973 I zastępca ministra budowy traktorów i maszyn rolniczych. Od października 1973 do stycznia 1986 minister budowy maszyn do hodowli i produkcji karmy, od 5 marca 1976 zastępca członka, a od 26 października 1976 do 25 lutego 1986 członek KC KPZR, od stycznia 1986 na emeryturze. W latach 1962-1966 i 1974-1989 deputowany do Rady Najwyższej ZSRR VI i od IX do XI kadencji. Pochowany na Cmentarzu Kuncewskim w Moskwie.
Odznaczenia i nagrody.
I medale.

</doc>
<doc id="3596865" url="https://pl.wikipedia.org/wiki?curid=3596865" title="Sand Springs">
Sand Springs

Sand Springs – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596867" url="https://pl.wikipedia.org/wiki?curid=3596867" title="Postomsko">
Postomsko

Postomsko (niem. "Bürger See") – niewielkie jezioro na Pojezierzu Lubuskim, w gminie Sulęcin, przylegające do wschodnich krańców wsi Wędrzyn. Nad jeziorem zlokalizowany jest ośrodek rekreacyjny, będący własnością MON. Obecnie nieczynny.

</doc>
<doc id="3596871" url="https://pl.wikipedia.org/wiki?curid=3596871" title="Shidler">
Shidler

Shidler – miejscowość w Stanach Zjednoczonych, w stanie Oklahoma, w hrabstwie Osage.

</doc>
<doc id="3596876" url="https://pl.wikipedia.org/wiki?curid=3596876" title="Skiatook">
Skiatook

Skiatook – miasto w Stanach Zjednoczonych, w stanie Oklahoma, w hrabstwie Osage.

</doc>
<doc id="3596883" url="https://pl.wikipedia.org/wiki?curid=3596883" title="Aleksandra Biriukowa">
Aleksandra Biriukowa

Aleksandra Pawłowna Biriukowa (ros. Алекса́ндра Па́вловна Бирюко́ва, ur. 25 lutego 1929 we wsi Russkaja Żurawka w obwodzie woroneskim, zm. 20 lutego 2008 w Moskwie) – radziecka działaczka związkowa, partyjna i państwowa, wicepremier ZSRR (1988-1990).
Życiorys.
W latach 1947-1952 studiowała w Moskiewskim Instytucie Tekstylnym, później pracowała w moskiewskiej fabryce, gdzie w latach 1954-1959 była zastępcą kierownika i kierownikiem oddziału. Od 1956 należała do KPZR, od 1959 pracowała w Sownarchozie Moskiewskiego Miejskiego Ekonomicznego Rejonu Administracyjnego jako główny specjalista oddziału technicznego, a od 1961 szef oddziału technicznego tego Sownarchozu. W latach 1963-1968 główny inżynier moskiewskiego kombinatu bawełnianego. Od października 1968 do maja 1985 sekretarz Wszechzwiązkowej Centralnej Rady Związków Zawodowych, od maja 1985 zastępca przewodniczącego tej rady, w latach 1971-1976 zastępca członka, a później (1976-1990) członek KC KPZR. Od 6 marca 1986 do 30 września 1988 sekretarz KC KPZR, od 30 września 1986 do 14 lipca 1990 zastępca członka Biura Politycznego KC KPZR, od października 1988 do września 1990 zastępca przewodniczącego Rady Ministrów ZSRR - przewodnicząca Biura Rady Ministrów ZSRR ds. rozwoju społecznego, od września 1990 na emeryturze. Deputowana do Rady Najwyższej ZSRR XI kadencji. Odznaczona Orderem Rewolucji Październikowej i dwoma Orderami Czerwonego Sztandaru Pracy.

</doc>
<doc id="3596892" url="https://pl.wikipedia.org/wiki?curid=3596892" title="Mury obronne w Słupcy">
Mury obronne w Słupcy

Mury miejskie w Słupcy – ciąg murów miejskich wraz z budowlami o charakterze obronnym (m.in. bramami i basztami), otaczający niegdyś obszar Słupcy (obecnie stara część miasta), a którego niewielkie odcinki zachowały się do dziś. Wpisane do rejestru zabytków (nr rej.: 405/147 z 7.04.1988).
Historia.
Powstanie.
Początek prac związanych z budową fortyfikacji miejskich rozpoczął się w latach 1375-1382. Z ich prawdopodobnym wyglądem możemy zapoznać się dzięki rycinie z 1705 r., która została odnaleziona w kościele św. Wawrzyńca w Słupcy. Niestety oryginał zaginął w niewyjaśnionych okolicznościach.
Fundamenty murów zbudowane były z kamieni połączonych ze sobą zaprawą wapienną, natomiast przy konstrukcji ścian została wykorzystana cegła. Ich długość wynosiła około 1100 m. Słupeckie mury obronne zwieńczone były blankami, czyli tzw. zębami pomiędzy którymi znajdowała się wolna przestrzeń ułatwiająca obronę miasta podczas oblężenia. Wartość obronną fortyfikacji zwiększało również zastosowanie baszt oraz fosy. Miasto można było opuścić czterema bramami.
Już w XV w. intensywny rozwój miasta spowodował rozrastanie się zabudowań poza mury obronne.
W XVIII w. fortyfikacje wymagały wiele napraw. W 1731 r. dokonano remontu bramy Pyzderskiej, lecz już w 1766 r. konieczna była rozbiórka wieży przy bramie.
Likwidacja.
Słupeckie mury obronne zostały rozebrane na przełomie XVIII i XIX w. Do dziś jednak można jeszcze oglądać ich fragmenty na terenie miasta (ul. Kościuszki).

</doc>
<doc id="3596894" url="https://pl.wikipedia.org/wiki?curid=3596894" title="Zespół Filmowy &quot;Skurcz&quot;">
Zespół Filmowy &quot;Skurcz&quot;



</doc>
<doc id="3596896" url="https://pl.wikipedia.org/wiki?curid=3596896" title="Żabiniec (jezioro)">
Żabiniec (jezioro)

Żabiniec (niem. "Spudlomer See") – jezioro na Pojezierzu Lubuskim, w gminie Górzyca, około 1 km na południe od miejscowości Żabice.
Jezioro silnie zeutrofizowane, szczególnie jego zachodnia linia brzegowa. Kąpielisko wykorzystywane przez okolicznych mieszkańców znajduje się po wschodniej stronie jeziora..

</doc>
<doc id="3596901" url="https://pl.wikipedia.org/wiki?curid=3596901" title="Roman Kordziński">
Roman Kordziński

Roman Kordziński (ur. 20 kwietnia 1941 w Toruniu, zm. 28 października 2016 w Gnieźnie) – polski reżyser teatralny i operowy, pedagog, dyrektor artystyczny teatrów.
Życiorys.
Ukończył filologię polską i filozofię na Uniwersytecie Mikołaja Kopernika w Toruniu, a następnie reżyserię teatralną w Państwowej Wyższej Szkole Teatralnej w Warszawie im. Aleksandra Zelwerowicza (1968). W trakcie studiów był asystentem Wandy Laskowskiej w Teatrze Narodowym. Był dyrektorem artystycznym Teatru Polskiego w Poznaniu (1973-1981), Teatru im. Wojciecha Bogusławskiego w Kaliszu (1982-1985) oraz Słupskiego Teatru Dramatycznego (1989-1992). Był etatowym reżyserem Teatru im. Wilama Horzycy w Toruniu (1967-1968), Teatru Polskiego w Poznaniu (1969-1970) oraz Wrocławskiego Teatru Współczesnego im. Edmunda Wiercińskiego (1971-1972).
Reżyser wielu spektakli na podstawie dramatów Brechta, Ibsena, Szekspira, Wyspiańskiego, Słowackiego. Wykładał między innymi na Wydziale Artystycznym Wyższej Szkoły Umiejętności Społecznych oraz na Wydziale Wokalno-Aktorskim Akademii Muzycznej im. Ignacego Jana Paderewskiego w Poznaniu, gdzie prowadził przedmiot zespoły operowe.
Ponadto współpracował z Teatrem Narodowym w Warszawie (1965-1966), Teatrem Rozmaitości w Warszawie (1966, 1979, 1981), Teatrem Dramatycznym im. Aleksandra Węgierki w Białymstoku (1967), Bałtyckim Teatrem Dramatycznym im. Juliusza Słowackiego w Koszalinie (1968-1969, 1986), Teatrem Nowym w Poznaniu (1969-1970, 1993 – pierwsza w historii Srebrna Maska dla Mirosława Kropielnickiego za rolę w Słudze dwóch panów Carlo Goldoniego), Teatrem Wielkim im. Stanisława Moniuszki w Poznaniu (1970-1971), Teatrem Zagłębia w Sosnowcu (1981), Teatrem Polskim w Bydgoszczy (1981), Teatrem im. Stefana Jaracza w Olsztynie (1985-1986, 1989), Teatrem im. Adama Mickiewicza w Częstochowie (1987), Teatrem im. Aleksandra Fredry w Gnieźnie (1987-1989), Teatrem im. Juliusza Ostery w Lublinie (1988), Lubuskim Teatrem im. Leona Kruczkowskiego w Zielonej Górze (1988), Sceną na Piętrze (1995-1997, 2000) oraz Teatrem Wielkim w Łodzi (1997, 2006).
Reżyserował także zagranicą m.in. na deskach (Teatru Narodowego w Peczu, Węgry) oraz (Teatr Narodowy Republiki Serbskiej Bośnia i Hercegowina).
Zmarł 28 października 2016 w Gnieźnie. Został pochowany na cmentarzu Miłostowo w Poznaniu.

</doc>
<doc id="3596908" url="https://pl.wikipedia.org/wiki?curid=3596908" title="Piotr Bałczewski">
Piotr Bałczewski

Piotr Michał Bałczewski (ur. w Łodzi) – polski chemik, prof. dr hab. nauk chemicznych, specjalista w dziedzinie chemii organicznej i heteroorganicznej.
Życiorys naukowy.
Absolwent XXVI Liceum Ogólnokształcącego im. K.K. Baczyńskiego w Łodzi. W 1979 r. ukończył z wyróżnieniem studia łączone na Wydziale Chemicznym Politechniki Łódzkiej oraz w Centrum Badań Molekularnych i Makromolekularnych PAN w Łodzi, uzyskując dyplom magistra inżyniera ze specjalnością: Chemia i Technologia Organiczna oraz specjalizacją: Lekka Synteza Organiczna. 
W latach 1979-1982 r. odbył studia doktoranckie w Instytucie Chemii Organicznej PAN w Warszawie, a w 1985 r. uzyskał tytuł doktora (CBMiM PAN w Łodzi) broniąc pracy doktorskiej pt. „Fosfoniany zawierające grupy siarko- i krzemoorganiczne – synteza i przemiany”. W latach 1989-1991 odbył owocny w naukowe publikacje staż podoktorski na University of Manchester w Wielkiej Brytanii, któremu patronował prof. John Arthur Joule.
Od 1993 r. członek Polskiego Towarzystwa Chemicznego, w 2015 r. ponownie wybrany na stanowisko wiceprezesa.
W 1998 r. obronił pracę habilitacyjną w CBMiM PAN w Łodzi. Tytuł profesora nauk chemicznych otrzymał w 2008 r. 
Jest autorem ponad 10 monograficznych opracowań z dziedziny chemii węgla, siarki i fosforu, zgłoszeń patentowych krajowych i zagranicznych. Kierował lub współkierował 14 grantami (KBN, MNiI, MEiN, MNiSzW, NCN). Aktywny recenzent prac habilitacyjnych i doktorskich, dorobków naukowych, w krajowych i zagranicznych czasopismach naukowych i ekspert krajowy i zagraniczny we wszystkich konkursach MNiSzW, NCN, NCBiR oraz POIG. Zapraszany z wykładami na krajowe i zagraniczne konferencje, jednocześnie organizator i członek komitetów organizacyjnych i naukowych konferencji krajowych i zagranicznych. Ostatnim dużym osiągnięciem było opracowanie nowych modyfikacji reakcji cyklizacji typu Bradshera i Friedela-Craftsa, z których ta ostatnia w 2012 roku została wyróżniona przez redakcję czasopisma Synfacts-Highlights in Current Synthetic Organic Chemistry.
Jest żonaty, ma trójkę dzieci.

</doc>
<doc id="3596917" url="https://pl.wikipedia.org/wiki?curid=3596917" title="Synagoga Miejska w Wiedniu">
Synagoga Miejska w Wiedniu



</doc>
<doc id="3596924" url="https://pl.wikipedia.org/wiki?curid=3596924" title="Andriej Gietman">
Andriej Gietman

Andriej Ławrientjewicz Gietman (, ur. we wsi Klepały w guberni kurskiej (obecnie w obwodzie sumskim), zm. 8 kwietnia 1987 w Moskwie) – radziecki generał armii (1964), Bohater Związku Radzieckiego (1965).
Życiorys.
Urodził się w ukraińskiej rodzinie chłopskiej. Ukończył szkołę wiejską, pracował w cukrowni i na stacji kolejowej, od października 1924 służył w Armii Czerwonej, od 1927 należał do WKP(b). Od października 1931 do lutego 1933 był komendantem szkoły pułkowej pułku piechoty w Krzywym Rogu, w 1937 ukończył Wojskową Akademię Mechanizacji i Motoryzacji Armii Czerwonej im. Stalina, od czerwca 1937 do lutego 1938 był szefem Wydziału 5 Sztabu 7 Korpusu Zmechanizowanego na Zabajkalu, następnie p.o. dowódcy i szefem sztabu 31 Brygady Zmechanizowanej, a od sierpnia 1939 do listopada 1940 zastępcą dowódcy 2 Brygady Zmechanizowanej. Uczestniczył w walkach nad jeziorem Chasan w 1938 i bitwie nad Chałchin-Goł w 1939. Od listopada 1940 do marca 1941 dowodził 45 Samodzielną Lekką Brygadą Pancerną, od 11 do 26 marca 1941 27 Dywizją Pancerną, od 26 marca do września 1941 był szefem sztabu 30 Korpusu Zmechanizowanego na Dalekim Wschodzie. Od września 1941 do kwietnia 1942 był dowódcą 112 Dywizji Pancernej włączonej w skład 50 Armii od kwietnia 1942 6 Korpusu Pancernego, od sierpnia 1944 do maja 1945 - zastępcą dowódcy 1 Gwardyjskiej Armii Pancernej. Walczył na Froncie Zachodnim, Północno-Zachodnim, Woroneskim i 1 Ukraińskim. Uczestniczył m.in. w obronie Moskwy, walkach pod Tułą, bitwie pod Kurskiem, operacji żytomiersko-berdyczowskiej, korsuń-szewczenkowskiej, płoskirowsko-czerniowieckiej, lwowsko-sandomierskiej, wiślańsko-odrzańskiej, wschodniopruskiej i berlińskiej.
Od lipca 1945 do lipca 1946 był zastępcą dowódcy, następnie dowódcą wojsk pancernych i zmechanizowanych Uralskiego Okręgu Wojskowego, od listopada 1946 do stycznia 1949 dowódcą wojsk pancernych i zmechanizowanych Zakaukaskiego Okręgu Wojskowego, od stycznia 1949 do kwietnia 1956 szefem sztabu i zastępcą dowódcy wojsk pancernych Armii Radzieckiej, od kwietnia 1956 do czerwca 1957 dowódcą Samodzielnej Armii Zmechanizowanej, a od czerwca 1957 do kwietnia 1958 dowódcą 1 Armii Samodzielnej. Od kwietnia 1958 do czerwca 1964 był dowódcą wojsk Karpackiego Okręgu Wojskowego, w latach 1964-1971 przewodniczący Komitetu Centralnego DOSAAF, a od 1972 członkiem Grupy Inspektorów Generalnych Ministerstwa Obrony ZSRR.
Kandydat na członka Komitetu Centralnego KPZR w 1961-1976. Deputowany do Rady Najwyższej ZSRR 5-8 kadencji (1958-1974).
Pochowany na moskiewskim Cmentarzu Nowodziewiczym.
Odznaczenia.
I medale.

</doc>
<doc id="3596925" url="https://pl.wikipedia.org/wiki?curid=3596925" title="Aleksandr Bleskow">
Aleksandr Bleskow

Aleksandr Aleksiejewicz Bleskow (ros. Александр Алексеевич Блесков, ur. 1 listopada 1922 we wsi Alisowo w obwodzie orłowskim, zm. 22 grudnia 2006 we wsi Gorkaja Bałka) – radziecki agronom, działacz gospodarczy i partyjny, Bohater Pracy Socjalistycznej (1973).
Życiorys.
Urodzony w rodzinie chłopskiej, w 1941 skończył szkołę średnią, w czerwcu 1941 powołany do Armii Czerwonej, kursant szkoły piechoty w Orle. Walczył na froncie wojny z Niemcami, dowódca oddziału batalionu piechoty na Froncie Wołchowskim, dwukrotnie ranny, przez rok przebywał na leczeniu szpitalnym w Taszkencie, w 1943 zwolniony z armii jako inwalida wojenny. W latach 1943-1947 studiował w Charkowskim Instytucie Rolniczym (na początku z siedzibą w Taszkencie po ewakuacji z Charkowa w 1941), od 1949 był głównym agronomem rejonu Sołdato-Aleksandrowskiego w Kraju Stawropolskim, od grudnia 1952 do marca 1958 dyrektor stanicy maszynowo-traktorowej. Od marca 1958 do 1989 przewodniczący kołchozu im. Lenina, na tym stanowisku wykazał się aktywnością i kompetencją i dzięki jego organizacji kołchoz stał się jednym z wiodących w Kraju Stawropolskim, osiągając bardzo dobre wyniki w produkcji zboża, słonecznika, mięsa i wełny. Dzięki odpowiedniemu nawożeniu uprawy osiągnęły dużą wydajność. Uchwałą Prezydium Rady Najwyższej ZSRR z 7 grudnia 1973 "za wielkie sukcesy osiągnięte we wszechzwiązkowym socjalistycznym współzawodnictwie i wykazywanie pracowniczej dzielności w wykonywaniu przyjętych zobowiązań zwiększania produkcji i sprzedaży państwowego zboża i innych produktów rolnych w 1973" A. Bleskow otrzymał tytuł Bohatera Pracy Socjalistycznej. Był członkiem Komitetu Krajowego KPZR, delegatem na XXIV, XXV i XXVI Zjazdy KPZR. W latach 1971-1981 również członek KC KPZR.
Odznaczenia.
I medale.

</doc>
<doc id="3596927" url="https://pl.wikipedia.org/wiki?curid=3596927" title="Pouczani przez Boga">
Pouczani przez Boga

Pouczani przez Boga – ogólnoświatowa seria zgromadzeń religijnych zorganizowanych przez Świadków Jehowy, które rozpoczęły się w czerwcu 1993 roku, a zakończyły w styczniu 1994 roku.
Cel kongresu.
Hasło kongresu oparte było na wersecie biblijnym: „Poucz mnie, Jehowo” (Ps 86:11 "NW").
Czterodniowy program miał na celu „uwypuklić ważne aspekty kształcenia biblijnego, które w dzisiejszych czasach wzmagania się problemów osobistych i zamętu na świecie stanowią dla chrześcijan ochronę. Program miał na celu pomóc stawić zdecydowany opór ’wszystkiemu, co się sprzeciwia zdrowej nauce’, a także stać się lepszymi nauczycielami Słowa Bożego (1 Tm 1:10). Miał zachęcić Świadków Jehowy, do dalszego głoszenia i nauczania dobrej nowiny o Królestwie Bożym, które usunie wszelkie problemy ludzkości”. „Program przypomniał obecnym, że prawdziwą, zbawczą wartością odznaczają się jedynie pouczenia zawarte w Słowie Bożym, Biblii”.
Kongresy międzynarodowe.
W kongresach międzynarodowych i w niektórych zgromadzeniach okręgowych brali udział członkowie Ciała Kierowniczego. Delegaci zagraniczni zwiedzili miejscowe Biura Oddziału oraz inne atrakcje turystyczne w danym kraju. Relacje z kongresów międzynarodowych przedstawiono w filmie „Zjednoczeni dzięki pouczeniom Bożym”, którego wydanie ogłoszono podczas kongresu „Bojaźń Boża” w roku 1994.
Chile.
W kongresie na Estadio Nacional de Chile w Santiago w Chile uczestniczyło przeszło 80 000 osób, w tym delegaci z 24 krajów. 1039 delegatów z Argentyny po raz pierwszy uczestniczyło w kongresie za granicą. Świadkowie Jehowy przygotowali zadaszenie stadionu o powierzchni 40 000 m².
Filipiny.
Kongres zorganizowano na pięciu obiektach w Manili na Filipinach, przemówienia członków Ciała Kierowniczego, były transmitowane do wszystkich miejsc zgromadzeń. Na kongresie ogłoszono wydanie i udostępniono "Chrześcijańskie Pisma Greckie w Przekładzie Nowego Świata" w języku cebuańskim, ilokańskim i tagalskim (wydane w j. angielskim w roku 1950).
Hongkong.
W Hongkongu odbyły się dwa kongresy, w których uczestniczyło 3800 delegatów z 33 krajów. Dodatkowo uczestnicy otrzymali wideokasetę „Świadkowie Jehowy – organizacja godna swej nazwy” wydaną języku chińskim (w j. angielskim wydana w 1990 roku).
Kenia.
W Nairobi w Kenii odbyły się dwa zgromadzenia międzynarodowe. Z 44 krajów przybyło prawie 4000 delegatów. Liczba obecnych wyniosła 17 875 osób.
Kolumbia.
Kongres w Kolumbii odbył się na Estadio El Campín w Bogocie. Uczestniczyło w nim przeszło 40 000 osób, w tym 3000 delegatów z 31 krajów, m.in. z Kolumbii, Boliwii, Ekwadoru, Hiszpanii, Japonii, Meksyku, Wenezueli. W porcie lotniczym w Bogocie przyjęto 71 samolotów z 31 krajów, którymi przybyli delegaci z 6 kontynentów.
Republika Południowej Afryki.
W Republice Południowej Afryki odbyły się jednocześnie, po raz pierwszy, cztery kongresy międzynarodowe – w Johannesburgu, Durbanie, Kapsztadzie i Pretorii. Ogółem uczestniczyło w nich 75 312 osób, w tym delegaci z 34 krajów, między innymi z Japonii, Mozambiku, Stanów Zjednoczonych, Surinamu, Wielkiej Brytanii, Zambii i z kilku państw europejskich. Ochrzczono 1360 osób. Ponadto odbyło się 20 zgromadzeń okręgowych. W dziewięciu miejscowych językach udostępniono nowo wydane publikacje.
Rosja.
W dniach od 22 do 24 lipca kongres międzynarodowy odbył się na stadionie Lokomotiwu w Moskwie. Uczestniczyli w nim delegaci z 30 krajów. Przeszło tysiąc delegatów przybyło z Japonii i Korei Południowej, prawie 4000 z Kanady i Stanów Zjednoczonych, a dalsze tysiące z Afryki, Europy i krajów południowego Pacyfiku.
W języku rosyjskim i ukraińskim ogłoszono wydanie i udostępniono broszurę „Na czym polega sens życia?”, podręcznik „Poradnik dla teokratycznej szkoły służby kaznodziejskiej” (wydany w j. angielskim w 1970 roku) oraz książkę „Mój zbiór opowieści biblijnych” (wydana w j. angielskim w 1978 roku). Ochrzczono 1489 osób. W przygotowaniu kongresu wzięło udział 4752 wolontariuszy, w tym Świadkowie Jehowy z Niemiec.
Ogółem w trzech zgromadzeniach w Rosji uczestniczyło 32 582 osób, a 2454 ochrzczono.
Ukraina.
W dniach od 5 do 8 sierpnia odbył się pierwszy kongres międzynarodowy, zorganizowany na Ukrainie. Na Stadionie Republikańskim w Kijowie uczestniczyło w nim 64 714 osób, w tym ponad 50 tysięcy delegatów z przeszło 30 krajów m.in. z Polski. Prawie 53 000 delegatów przybyło z Armenii, Gruzji, Kazachstanu, Kirgistanu, Mołdawii, Rosji i Ukrainy. Przemówienia członków Ciała Kierowniczego i krótkie sprawozdania delegatów z różnych krajów, przedstawiano w języku angielskim, które tłumaczono jednocześnie na 16 języków. Chrzest przyjęły 7402 osoby, co jest „rekordową” liczbą ochrzczonych za jednym razem (w ciągu jednego kongresu).
Większość delegatów zakwaterowano w hotelach, domach i mieszkaniach współwyznawców i szkołach, a 1800 osób ulokowano na sześciu statkach rzecznych.
W pracach przygotowawczych do zgromadzenia uczestniczyło tysiące wolontariuszy, w tym Świadkowie Jehowy z Polski i Niemiec. Stadion w czasie weekendów był użytkowany jako bazar handlowy. Nikomu dotąd nie udzielono zgody na zamknięcie tego targu. Świadkowie Jehowy taką zgodę otrzymali, a obiekt wyremontowali i wysprzątali, opłacili też koszty przejazdów dla delegatów środkami komunikacji miejskiej.
Ogłoszono wydanie i udostępniono w języku ukraińskim i rosyjskim broszurę „Na czym polega sens życia?”.
Po zgromadzeniu 2500 osób zainteresowanych, poprosiło o kontakt w sprawie uzyskania informacji o prowadzonej przez Świadków Jehowy działalności religijnej. Kongres przyczynił się do wzrostu liczebnego Świadków Jehowy w Kijowie.
Ogółem w dwóch zgromadzeniach na Ukrainie uczestniczyły 69 333 osoby, a 7797 zostało ochrzczonych.
Pozostałe kongresy.
Oprócz serii kongresów międzynarodowych w około 150 krajach na całym świecie zorganizowano setki zgromadzeń okręgowych, w samej tylko Europie Wschodniej – 45.
Polska.
W Polsce zorganizowano 13 zgromadzeń.
W kongresach w Polsce ogółem uczestniczyło 152 371 osób, a 4352 zostały ochrzczone.
Ważne punkty programu.
Każdy dzień miał myśl przewodnią, która uwypuklała jakiś aspekt pouczeń Bożych. Mottem programu pierwszego dnia były słowa „Poznawanie nauki pochodzącej od Boga” (Jn 7:17), drugiego: „Stale bądź ozdobą nauki Zbawiciela naszego, Boga” (Tyt 2:10), trzeciego: „W dalszym ciągu nauczajcie ludzi ze wszystkich narodów” (Mt 28:19, 20), a ostatniego: „Odnośmy pożytek z pouczeń od Boga” (Iz 48:17). Program składał się z przemówień, pokazów, wywiadów i przedstawień uwypuklających myśl przewodnią zgromadzenia. W 1993 roku minęło 50 lat od założenia Biblijnej Szkoły Strażnicy – Gilead, w związku z tym na kongres do swoich rodzinnych krajów, zaproszono 1167 misjonarzy, którzy przedstawili krótkie relacje z prowadzonej działalności kaznodziejskiej.

</doc>
<doc id="3596928" url="https://pl.wikipedia.org/wiki?curid=3596928" title="Piotr Ławrow">
Piotr Ławrow

Piotr Ławrowicz Ławrow, ros. Пётр Ла́врович Лавро́в, ps. „P. Mirtow” (ur. 14 czerwca 1823 w Meliechowie k. Noworżewa w guberni pskowskiej, zm. 6 lutego 1900 w Paryżu) – rosyjski myśliciel, publicysta i działacz rewolucyjny. Jeden z głównych, obok Michaiła Bakunina i Nikołaja Michajłowskiego, ideologów ruchu narodnickiego. Autor tekstu "".
Rosyjski rewolucjonista, pułkownik artylerii i profesor wyższych uczelni wojskowych w Petersburgu, był niemal rówieśnikiem Cypriana Kamila Norwida, urodził się w 1823. Za sympatię dla Czernyszewskiego został zesłany do guberni wołogodzkiej. Tu powstało jego słynne dzieło: "Listy historyczne". Parę miesięcy po zesłaniu, w 1870 Ławrow uciekł do Paryża, gdzie stanął po stronie komunardów. Na emigracji spędził trzydzieści lat swojego życia. Przez jego niewielkie mieszkanie w paryskiej kamienicy przewinęło się wielu luminarzy polskiej lewicy. Ławrow znajomość z Norwidem zawdzięczał swej żonie Polce, Annie Czaplickiej. Po śmierci żony Ławrow opuścił Francję. W Anglii przebywał do 1877, po czym wrócił do Paryża.

</doc>
<doc id="3596934" url="https://pl.wikipedia.org/wiki?curid=3596934" title="Abba Seru Guangul">
Abba Seru Guangul



</doc>
<doc id="3596935" url="https://pl.wikipedia.org/wiki?curid=3596935" title="Kławdij Bogolubow">
Kławdij Bogolubow

Kławdij Michajłowicz Bogolubow (, ur. 11 listopada 1909 w Lutcziku, zm. 1996 w Moskwie) – radziecki działacz partyjny, Bohater Pracy Socjalistycznej (1984).
Życiorys.
Po ukończeniu szkoły średniej pracował jako nauczyciel, od 1939 był dyrektorem szkoły średniej, w 1939 zaocznie ukończył Leningradzki Instytut Pedagogiczny im. Hercena. Od 1938 członek WKP(b), od 1941 funkcjonariusz partyjny, w 1944 ukończył Wyższą Szkołę Partyjną przy KC WKP(b), od 1944 pracownik aparatu KC WKP(b). Był m.in. kierownikiem sektora wydawnictw i pism Wydziału Propagandy i Agitacji KC KPZR. W latach 1963–1965 zastępca przewodniczącego Państwowego Komitetu ds. Prasy przy Radzie Ministrów ZSRR, w latach 1965–1968 zastępca, a później (1968–1982) I zastępca kierownika Wydziału Ogólnego KC KPZR, od grudnia 1982 do maja 1985 kierownik tego wydziału, od 1985 na emeryturze. W latach 1971–1981 członek Centralnej Komisji Rewizyjnej KPZR; w latach 1981–1986 był członkiem KC KPZR. Deputowany do Rady Najwyższej ZSRR X i XI kadencji (1979–1989).
Odznaczenia i nagrody.
Bogolubow otrzymał również medale.

</doc>
<doc id="3596937" url="https://pl.wikipedia.org/wiki?curid=3596937" title="Drukarnia Świętokrzyska">
Drukarnia Świętokrzyska

Drukarnia Świętokrzyska – pierwsza wrocławska oficyna.
Historia.
Drukarnia została założona w 1475 roku przez Kaspra Elyana dzięki finansowej pomocy kanoników wrocławskiej kapituły świętokrzyskiej. Drukowała druki o treści religijnej i teologicznej. W sumie wytłoczyła dziewięć druków w języku łacińskim, m.in. teksty Tomasza z Akwinu, Antoniusa Florenckiego, "Tractatus de sacramentis" Mikołaja z Błonia, "Confessionale" Mateusza z Krakowa, Jana Gersona oraz jedyną pracę o tematyce świeckiej pt. "Facetiarum liber" z 1482 roku, autorstwa włoskiego historyka i humanisty Braccioliniego. 
Druki oficyny, uznawane za pierwsze inkunabuły śląskie, miały niską jakość techniczną i tłoczone były na słabym papierze małego formatu. Pierwszym tłoczonym drukiem była "Historia de transfiguratione" oraz "Statuta synodalia episcoporum Wratislaviensium" z 9 października 1475 roku zw. „Statutami Elyana”, w którym znajdowały się statuty biskupa Konrada, księcia oleśnickiego wraz z wytłoczonymi codziennymi modlitwami: "Ojcze nasz", "Zdrowaś Mario", "Wierzę w Boga". Modlitwy te są najstarszym zabytkiem typograficznym języka polskiego. Zachowały się dwa komplety "Statutów": jeden przechowywany jest w Bibliotece Uniwersyteckiej we Wrocławiu drugi w Bibliotece Uniwersyteckiej w Pradze 
W 1482 roku Kasper Elyan wyjechał do Rzymu, a drukarnię przekazał mieszczaninowi Janowi Klugemu. Brak jest wzmianek w dokumentach archiwalnych na temat dalszych losów oficyny po 1483.

</doc>
<doc id="3596938" url="https://pl.wikipedia.org/wiki?curid=3596938" title="Wiktor Bojko">
Wiktor Bojko

Wiktor Hryhorowycz Bojko (ros. Ви́ктор Григо́рьевич Бо́йко, ukr. Віктор Григорович Бойко, ur. 1931, zm. 21 lipca 2014) – radziecki i ukraiński polityk i działacz partyjny.
Życiorys.
Ukończył Instytut Górniczo-Rudny w Krzywym Rogu, od 1954 należał do KPZR, od 1961 funkcjonariusz partyjny. W latach 1974-1976 I sekretarz Komitetu Miejskiego KPU w Dniepropetrowsku, między 1976 a 1978 II sekretarz Komitetu Obwodowego KPU w Dniepropetrowsku, od lutego 1979 do 11 marca 1983 przewodniczący Komitetu Wykonawczego Dniepropetrowskiej Rady Obwodowej. Od 4 lutego 1983 do 20 marca 1987 I sekretarz Komitetu Obwodowego KPU w Dniepropetrowsku, w latach 1987-1991 radca Ambasady ZSRR w Rumunii, w latach 1986-1990 członek KC KPZR. Deputowany do Rady Najwyższej ZSRR X i XI kadencji. Odznaczony Orderem Za Zasługi III klasy i Orderem Znak Honoru.

</doc>
<doc id="3596939" url="https://pl.wikipedia.org/wiki?curid=3596939" title="Władimir Goworow">
Władimir Goworow

Władimir Leonidowicz Goworow (, ur. 18 października 1924 w Odessie, zm. 13 sierpnia 2006 w Moskwie) – radziecki dowódca wojskowy, generał armii (1977), Bohater Związku Radzieckiego (1984).
Życiorys.
Syn wybitnego dowódcy Leonida Goworowa (pochowanego w kolumbarium na Placu Czerwonym). Uczestnik II wojny światowej.
Od 1942 żołnierz Armii Czerwonej, 1943 ukończył kurs w szkole artylerii w Riazaniu, od października 1943 brał udział w walkach wojny z Niemcami, na Froncie Leningradzkim był dowódcą plutonu i dowódcą baterii artyleryjskiej.
W 1946 skończył wyższą szkołę artylerii. Od 1946 członek WKP(b), w 1949 ukończył studia w Akademii Wojskowej im. Frunzego, a w 1963 Wojskową Akademię Sztabu Generalnego Sił Zbrojnych ZSRR. 
Od 1953 dowódca pułku zmechanizowanego 11 Armii Nadbałtyckiego Okręgu Wojskowego, od września 1955 szef sztabu dywizji zmechanizowanej, od września 1958 dowódca dywizji w Grupie Wojsk Radzieckich w Niemczech, od września 1963 szef sztabu 2 Armii Pancernej, od 1967 dowódca tej armii. Od maja 1969 I zastępca dowódcy Grupy Wojsk Radzieckich w Niemczech, od czerwca 1971 do lipca 1972 dowódca Bałtyckiego Okręgu Wojskowego, w latach 1972-1980 dowódca Moskiewskiego Okręgu Wojskowego, w latach 1980-1984 głównodowodzący wojskami Dalekiego Wschodu, w latach 1984-1991 wiceminister obrony ZSRR, w latach 1984-1986 główny inspektor Ministerstwa Obrony ZSRR, w latach 1986-1991 szef Obrony Cywilnej ZSRR. 
1976-1981 zastępca członka, a 1981-1990 członek KC KPZR.
Deputowany do Rady Najwyższej ZSRR 8, 9, 10 i 11 kadencji.
Pochowany na moskiewskim Cmentarzu Nowodziewiczym.
Odznaczenia.
Oraz medale ZSRR i wiele odznaczeń zagranicznych.

</doc>
<doc id="3596940" url="https://pl.wikipedia.org/wiki?curid=3596940" title="Janel Moloney">
Janel Moloney

Janel Wallace Moloney (ur. 3 października 1969 w Woodland Hills w Los Angeles) – amerykańska aktorka teatralna, telewizyjna i filmowa.
Życiorys.
Studiowała aktorstwo w Purchase State College w ramach SUNY. Debiutowała jako aktorka pod koniec lat 80. Początkowo grywała w filmach telewizyjnych i pojedynczych odcinkach seriali. Rozpoznawalność przyniosła jej rola Donny Moss, w którą wcielała się w latach 1999–2006. Dwukrotnie (2002, 2004) uzyskiwała za nią nominację do nagrody Emmy dla najlepszej aktorki drugoplanowej w serialu dramatycznym.
W 2007 jako aktorka teatralna zagrała po raz pierwszy na Off-Broadwayu w sztuce "100 Saints You Should Know", później wystąpiła także w przedstawieniu "Love, Loss, and What I Wore". Kontynuowała karierę w telewizji, pojawiając się w pojedynczych odcinkach produkcji "Braterstwo", "Dr House", "Life on Mars" i "Żona idealna". W 2014 zagrała w "Pozostawionych", w 2015 w drugim sezonie tego serialu dołączyła do jego regularnej obsady.

</doc>
<doc id="3596942" url="https://pl.wikipedia.org/wiki?curid=3596942" title="Max van der Stoel">
Max van der Stoel

Max van der Stoel (ur. 3 sierpnia 1924 w Voorschoten, zm. 23 kwietnia 2011 w Hadze) – holenderski polityk, dwukrotny minister spraw zagranicznych Holandii, pierwszy Wysoki Komisarz OBWE ds. Mniejszości Narodowych.
Życiorys.
Van der Stoel ukończył prawo na uniwersytecie w Lejdzie (1947, 1953). W latach 1953–1958 pracował w Wiardi Beckman Stichting – think tanku holenderskiej Partii Pracy. W latach 1963–1965 był sekretarzem międzynarodowym Partii Pracy, a następnie z jej ramienia zasiadał w obydwu izbach holenderskiego parlamentu, w Eerste Kamer w latach 1960–1963 i w Tweede Kamer w latach 1963–1965, 1967–1973, 1977 i 1978–1981.
W latach 1971–1973 był posłem Parlamentu Europejskiego. Dwukrotnie był członkiem Zgromadzenia Parlamentarnego NATO – w latach 1968–1973 i 1978–1981. Członek Zgromadzenia Doradczego Rady Europy i Zgromadzenia Unii Zachodnioeuropejskiej w latach 1967–1972. W latach 1968–1970 był sprawozdawcą Zgromadzenia Doradczego Rady Europy ds. Grecji, ujawniając w swoim czteroczęściowym raporcie stosowanie tortur przez reżim wojskowy. Po upadku dyktatury czarnych pułkowników, otrzymał Order Feniksa a w 1977 uniwersytet w Atenach przyznał mu tytuł doktora honoris causa.
Van der Stoel był zaangażowanym anty-nazistą i anty-komunistą, wspierał dysydentów w ZSRR i krajach ościennych. Krytykował łamanie praw człowieka w ZSRR i w Polsce. Jako jeden z pierwszych polityków zachodnich skontaktował się z czechosłowackimi działaczami na rzecz praw człowieka z inicjatywy Karta 77 i spotkał się z Janem Patočką.
Van der Stoel dwukrotnie sprawował funkcję ministra spraw zagranicznych Holandii – w latach 1973–1977 i 1981–1982. Był jednym z inicjatorów deklaracji helsińskiej z 1975 roku.
W latach 1983–1986 pełnił funkcję stałego przedstawiciela Holandii przy ONZ. Przyczynił się do wprowadzenia dobrowolnego embarga na import broni z Południowej Afryki w 1984 roku.
W 1991 roku został mianowany honorowym sekretarzem stanu – doradcą, do którego o radę może zwracać się zarówno premier, jak i królowa.
W latach 1992–1999 był specjalnym sprawozdawcą Komisji Praw Człowieka ONZ ds. Iraku. W swoich raportach opisywał łamanie praw człowieka, informował o torturach i egzekucjach, braku wolności słowa i zgromadzeń, prześladowaniach mniejszości etnicznych i religijnych.
W grudniu 1992 roku został pierwszym Wysokim Komisarzem OBWE ds. Mniejszości Narodowych, a jego mandat był przedłużany dwukrotnie. Jako Wysoki Komisarz, Van der Stoel angażował się w działania prewencyjne i zapobieganie konfliktom poprzez integrację mniejszości narodowych z zachowaniem ich tożsamości, języka i kultury oraz poprzez edukację. Zajmował się m.in. sytuacją rosyjskiej mniejszości narodowej w Estonii i na Łotwie.
Doradzał wysokiemu przedstawicielowi Unii do spraw zagranicznych i polityki bezpieczeństwa Javierowi Solanie w sprawach Macedonii. Przyczynił się do powstania Uniwersytetu Europy Południowo-Wschodniej w macedońskim Tetovie.
Upamiętnienie.
W 2001 roku ministerstwo spraw zagranicznych Holandii ustanowiło przyznawaną co dwa lata nagrodę im. Maxa van der Stoela za zasługi w działalności na rzecz mniejszości narodowych w krajach OBWE.
W 2012 roku na Uniwersytecie Europy Południowo-Wschodniej otwarto Instytut im. Maxa van der Stoela.
W 2014 roku w Pradze imieniem Maxa van der Stoela nazwano jeden z parków.

</doc>
<doc id="3596947" url="https://pl.wikipedia.org/wiki?curid=3596947" title="Niedźwiadek Toptuś">
Niedźwiadek Toptuś

Niedźwiadek Toptuś / Niedźwiadek (ros. Топтыжка, "Toptyżka") – radziecki krótkometrażowy film animowany z 1964 roku w reżyserii Fiodora Chitruka. Bajka o małym niedźwiadku, który zaprzyjaźnił się z zajączkiem. W filmie wykorzystano rysunki Jewgienija Czaruszyna. W trakcie pracy nad filmem reżyser poszukiwał możliwości przedstawienia w sposób nowatorski baśni ludowej.
Animatorzy.
Galina Barinowa, Jana Wolskaja, Elwira Masłowa, Marija Motruk, Anatolij Pietrow, Władimir Morozow, Leonid Nosyriew, Giennadij Sokolski

</doc>
<doc id="3596948" url="https://pl.wikipedia.org/wiki?curid=3596948" title="Siemion Nachimson">
Siemion Nachimson

Siemion Michajłowicz Nachimson (ros. Семён Миха́йлович Нахимсо́н, ur. 25 listopada 1885 w Lipawie, zm. 6 lipca 1918 w Jarosławiu) – działacz rewolucyjny w Rosji.
Życiorys.
Od 1903 działacz Bundu, z którego został wykluczony za machinacje finansowe, od 1906 członek SDPRR. Początkowo mienszewik, w 1907 był delegatem na V Zjazd SDPRR, od 1912 bolszewik. W latach 1907-1912 przebywał na emigracji, w 1911 ukończył studia na Uniwersytecie w Bernie, doktor nauk filozoficzno-ekonomicznych, po powrocie do Rosji aresztowany i skazany na śmierć zamienioną na zesłanie na mocy amnestii, w 1913 zbiegł z zesłania. W latach 1915-1917 służył w rosyjskiej armii. Pracował w redakcji „Prawdy”, po rewolucji lutowej był przewodniczącym 1 Miejskiego Komitetu Rejonowego SDPRR(b) w Piotrogrodzie, od lata 1917 prowadził działalność polityczną w 12 Armii, delegat na I i II Ogólnorosyjski Zjazd Rad Delegatów Robotniczych i Żołnierskich, redaktor gazety „Okopnyj Nabat”. Między październikiem a listopadem 1917 przewodniczący Komitetu Wojskowo-Rewolucyjnego 12 Armii. 
Od listopada 1917 do lutego 1918 przewodniczący Komitetu Wykonawczego i komisarz 12 Armii, od 31 marca do 12 maja 1918 komisarz Jarosławskiego Okręgu Wojskowego, od 2 czerwca 1918 przewodniczący Komitetu Wykonawczego Jarosławskiej Rady Gubernialnej. Został schwytany i rozstrzelany podczas antybolszewickiego buntu eserowskiej organizacji „Związek Obrony Ojczyzny i Wolności” w Jarosławiu kierowanej przez Borysa Sawinkowa.

</doc>
<doc id="3596950" url="https://pl.wikipedia.org/wiki?curid=3596950" title="Artur Adams">
Artur Adams

Artur Aleksandrowicz Adams (, ur. 25 października 1885 w Eskilstunie (Szwecja), zm. 14 stycznia 1969 w Moskwie (ZSRR)) – radziecki agent wywiadu wojskowego, pułkownik, inżynier, Bohater Federacji Rosyjskiej (pośmiertnie, 1999).
Życiorys.
Był synem szwedzkiego inżyniera i Żydówki pochodzącej z Petersburga. W 1891 po śmierci męża matka wyjechała wraz z dziećmi do Rosji, jednak w 1895 sama zmarła. Wychowywał się w Czudowie (obecnie w obwodzie nowogrodzkim), gdzie od 1899 uczył się w szkole mechaników morskich, którą ukończył w 1903. W szkole zaznajomił się z literaturą marksistowską i rewolucyjną i należał do kółek socjaldemokratycznych, był związany z miejską organizacją SDPRR. Praktykował w warsztacie w Mikołajowie, gdzie związał się z miejscową organizacją SDPRR. Później pracował i działał w Chersoniu, w sierpniu 1904 został aresztowany za prowadzenie rewolucyjnej propagandy wśród robotników i 10 września 1905 skazany na dożywotnie zesłanie zamienione na 6 lat twierdzy; 21 października 1905 kara została darowana amnestią. Po zwolnieniu wrócił do działalności rewolucyjnej i w czerwcu 1906 ponownie został aresztowany i potem zesłany do Ołońca, skąd zbiegł i udał się do Odessy. Po schwytaniu zesłano go do Jakucji, skąd zbiegł i przez Petersburg wyjechał do Finlandii. Został robotnikiem brygady montażowej, z którą pracował w Aleksandrii i Kairze (Egipt), a także w Mediolanie (Włochy) i Buenos Aires (Argentyna), gdzie został aresztowany i wysłany stamtąd do Rosji. Po kilku miesiącach przedostał się do USA, a stamtąd do Kanady, gdzie w styczniu 1909 wstąpił do szkoły inżynieryjnej przy uniwersytecie w Toronto. Od lipca 1913 do lipca 1919 pracował w różnych przedsiębiorstwach w Kanadzie i USA, jednocześnie działał w związku metalowców i w partii socjalistycznej. Od 1916 pracował w służbie technicznej US Army, skończył kursy oficerów rezerwy i otrzymał stopień majora amerykańskiej armii. Od czerwca 1919 pracował w przedstawicielstwie RFSRR w USA znanej jako Misja Martensa. W 1921 wrócił do Rosji, mieszkał w Piotrogrodzie. Podczas powstania w Kronsztadzie był w oddziale specjalnego przeznaczenia miejskiej organizacji partyjnej tłumiącej bunt, później został dyrektorem fabryki w Moskwie (do 1 sierpnia 1923).
Od sierpnia 1923 pracował jako inżynier działu technicznego w Centralnym Zarządzie Państwowych Fabryk Samochodów Najwyższej Rady Gospodarki Narodowej, później był inżynierem w truście lotniczym, od stycznia 1925 pracował w fabryce w Leningradzie. W 1927 był delegowany służbowo do USA. Później pracował w Głównym Zarządzie Wywiadowczym Sztabu Generalnego Armii Czerwonej. W latach 1935-1938 i 1939-1946 kierował nielegalną rezydenturą wywiadu w USA. Z pomocą zwerbowanych przez siebie szpiegów zdobył i przekazał do ZSRR cenne dokumenty dotyczące amerykańskiego projektu atomowego (ponad 10 000 stron tajnych dokumentów), a także próbki uranu, plutonu i berylu przeznaczone do wojskowego wykorzystania, plany różnych urządzeń z centrum atomowego w Los Alamos w USA. Po wszczęciu przeciwko niemu śledztwa FBI, przez jakiś czas pozostawał w ukryciu, po czym opuścił nielegalnie Stany Zjednoczone. 
Po powrocie do ZSRR (1946) pracował w centrali Głównego Zarządu Wywiadowczego. W 1948 roku, przeszedł na emeryturę, pracował jako korespondent polityczny TASS. 
Został pochowany na moskiewskim Cmentarzu Nowodziewiczym. Pośmiertnie, 17 czerwca 1999 przyznano mu tytuł Bohatera Rosji

</doc>
<doc id="3596954" url="https://pl.wikipedia.org/wiki?curid=3596954" title="Mindaugas Budzinauskas">
Mindaugas Budzinauskas

Mindaugas Budzinauskas (ur. 7 września 1973, zm. 26 listopada 2021) – litewski koszykarz, występujący na pozycjach rzucającego obrońcy oraz skrzydłowego, po zakończeniu kariery zawodniczej trener koszykarski.
8 grudnia 2015 został trenerem Polpharmy Starogard Gdański, którą reprezentował wcześniej jako zawodnik. 27 maja 2017 podpisał jako szkoleniowiec umowę z Kingiem Szczecin. 15 maja 2019 zawarł kolejny kontrakt z zespołem ze Szczecina.

</doc>
<doc id="3596963" url="https://pl.wikipedia.org/wiki?curid=3596963" title="John Lindley">
John Lindley

John Lindley (ur. 5 lutego 1799 w Old Catton, zm. 1 listopada 1865 w Turnham Green) – angielski botanik i ogrodnik, członek Royal Society.
Wczesne lata.
Urodzony w Old Catton, niedaleko Norwich w Anglii, John Lindley był jednym z czworga dzieci George’a i Mary Lindley. George Lindley był szkółkarzem i sadownikiem, który prowadził komercyjną szkółkę. Mimo że posiadał dużą wiedzę z zakresu ogrodnictwa, przedsięwzięcie nie było dochodowe i George był cały czas zadłużony. Jako mały chłopiec, John pomagał ojcu w szkółce, poza tym dość często zbierał dzikie kwiaty rosnące w okolicach Norfolk. John uczył się w Norwich School. Chciał iść na studia lub wstąpić do wojska, ale rodziny nie było na to stać. W 1815 został belgijskim pośrednikiem dla kupca nasion z Londynu.
W tym czasie Lindley zapoznał się z botanikiem Williamem Jacksonem Hookerem, który pozwolił mu korzystać z biblioteki botanicznej i przedstawił go sir Josephowi Banksowi. Banks zatrudnił go jako asystenta w swoim herbarium. Jego pierwszą publikacją, w 1819, było tłumaczenie dzieła Louisa Claude’a Richarda "Analyse du fruit". W 1820 opublikował własne dzieło "Monographia Rosarum", w którym zawarte były opisy nowych gatunków oraz rysunki wykonane przez niego. W 1821 opublikował dwa kolejne dzieła, "Monographia Digitalium" i "Observations on Pomaceae", które wniosły wkład do Towarzystwa Linneuszowskiego.
Kariera.
Lindley poszedł do pracy w domu Banksa w Londynie. Skoncentrował się na dwóch rodzajach róży i naparstnicy, po czym opublikował monografię "A Botanical History of Roses", w której rozróżnił 76 gatunków, opisał 13 nowych oraz wykonał 19 kolorowych ilustracji. Lindley poznał Josepha Sabine'a, który uprawiał dużo róż i był sekretarzem w Royal Horticultural Society. Kilka miesięcy potem zmarł Banks i Lindley pozostał bez pracy. Później jeden z przyjaciół Banksa, bogaty kupiec William Cattley, zapłacił Lindleyowi za opisanie i zilustrowanie nowych roślin w jego ogrodzie w Barnet. Cattley sfinansował także opublikowanie "Digitalia Monographia". Na jego cześć Lindley nazwał nowy gatunek: "Cattleya". W 1820, w wieku 21 lat, Lindley został członkiem Towarzystwa Linneuszowskiego.
W latach 1821–1826 opublikował pracę z kolorowymi własnoręcznymi ilustracjami "Collectanea botanica or Figures and botanic Illustrations of rare and curious exotic Plants". Wiele ze zilustrowanych roślin pochodziło z rodziny Orchidaceae, którą Lindley fascynował się całe życie.
Lindley został mianowany asystentem sekretarza brytyjskiego Królewskiego Towarzystwa Ogrodniczego ("Royal Horticultural Society") i opiekunem ogrodu w Chiswick w 1822. W 1829 objął zarządzanie katedrą botaniki na University College London, na której pozostał do 1860. Od 1831 wykładał także botanikę w University College London oraz uczestniczył w 1833 w wykładzie bożonarodzeniowym ("Royal Institution Christmas Lecture").
Lindley opisał rośliny zebrane podczas ekspedycji Thomasa Mitchella z 1838 oraz napisał aneks do „Rejestru Botanicznego” ("The Botanical Register") Sydenhama Edwardsa z 1839, opisując rośliny zebrane przez Jamesa Drummonda i Georgianę Molloy w kolonii Swan River (późniejszej Australii Zachodniej).
Lindley był członkiem Royal Society, Towarzystwa Linneuszowskiego oraz Londyńskiego Towarzystwa Geologicznego. W 1857 otrzymał Royal Medal, a w 1853 został także członkiem Institut de France.
Późniejsze lata.
Wybitny botanik w owych czasach, John Claudius Loudon, zaproponował Lindleyowi współpracę nad jego "Encyklopedią roślin". Dzieło opisywało prawie 15 tysięcy gatunków roślin kwitnących i paproci. Było to bardzo duże przedsięwzięcie i za jego większość odpowiedzialny był Lindley. Podczas pisania całego dzieła, które zostało ukończone w 1829, i studiowania wzorów, przekonał się do wyższości systemu klasyfikacji naturalnej opracowanej przez Antoine’a Laurenta de Jussieu. Zostało to także odzwierciedlone w dziełach "A Synopsis of British Flora" i "An Introduction to the Natural System of Botany", w których opisywał on gatunki zgodnie z klasyfikacją naturalną. 
W 1828 Lindley został członkiem Royal Society, a w 1833 uhonorowano go tytułem doktora Uniwersytetu Ludwika i Maksymiliana w Monachium. Inne wyróżnienia otrzymał także z Francji, Stanów Zjednoczonych i Szwajcarii. W 1829, dążąc do zwiększenia swojego dochodu, Lindley został profesorem botaniki nowo utworzonego University of London. W tym samym czasie nadal pełnił swoje obowiązki w Królewskim Towarzystwie Ogrodniczym. Lindley, mimo że sam nie był na studiach, okazał się bardzo dobrym wykładowcą. Ponieważ nie był usatysfakcjonowany dostępną literaturą, sam pisał podręczniki do botaniki dla studentów.
Po śmierci Josepha Banksa i jego mecenasa króla Jerzego III, Kew Gardens zaczął podupadać. Rząd zlecił sporządzenie raportu na temat jego możliwej przyszłości Lindleyowi, Josephowi Paxtonowi i Johnowi Wilsonowi. W raporcie zarekomendowano, aby ogrody zostały zachowane, jednak rząd tego nie zaakceptował i zaproponował ich zlikwidowanie, rozdanie roślin i rozebranie szklarni. 11 lutego 1840 Lindley udał się do premiera i zaproponował, aby ta sprawa została rozstrzygnięta w parlamencie. Spowodowało to kłótnie, opinia publiczna była oburzona, rząd się ugiął i odwołał swoje plany, ogrody zostały zachowane. Nowym dyrektorem został William Hooker.
Lindley napisał bardzo wiele dzieł, w tym "The Genera and Species of Orchidaceous Plants", którego napisanie zajęło mu 10 lat. Uznawany był za najważniejszy autorytet w dziedzinie klasyfikacji orchidei. W klasyfikacji Benthama i Hookera (1883) zostało zaakceptowanych 114 gatunków opisanych przez Lindleya, zaś Pfitzer (1889) zaakceptował 127 gatunków. Przez wiele lat Lindley opisał bardzo dużą liczbę nowych gatunków orchidei i wielu innych roślin. Każdy opisany gatunek posiadał dołączoną zwięzłą charakterystykę. Na jego cześć nazwano ponad 200 gatunków roślin, dołączając epitety "lindleyi", "lindleyana", "lindleyanum", "lindleyanus", "lindleya", "lindleyoides".
W 1861 Lindley przewodniczył organizacji wystaw z kolonii brytyjskich na wystawie międzynarodowej w South Kensington. Pogarszała się jego pamięć. W tym samym roku zrezygnował ze swojego stanowiska na uniwersytecie oraz dwa lata później także ze stanowiska w Królewskim Towarzystwie Ogrodniczym. W 1863 udał się do kurortu Vichy, ale jego stan zdrowia nadal się pogarszał. Zmarł w swoim domu w Acton Green, niedaleko Londynu, w wieku 66 lat.
Linki zewnętrzne.
Książki Johna Lindleya

</doc>
<doc id="3596965" url="https://pl.wikipedia.org/wiki?curid=3596965" title="SD RP">
SD RP



</doc>
<doc id="3596966" url="https://pl.wikipedia.org/wiki?curid=3596966" title="Pawieł Borodin">
Pawieł Borodin

Pawieł Dmitrijewicz Borodin (ros. Павел Дмитриевич Бородин, ur. 30 czerwca 1911 w Orle, zm. 11 marca 1998 w Moskwie) – radziecki polityk, Bohater Pracy Socjalistycznej (1966).
Życiorys.
Od 1932 należał do WKP(b), od 1938 był funkcjonariuszem partyjnym, w 1939 ukończył Moskiewski Instytut Samochodowy. W latach 1939–1947 pracował w aparacie KC WKP(b), w latach 1947–1950 wiceminister przemysłu samochodowego i traktorowego ZSRR. Między 1955 a 1957 wiceminister budowy traktorów i maszyn rolniczych ZSRR, później (1957–1959) I zastępca przewodniczącego Moskiewskiego Miejskiego Sownarchozu. W latach 1959–1963 zastępca przewodniczącego Państwowego Komitetu ds. Automatyzacji i Budowy Maszyn przy Państwowej Komisji Planowania ZSRR, w latach 1963–1971 dyrektor Moskiewskiej Fabryki Samochodów Ministerstwa Przemysłu Samochodowego ZSRR, między 1971 a 1983 dyrektor generalny Zjednoczenia ZIŁ Ministerstwa Przemysłu Samochodowego ZSRR. W latach 1966–1986 członek KC KPZR. W latach 1970-1984 deputowany do Rady Najwyższej ZSRR od VIII do X kadencji.
Odznaczenia i nagrody.
I medale.

</doc>
<doc id="3596968" url="https://pl.wikipedia.org/wiki?curid=3596968" title="Moussa Yedan">
Moussa Yedan

Moussa Yedan (ur. 20 lipca 1989 w Bobo-Dioulasso) – burkiński piłkarz grający na pozycji ofensywnego pomocnika. Od 2018 jest zawodnikiem klubu Étoile Filante Wagadugu.
Kariera klubowa.
Swoją karierę piłkarską Yedan rozpoczął w klubie Étoile Filante Wagadugu. W sezonie 2008/2009 zadebiutował w jego barwach w burkińskiej Superdivision. W sezonach 2008/2009 i 2009/2010 wywalczył z nim wicemistrzostwo kraju. W sezonie 2010/2011 zdobył Puchar Burkiny Faso.
W 2013 roku Yedan przeszedł do kameruńskiego klubu Cotonsport Garua. W sezonie 2013 wywalczył z nim mistrzostwo Kamerunu, a następnie przeszedł do egipskiego Al-Ahly Kair. W 2014 roku został mistrzem Egiptu oraz zdobył Superpuchar Egiptu. W sezonie 2014/2015 został wicemistrzem tego kraju, ale w trakcie sezonu odszedł do saudyjskiego Al-Orobah FC. W 2015 wrócił do Egiptu i został piłkarzem klubu Haras El-Hodood SC. W 2017 roku został zawodnikiem AS Tanda, a w 2018 wrócił do Étoile Filante.
Kariera reprezentacyjna.
W reprezentacji Burkiny Faso Yedan zadebiutował 26 maja 2012 w zremisowanym 2:2 towarzyskim meczu z Beninem. W 2015 roku został powołany do kadry na Puchar Narodów Afryki 2015. Był na nim rezerwowym i nie rozegrał żadnego meczu.

</doc>
<doc id="3596973" url="https://pl.wikipedia.org/wiki?curid=3596973" title="Issa Gouo">
Issa Gouo

Issa Gouo (ur. 9 września 1989 w Bobo-Dioulasso) – burkiński piłkarz grający na pozycji środkowego obrońcy. Od 2016 jest zawodnikiem klubu Rahimo FC.
Kariera klubowa.
Swoją karierę piłkarską Yedan rozpoczął w klubie ASFA Yennenga Wagadugu. W sezonie 2008/2009 zadebiutował w jego barwach w burkińskiej Superdivision. Od 2009 do 2012 roku czterokrotnie z rzędu wywalczył tytuł mistrza Burkina Faso. W sezonie 2008/2009 zdobył również Puchar Burkiny Faso. W sezonie 2013 grał w Santos FC Wagadugu, a w tym samym roku przeszedł do gwinejskiego AS Kaloum Star. W sezonie 2013/2014 został mistrzem, a w sezonach 2014/2015 i 2015/2016 - wicemistrzem Gwinei. W 2016 przeszedł do Rahimo FC.
Kariera reprezentacyjna.
W reprezentacji Burkiny Faso Gouo zadebiutował 10 sierpnia 2011 w przegranym 0:3 towarzyskim meczu z Republiką Południowej Afryki. W 2015 roku został powołany do kadry na Puchar Narodów Afryki 2015. Wystąpił na nim w dwóch meczach: z Gwineą Równikową (0:0) i z Kongiem (1:2).

</doc>
<doc id="3596981" url="https://pl.wikipedia.org/wiki?curid=3596981" title="María Teresa Estevan Bolea">
María Teresa Estevan Bolea

María Teresa Estevan Bolea (ur. 26 października 1936 w Huesce) – hiszpańska i aragońska inżynier, urzędnik państwowy oraz polityk, deputowana do Kortezów Generalnych, posłanka do Parlamentu Europejskiego IV kadencji.
Życiorys.
Ukończyła studia na uczelni technicznej ETSEIB w Barcelonie, specjalizując się w spawalnictwie i inżynierii środowiskowej. Pracowała jako inżynier m.in. w zakładach chemicznych i cementowniach. Uzyskała status funkcjonariusza publicznego w ramach państwowego korpusu inżynierów przemysłowych (Cuerpo de Ingenieros Industriales del Estado). Od 1968 do 1975 zatrudniona w dyrekcji generalnej ds. energii. W latach 1977–1982 w administracji rządowej kierowała dyrekcją generalną ds. środowiska, następnie była głównym inżynierem w ministerstwie przemysłu i energii.
Wstąpiła w szeregi Partii Ludowej. Od 1986 do 1993 sprawowała mandat posłanki Kongresu Deputowanych, niższej izby Kortezów Generalnych. W latach 1994–1999 była natomiast eurodeputowaną, zasiadając we frakcji chadeckiej.
Od 1999 do 2000 przewodniczyła resortowej radzie doradczej ds. przemysłu i energii, następnie przez rok była członkinią krajowego regulatora energetycznego CNE (Comisión Nacional de Energía). W latach 2001–2006 przewodniczyła radzie bezpieczeństwa jądrowego CSN (Consejo de Seguridad Nuclear). W 2012 została dziekanem kolegium inżynierów przemysłowych COIIM w Madrycie.

</doc>
<doc id="3596982" url="https://pl.wikipedia.org/wiki?curid=3596982" title="Mutasiva">
Mutasiva

Mutasiva (; ur. przed 380 p.n.e., zm. ok. 307 p.n.e.) – król Sri Lanki w latach 367–307 p.n.e.. Według kroniki "Mahawansa" był synem i następcą króla Pandukabhaya i jego małżonki Swarnapali, rezydował w Anuradhapurze, skąd rządził równe 60 lat.
Według innych przekazów był jedynym synem Gantissy a wnukiem Panukabhayi.
Z bliżej nieznaną małżonką miał 10 synów (Abhaya, Devanampiya Tissa, Maha-Naga, Uttiya, Mattabhaya, Mitta, Mahasiva, Asela, Sura-Tissa oraz Kira) i dwie córki (Anula i Sivali).
Jego jedyną istniejącą do dziś pozostałością jest Mahamevnawa Park w Anuradhapurze, przez co należy do pierwszych władców w ogóle, którzy zostali zapisani w kronikach przez założenie parku. Założył on jeszcze jeden park, zwany "Nandana" poza murami Anuradhapury. Natomiast jego panowanie przeszło do historii jako czas pokoju i świetności.

</doc>
<doc id="3596985" url="https://pl.wikipedia.org/wiki?curid=3596985" title="Narcisse Bambara">
Narcisse Bambara

Narcisse Bambara (ur. 23 czerwca 1989 w Wagadugu) – burkiński piłkarz grający na pozycji lewego obrońcy. Od 2018 jest zawodnikiem klubu Speranța Nisporeni.
Kariera klubowa.
Swoją karierę piłkarską Bambara rozpoczął w klubie Étoile Filante Wagadugu. Zadebiutował w jego barwach w burkińskiej Superdivision. W 2011 roku zdobył z nim Puchar Burkiny Faso.
W 2012 roku Bambara wyjechał do Rumunii i został zawodnikiem klubu Concordia Chiajna. Swój debiut w Liga I zaliczył 15 września 2012 w wygranym 3:1 wyjazdowym meczu z Gaz Metan Mediaș. W zespole Concordii występował przez dwa sezony.
W 2014 roku Bambara został piłkarzem Universitatei Kluż. Zadebiutował w niej 1 listopada 2014 w zremisowanym 1:1 wyjazdowym spotkaniu z Gaz Metan Mediaș.
W 2015 roku Bambara przeszedł do Rail Club Kadiogo, z którym w sezonie 2015/2016 został mistrzem kraju. W latach 2016−2018 grał w Étoile Filante Wagadugu. W 2018 trafił do mołdawskiego klubu Speranța Nisporeni, w którym zadebiutował 1 kwietnia 2018 w zremisowanym 0:0 domowym meczu z Zarią Bielce.
Kariera reprezentacyjna.
W reprezentacji Burkiny Faso Bambara zadebiutował 26 maja 2012 w zremisowanym 2:2 towarzyskim meczu z Beninem. W 2015 roku został powołany do kadry na Puchar Narodów Afryki 2015. Rozegrał na nim jeden mecz, z Gabonem (0:2).

</doc>
<doc id="3596993" url="https://pl.wikipedia.org/wiki?curid=3596993" title="Połączenie dodzwaniane">
Połączenie dodzwaniane



</doc>
<doc id="3596996" url="https://pl.wikipedia.org/wiki?curid=3596996" title="Gerardo Fernández Albor">
Gerardo Fernández Albor

Gerardo Fernández Albor, gal. Xerardo Fernández Albor (ur. 7 września 1917 w Santiago de Compostela, zm. 12 lipca 2018 tamże) – hiszpański i galisyjski polityk oraz lekarz, od 1982 do 1987 prezydent Galicji, poseł do Parlamentu Europejskiego III i IV kadencji.
Życiorys.
Studiował na Universidad de Santiago de Compostela, uzyskując doktorat z medycyny i chirurgii. Specjalizował się w chirurgii ogólnej i chorobach układu pokarmowego. Kształcił się na uczelniach m.in. w Barcelonie, Madrycie i Londynie. Był założycielem kliniki La Rosaleda, a także inicjatorem utworzenia akademii medyczno-chirurgicznej w swojej rodzinnej miejscowości i przewodniczącym rady zarządzającej macierzystej uczelni.
Nie angażował się w działalność polityczną w okresie rządów Francisca Franco. W połowie lat 70. wspierał nowo powstałą galisyjską partię ludową. Na początku lat 80. związał się z Sojuszem Ludowym, w 1982 po wyborach regionalnych, w których uzyskał mandat posła do regionalnych kortezów, objął urząd prezydenta Galicji. Utrzymał go także po kolejnych wyborach w 1985, jednakże jego gabinet upadł w 1987 na skutek wotum nieufności. Po kolejnych przemianach na scenie politycznej dołączył do Partii Ludowej.
W latach 1989–1999 przez dwie kadencje był natomiast eurodeputowanym, zasiadając we frakcji chadeckiej. Od 1996 do 1997 pełnił funkcję przewodniczącego Komisji ds. Zagranicznych, Bezpieczeństwa i Polityki Obronnej.

</doc>
<doc id="3597007" url="https://pl.wikipedia.org/wiki?curid=3597007" title="Szczepanowice-Wójtowa Wieś">
Szczepanowice-Wójtowa Wieś

Szczepanowice-Wójtowa Wieś – dzielnica w Opolu, położona w zachodniej części miasta, na lewym brzegu Kanału Ulgi. Na północy sąsiaduje z dzielnicą Półwieś. Od zachodu i południa dzielnica ograniczona jest granicą administracyjną Opola i sąsiaduje z gminą Komprachcice (od zachodu) i gminą Prószków (od południa). 
Dzielnica liczy ok. 4,5 tys. mieszkańców. Powierzchnia dzielnicy to 9,23 km², czyli ok. 9,6% powierzchni miasta. 
Dzielnica jest zdominowana przez zabudowę jednorodzinną, także małe osiedle bloków mieszkalnych przy ul. Gospodarczej oraz domków szeregowych przy ul. Stawowej. Działają tu Szkoła Podstawowa Nr 10, Szkoła Podstawowa nr 28, Publiczne Przedszkole nr 36 oraz wydziały Politechniki Opolskiej. 
Dzielnica została ustanowiona w 2012 roku. W jej skład weszły dawne miejscowości: 
Pierwsza rada dzielnicy uformowała się w 2012 roku., kolejną mieszkańcy wybrali w wyborach w 2015 roku.

</doc>
<doc id="3597008" url="https://pl.wikipedia.org/wiki?curid=3597008" title="Momoko Kōchi">
Momoko Kōchi

 – japońska aktorka.

</doc>
<doc id="3597009" url="https://pl.wikipedia.org/wiki?curid=3597009" title="3M-54 Klub">
3M-54 Klub



</doc>
<doc id="3597011" url="https://pl.wikipedia.org/wiki?curid=3597011" title="Arje Eli’aw">
Arje Eli’aw

Arje Eli’aw, Lowa Eli’aw (hebr.: אריה „לובה” אליאב, ang.: "Aryeh Eliav", ur. 21 listopada 1921 w Moskwie, zm. 30 maja 2010 w Tel Awiwie) − izraelski polityk lewicowy, wykładowca i działacz społeczny, z wykształcenia socjolog, w latach 1965–1979 oraz 1988–1992 poseł do Knesetu.
Życiorys.
Urodził się 21 listopada 1921 w Moskwie jako Lew Lifszyc (ros.: Лев Лифшиц). Lifszycowie wyemigrowali ze Związku Radzieckiego do Palestyny w 1924 i osiedlili w Tel Awiwie. Arje Eli’aw ukończył tam szkołę podstawową oraz słynne Gimnazjum Herzlija – pierwszą hebrajską szkołę średnią. Od 1936 był członkiem Hagany, a w czasie II wojny światowej służył w British Army (w latach 1941–1945). W latach 1946–1948 kontynuował służbę w Palmachu, a konkretnie w Paljam – oddziałach morskich odpowiedzialnych za umożliwianie Żydom docierania do Izraela mimo zakazu ze strony władz brytyjskich. Podczas wojny o niepodległość Izraela służył w świeżo sformowanej, wywodzącej się z Paljamu, izraelskiej marynarce wojennej. Z wojska odszedł w stopniu "Segan allufa" (podpułkownika).
Na Uniwersytecie Hebrajskim zrobił bakalaureat z historii i socjologii.
W niepodległym Izraelu początkowo pracował u boku Lewiego Eszkola w Agencji Żydowskiej (1949–1953). Obaj byli też jednymi z założycieli Partii Pracy.
W kolejnych latach łączył pracę w administracji państwowej z działaniami społecznymi, wspomaganiem żydowskiego osadnictwa i walką o obronę praw człowieka. W latach 1955–1957 zakładał moszawy w regionie Lachisz. Podczas kryzysu sueskiego w 1956 pomagał w ewakuacji żydowskich mieszkańców Port Said.
W latach 1958–1960 był pierwszym sekretarzem Ambasady Izraela w rodzinnej Moskwie, po powrocie do Izraela był jednym z założycieli osady Arad (obecnie miasta). W 1962 stanął na czele izraelskiej misji ratunkowej wysłanej na pomoc ofiarom trzęsienia ziemi w Iranie.
W 1965 zadebiutował literacko jako autor napisanej pod pseudonimem Ben-Ami książki: "Between Hammer and Sickle" ("Między sierpem i młotem"), od tego czasu przez kolejne czterdzieści lat opublikował piętnaście książek.
W wyborach parlamentarnych w 1965 po raz pierwszy dostał się do izraelskiego parlamentu z listy Koalicji Pracy (tworzonej przez partie lewicowe pod przywództwem Partii Pracy). W szóstym Knesecie zasiadał w trzech komisjach: Pracy; Finansów oraz Gospodarki. 17 października 1966 został wiceministrem przemysłu i handlu w rządzie Lewiego Eszkola, urząd sprawował do 22 listopada tegoż roku, by powrócić nań już 28 listopada. 26 czerwca 1967 Eszkol odwołał go ze stanowiska. 12 sierpnia 1968 powrócił do tego rządu tym razem jako wiceminister ds. absorpcji imigrantów. Od 26 lutego 1969 obowiązki szefa rządu – po śmierci Eszkola – pełnił Jigal Allon. W powołanym 17 marca nowym rządzie, którego premierem została Golda Meir Eli’aw pozostał na zajmowanym stanowisku, zaś W kolejnych wyborach w październiku ponownie został wybrany posłem. Od 1969 do 1971 roku był sekretarzem generalnym Partii Pracy. 15 grudnia wraz z całym rządem podał się do dymisji. W siódmym Knesecie zasiadał w trzech komisjach: Spraw Wewnętrznych; Spraw Zagranicznych i Obrony oraz Służby Publicznej. W 1972 stanął na czele izraelskiej misji ratunkowej śpieszącej na pomoc ofiarom trzęsienia ziemi w Nikaragui. W wyborach w 1973 roku po raz trzeci dostał się do parlamentu. W ósmym Knesecie zasiadał w komisjach Spraw Zagranicznych i Obrony; Służby Publicznej oraz Gospodarki. Podczas kadencji opuścił szeregi Koalicji Pracy, pozostając najpierw posłem niezrzeszonym, a następnie członkiem różnych nowo-powstałych ugrupowań lewicowych. W 1975 wraz z Urim Awnerim był współzałożycielem organizacji pokojowej "The Israeli Council for Israeli-Palestinian Peace". W latach 1976–1977 brał udział w rozmowach pokojowych z Organizacją Wyzwolenia Palestyny.
W wyborach w 1977 wystartował z listy koalicji skupionej wokół lewicowej partii Szeli i ponownie dostał się do parlamentu. W dziewiątym Knesecie zasiadał w komisjach Pracy i Opieki Społecznej oraz Absorpcji Imigrantów. 31 marca 1979 zrezygnował ze swego mandatu, zgodnie z przedwyborczą umową ustępując miejsca Uriemu Awneriemu. Od 1979 zaczął pracę jako nauczyciel w szkole dla dorosłych w mieście Or Akiwa. W 1981 wykładał w koledżu w Tel Chaj (w pobliżu kibucu Kefar Giladi).
W 1982 dołączył do organizacji pokojowej The International Center for Peace in the Middle East, a w latach 1982–1985 reprezentował premiera Menachema Begina w rozmowach z OWP i innymi palestyńskimi ugrupowaniami w sprawie uwolnienia izraelskich jeńców wojennych w zamian za uwolnienie palestyńskich więźniów. W wyborach parlamentarnych w 1984 bezskutecznie usiłował dostać się do Knesetu z własnej listy wyborczej. W 1986 był założycielem i pierwszym dyrektorem osady młodzieżowej Niccana. W kolejnych latach powrócił do Partii Pracy i z jej listy ponownie znalazł się w parlamencie po wyborach w 1988. W dwunastym Knesecie zasiadał w komisjach Spraw Zagranicznych i Obrony oraz Edukacji i Kultury. W 1988 otrzymał Nagrodę Izraela za "specjalne zasługi dla społeczeństwa i Państwa Izrael"
W 1993 był jednym z kandydatów na urząd prezydenta, ostatecznie jednak Partia Pracy nominowała na to stanowisko Ezera Weizmana.
Eli’aw zmarł 30 maja 2010 w Tel Awiwie.
Twórczość.
Eli’aw był autorem piętnastu książek:

</doc>
<doc id="3597012" url="https://pl.wikipedia.org/wiki?curid=3597012" title="Wolfson College (Cambridge)">
Wolfson College (Cambridge)

Wolfson College – jedno z kolegiów wchodzących w skład Uniwersytetu Cambridge.
Kolegium przyjmuje przede wszystkim magistrantów i doktorantów oraz niewielką liczbę słuchaczy studiów licencjackich w wieku powyżej 21 lat. Liczy ok. 650 studentów w 2015.
"Wolfson" powstało w roku 1965 i początkowo nosiło nazwę "University College". Obecną nazwę otrzymało w roku 1973 dla upamiętnienia fundacji Wolfson, która udzieliła kolegium istotnego wsparcia finansowego. Od początku głównym celem kolegium "Wolfson" było kształcenie wyższej kadry urzędniczej.

</doc>
<doc id="3597013" url="https://pl.wikipedia.org/wiki?curid=3597013" title="Het Twiske">
Het Twiske

Het Twiske – holenderski park rekreacji znajdujący się w pobliżu północnych granic Amsterdamu.
W parku jest jezioro z licznymi wysepkami powstałe wskutek długotrwałej eksploatacji piasku i torfu. Dostępne są tutaj różne formy aktywnego wypoczynku, nie tylko tego związanego z wodą jak na przykład wędkowanie, żeglarstwo, pływanie czy nurkowanie, ale także sporty rowerowe czy obserwacja ptactwa. Jednak zakazane ze względu na ochronę przyrody jest używanie łodzi motorowych. Funkcjonuje również szkółka żeglarska z wypożyczalnią sprzętu do sportów wodnych.
Wśród tutejszych łąk, poza miejscowymi, czasami rzadszymi gatunkami, można spotkać także pasące się kuce szetlandzkie oraz bydło szkockie.

</doc>
<doc id="3597014" url="https://pl.wikipedia.org/wiki?curid=3597014" title="Royal Historical Society">
Royal Historical Society

Royal Historical Society ("Królewskie Towarzystwo Historyczne") – zostało założone w Anglii w 1868 roku, w epoce wiktoriańskiej.
Z czasem zaczęło współpracę z coraz większą liczbą uniwersytetów, archiwów i muzeów. Od 1890 roku podejmowało publiczne zadania, takie jak organizacja imprez krajowych oraz nadzór i koordynacja nauczania historii w szkołach i na uniwersytetach. Ponadto, ściśle współpracuje m.in. z Muzeum Brytyjskim i .
W 1897 roku Royal Historical Society połączono z Camden Society. W Wielkiej Brytanii jego członkowie mogą umieścić po nazwisku litery "FRHistS".

</doc>
<doc id="3597016" url="https://pl.wikipedia.org/wiki?curid=3597016" title="Konsensus pluralistyczny">
Konsensus pluralistyczny

Konsensus pluralistyczny – jeden z rodzajów konsensusu w etyce, obok konsensusu częściowego.
W etyce potrzeba szukania i osiągania konsensusu uwarunkowania jest różnorodnością poglądów osób biorących udział w dyskursie etycznym, w tym bioetycznym. Wynika ona z odmiennych poglądów członków współczesnych demokratycznych społeczeństw, a co za tym idzie, reprezentujących je osób. Sprawia to, że nie można przy opracowywaniu wiążących regulacji odwoływać się do jednej tylko teorii etycznej, a głosowanie nad nimi budzi sprzeciw.
Zagadnienia takie poddaje się raczej dyskusji, z której dzięki kompromisom debatujących stron może wyłaniać się pewne wspólne stanowisko, będące właśnie konsensusem pluralistycznym.
Kazimierz Szewczyk podaje szereg wad tworzenia takiego kompromisu. Uważa on, że droga do konsensusu pluralistycznego pociąga za sobą zbyt duże uspołecznienie dyskursu etycznego. W jego opinii miejsce moralności zajmuje tutaj pewna praktyka powołująca normy etyczne. W rezultacie zasady moralne pochodzą już tylko z nadania społecznego, nie ma innych ich uzasadnień. W dodatku optujący za takimi a takimi normami muszą zrezygnować z części swych przekonań moralnych, by osiągnąć konsensus. W takim wypadku ich pochodzenie jest dokładnie takie samo, jak w przypadku norm prawnych, związanych z polityką. Dyskurs etyczny zanika, stając się częścią dyskursu prawno-politycznego, a sam konsensus pluralistyczny staje się właściwie konsensusem politycznym. W rezultacie członkowie dyskursu rezygnują ze swych przekonań moralnych dla celów politycznych.

</doc>
<doc id="3597017" url="https://pl.wikipedia.org/wiki?curid=3597017" title="Konsensus częściowy">
Konsensus częściowy

Konsensus częściowy – jeden z rodzajów konsensusu w etyce, obok konsensusu pluralistycznego.
W etyce potrzeba szukania i osiągania konsensusu uwarunkowania jest różnorodnością poglądów osób biorących udział w dyskursie etycznym, w tym bioetycznym. Wynika ona z odmiennych poglądów członków współczesnych demokratycznych społeczeństw, a co za tym idzie, reprezentujących je osób. Sprawia to, że nie można przy opracowywaniu wiążących regulacji odwoływać się do jednej tylko teorii etycznej, a głosowanie nad nimi budzi sprzeciw. Pewnym rozwiązaniem może tu być konsensus pluralistyczny, może on jednak grozić odejściem od przekonań moralnych w stronę dyskursu prawno-politycznego. Natomiast konsensus częściowy ma za zadanie zachować moralny charakter dyskursu, a nawet bazować na moralnych przekonaniach jego członków.
Konsensus częściowy bazuje na obserwacji, że członkowie jednego społeczeństwa zazwyczaj podzielają pewne wspólne poglądy. Wyrośli w jednej kulturze, rozwijają częściowo nakładające się na siebie, zazębiające się ze sobą przekonania, również w sferze wyznawanych wartości i przekonań moralnych. Chodzi tu o to, że poglądy te pokrywają się ze sobą tylko częściowo. Często zdarza się, że różni ludzi dochodzą do tych samych wniosków moralnych, wychodząc od zupełnie różnych poglądów czy przesłanek, nie tylko stricte moralnych, ale też religijnych. Istnieje też pogląd, zgodnie z którym moralność opiera się na pewnych uniwersalnych standardach, które nie zależą od kultury, religii czy grupy społecznej danej osoby. Wobec tego mogą istnieć zasady moralne, które skłonne byłyby zaakceptować osoby o bardzo różnych poglądach, niezależnie od wymienionych czynników, chociaż będą odwoływać się do innych norm najwyższego poziomu. Przykład może stanowić tutaj zasada szacunku dla osoby. Szacunek ten może wynikać z etyki chrześcijańskiej. Przedstawiciel tego poglądu będzie uzasadniał szacunek dla osoby posiadaną przez tę osobę nieśmiertelną duszą, wolną wolą oraz stworzeniem tej osoby na obraz i podobieństwo Boga. Będzie więc odwoływał się do objawienia uznawanego przez swą religię. Zupełnie inaczej podejdzie do sprawy zwolennik kantyzmu. On uzasadni szacunek dla osoby szacunkiem dla prawa moralnego, które ta osoba stanowi. Utylitarysta co do przesłanek nie zgodzi się ani z tym, ani z tym. Utylitarysta widział będzie bowiem obowiązek respektowania wolności osoby, będzie przyznawała tej osobie prawo do samostanowienia. W końcowym wniosku dojdzie jednak do uznania szacunku dla osoby. Tak więc pomimo skrajnie różnych przesłanek w omówionych przypadkach osiągnięty został ten sam wniosek.
Kazimierz Szewczyk zauważa, że konsensus częściowy przypomina konsensus polityczny. Nie posiada jednakże wad w postaci odejścia od poglądów moralnych jego uczestników Jest wprost przeciwnie: konsensus częściowy afirmuje te poglądy. Nie przystaje na rozwiązania silniejszej strony ani nie prowadzi też do nihilizmu moralnego, chociaż krytycy częściowego konsensusu zauważają, że przystępujące doń osoby muszą osłabić częściowo swe przekonania moralne. Muszą to mianowicie zrobić w tej części swych poglądów, których nie można na siebie nałożyć. Z drugiej strony jednak część poglądów moralnych członków społeczeństwa nie opiera się na żadnych głębokim namyśle etycznym, wynikać może po prostu z niewiedzy. Tutaj swoją rolę do odegrania ma raczej edukacja takich członków społeczeństwa. Jako przykład Szewczyk podaje starania mające uratować życie każdego pacjenta za wszelką cenę, gdyż istnieją sytuacje, kiedy medycyna potrafi zapewnić choremu już jedynie spokojną śmierć.
Inną wada konsensusu częściowego jest powierzchowność wypracowanych wspólnych rozwiązań. Wynika ona z tej często niewielkiej części wspólnej odmiennych poglądów, wspólnego wniosku wynikającego np. z rozważań kantystów i utylitarystów, prezentujących właściwie zupełnie odmienne poglądy. Szewczyk podaje też przykład problemu, którego jego zdaniem nie można rozwiązać przez konsensus częściowy. Chodzi o problem dopuszczalności aborcji. Poglądy są w tym przypadku tak odmienne, że problem wydaje się nierozwiązywalny. Konsensusu nie można w takim przypadku wypracować, nie tylko częściowego, ale nawet pluralistycznego. Ponieważ pewne uregulowania są konieczne, pozostaje więc prawo i polityka.
Koncepcja konsensusu moralnego rozpropagowana została przez amerykańskiego filozofa Johna Rawlsa.

</doc>
<doc id="3597022" url="https://pl.wikipedia.org/wiki?curid=3597022" title="Pomnik Praw Człowieka w Paryżu">
Pomnik Praw Człowieka w Paryżu

Pomnik Praw Człowieka w Paryżu (fr. "Monument des Droits de l'Homme in Paris") – pomnik zlokalizowany na Polach Marsowych w Paryżu.
Monument odsłonięto w 1989 dla uczczenia 200-lecia rewolucji francuskiej i ogłoszonej wówczas "Deklaracji praw człowieka i obywatela". Pomnik miał pierwotnie stanąć na osi Wieża Eiffla - École Militaire, co miało znacznie bardziej dowartościować jego znaczenie. Ostatecznie zajął mniej znaczące miejsce. Obiekt (podobny formalnie do świątyni antycznej) pokrywa aż 3000 znaków oraz symboli o charakterze, w większości, ezoterycznym. Na program pomnika składają się także postacie: "kapłan" (czarownik) z cokołem, na którym wyryto znaki zodiaku, "uczony" ze znakami symbolizującymi naukę (od 2012 postać usunięta), "kobieta" z pękiem gałązek, jakie mogła wręczyć Sybilla Eneaszowi (być może westalka masońskiego Wielkiego Architekta Wszechświata), "nagi chłopiec" – symbol przyszłości oraz wąż Uroboros pożerający własny ogon.
Pomnik zaprojektował czeski rzeźbiarz Ivan Theimer. Symbolika obiektu sprawia, że część odbiorców traktuje go jako pomnik masoński.

</doc>
<doc id="3597024" url="https://pl.wikipedia.org/wiki?curid=3597024" title="Bagrat Arutiunow">
Bagrat Arutiunow

Bagrat Nikołajewicz Arutiunow (, ur. 31 października 1889 w Tbilisi, zm. 24 stycznia 1953) – radziecki działacz państwowy, szef transportu kolejowego, Bohater Pracy Socjalistycznej (1943).
Życiorys.
Urodził się w rodzinie ormiańskiej. W 1907 ukończył szkołę rzemieślniczą w Tbilisi, pracował jako ślusarz w zakładzie mechanicznym, w 1925 został kierownikiem szkoły fabryczno-zawodowej, później zajmował stanowiska kierownicze w związkach zawodowych. Od 1931 był szefem Tyfliskiego Zakładu Remontowego Lokomotyw w Tyflisie. W 1933 został wybrany na członka Komitetu Centralnego Komunistycznej Partii (bolszewików) Gruzji i powołany na kierownika Cziaturskiego Trustu Manganowego. Od 1937 był szefem Kolei Zakaukaskich; w 1939 został powołany na stanowisko pierwszego zastępcy komisarza kolei ZSRR.
Podczas II wojny światowej był odpowiedzialny za pracę zakładów transportu kolejowego i odpowiadał za dostarczanie przez nich amunicji oraz za dostawy produktów naftowych dla frontu i zakładów przemysłu obronnego.
Po wojnie (1946) kierował Kaukaskim Okręgiem Kolei (magistrale Północno-Kaukaska, Ordżonikidzewska i Zakaukaska). Od 1951 był wiceministrem metalurgii żelaza do spraw transportu.
Pochowany na moskiewskim Cmentarzu Nowodziewiczym.
Odznaczenia.
I inne.

</doc>
<doc id="3597031" url="https://pl.wikipedia.org/wiki?curid=3597031" title="Piotr Astachow">
Piotr Astachow

Piotr Iwanowicz Astachow ( ur. 1924, zm. 1972) – radziecki generał major.
Komendant Moskwy. Podczas II wojny światowej dowodził pułkiem, następnie dywizją.
Pochowany na moskiewskim Cmentarzu Nowodziewiczym.

</doc>
<doc id="3597032" url="https://pl.wikipedia.org/wiki?curid=3597032" title="Wyandotte (Oklahoma)">
Wyandotte (Oklahoma)

Wyandotte – miejscowość w Stanach Zjednoczonych, w stanie Oklahoma, w hrabstwie Ottawa.

</doc>
<doc id="3597033" url="https://pl.wikipedia.org/wiki?curid=3597033" title="Kamień z Yarmouth">
Kamień z Yarmouth

Kamień z Yarmouth – głaz odnaleziony w XIX wieku nad brzegami Zatoki Fundy w pobliżu miasta Yarmouth w Nowej Szkocji, pokryty zdaniem niektórych badaczy zagadkowym napisem. Obecnie znajduje się na ekspozycji w Yarmouth County Museum.
Ważący 400 funtów czarny blok skały magmowej został odnaleziony w 1812 roku przez Richarda Fletchera. Na powierzchni kamienia znajduje się ciąg 13 znaków, które próbowano wielokrotnie bezskutecznie odczytywać na różne sposoby, a przypisywano je m.in. wikingom, Kartagińczykom i Indianom.
W 1875 roku Henry Phillips z Numismatic and Antiquarian Society w Filadelfii ogłosił, że kamień jest pamiątką po wyprawie Thorfinna Karlsefniego do Winlandii. Phillips zidentyfikował pokrywający kamień napis jako runiczny i odcyfrował jako "Harkussen men varu" („"Harkussen przemawiał do ludzi"”), twierdząc, że odnosi się on do wspomnianego w sadze członka wyprawy imieniem Harko. Normańską proweniencję napisu uznał także inny amerykański badacz, Ch.M. Boland. Vilhjalmur Bjarnar z Cornell University stwierdził natomiast, że napis wykonany został w którymś z języków semickich. Zwolennicy teorii pseudohistorycznych przypisują autorstwo napisu templariuszom i doszukują się jego podobieństwa z inskrypcjami na znaleziskach z Glozel.
Według jednej z hipotez pokrywające kamień znaki to petroglify indiańskie wykonane przez członków plemienia Mikmaków. Norweski runolog Magnus Olsen po obejrzeniu kamienia stwierdził, że nie przypominają one w niczym skandynawskich run. Inni badacze twierdzą, że „napis” to wyłącznie przypadkowy efekt naturalnej erozji, lub uznają sam artefakt za fałszerstwo. Jak zwrócił uwagę kanadyjski archeolog Robert Ferguson, rzekoma inskrypcja nosi wyraźne ślady pogłębiania dla jej lepszego uwidocznienia, wobec czego niemożliwe jest już stwierdzenie, czy ma ona pochodzenie naturalne, czy została wykonana ludzką ręką.

</doc>
<doc id="3597037" url="https://pl.wikipedia.org/wiki?curid=3597037" title="Szaraczek świerkowy">
Szaraczek świerkowy

Szaraczek świerkowy ("Boletopsis leucomelaena " (Pers.) Fayod) – gatunek grzybów z rodziny kolcownicowatych ("Bankeraceae").
Systematyka i nazewnictwo.
Pozycja w klasyfikacji według Index Fungorum: "Boletopsis, Bankeraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1801 r. Persoon nadając mu nazwę "Boletus leucomelas". Obecną, uznaną przez Index Fungorum nazwę nadał mu w 1889 r. Victor Fayod przenosząc go do rodzaju "Boletopsis".
Synonimy:
Nazwę polską nadał Władysław Wojewoda w 2000 r., wcześniej w polskim piśmiennictwie mykologicznym gatunek ten opisywany był jako huba biaława, szaraczek czarniawy lub boletek łuseczkowaty.
Morfologia.
Średnica 4-15 cm, kształt okrągławy, nieregularny, czasami płatowaty, początkowo łukowaty, później płaskołukowaty, garbaty i nieregularnie pofalowany. Brzeg długo podwinięty i promieniście buzdkowany. Powierzchnia gładka, u młodych okazów pofalowana. Barwa od brązowo-rdzawej do siwoczarnej, czasami z oliwkowym odcieniem.
Nieco zbiegające na trzon. Mają długość 2-6 mm i barwę od białej do siwobiałej. Pory nieregularnie graniaste, o barwie białej lub siwobiałej, czasami z różowym nalotem. Drobne: na 1 mm mieszczą się 1-3 pory.
Wysokość 3-7 cm, grubość 1,5-3 cm, środkowy lub ekscentryczny, walcowaty lub brzuchaty, zwężający się ku podstawie. Jest twardy, pełny i zwarty. Powierzchnia gładka lub delikatnie łuseczkowata, o takiej samej barwie jak kapelusz. Czasami przy podstawie występuje pomarańczowa pilśń.
Gruby (do 3 cm), biały i miękki. Po przekrojeniu lekko różowieje, a potem sinieje. Zapachu brak, w smaku nieco gorzki.
Wysyp zarodników: bladożółtawy lub jasnobrązowy. Zarodniki o rozmiarach 4-5 × 3-4 μm, kanciaste i nieregularne. W KOH barwią się żółtawo. Strzępki w KOH bezbarwne lub barwią się na kolor brązowawy. System strzępkowy monomityczny. Strzępki generatywne splątane, bezbarwne, cienkościenne lub lekko grubościenne i zmiennej szerokości 2,5-7,7 μm. Mają gruszkowato rozszerzone końce osiągające szerokość do 20 μm. Na wszystkich przegrodach występują sprzążki; czasami są nabrzmiałe i dobrze widoczne, czasami drobne i niepozorne. Brak cystyd i innych sterylnych elementów hymenoforu. Podstawki zgrubiałe, 4-zarodnikowe, ze sprzążkami.
Występowanie i siedlisko.
Znane są stanowiska tego gatunku głównie w Ameryce Północnej i Europie. Podano także jego stanowiska w Kostaryce, Chinach i Japonii. W Polsce jest bardzo rzadki, a jego występowanie jest słabo zbadane. W piśmiennictwie mykologicznym do 2003 r. podano zaledwie kilka jego stanowisk, kilka nowych stanowisk na terenie kraju podają grzybiarze-hobbyści. Znajduje się na "Czerwonej liście roślin i grzybów Polski". Ma status E – gatunek zagrożony wymarciem, Jego przeżycie jest mało prawdopodobne, jeśli nadal będą działać czynniki zagrożenia. Znajduje się na czerwonych listach także w Niemczech, Danii, Estonii, Litwie, Norwegii, Holandii, Szwecji, Finlandii i Słowacji. W Polsce nie znajduje się na liście gatunków chronionych, jest jednak proponowany do objęcia ochroną.
Prawdopodobnie grzyb mikoryzowy. Rośnie na ziemi w lasach iglastych, głównie w górskich lasach świerkowych. Pojawia się od września do listopada.

</doc>
<doc id="3597039" url="https://pl.wikipedia.org/wiki?curid=3597039" title="Quapaw (Oklahoma)">
Quapaw (Oklahoma)

Quapaw – miejscowość w Stanach Zjednoczonych, w stanie Oklahoma, w hrabstwie Ottawa.

</doc>
<doc id="3597049" url="https://pl.wikipedia.org/wiki?curid=3597049" title="Boletopsis leucomelaena">
Boletopsis leucomelaena



</doc>
<doc id="3597050" url="https://pl.wikipedia.org/wiki?curid=3597050" title="Światowy Dzień przeciw Karze Śmierci">
Światowy Dzień przeciw Karze Śmierci

Światowy dzień przeciw Karze śmierci – organizowana co roku 10 października inicjatywa przeciwko karze śmierci. Ustanowiła ją w 2003 Światowa Koalicja Organizacji Pozarządowych. Udzieliła jej poparcia Rada Europy, która stworzyła Europejski Dzień Przeciwko Karze Śmierci, popiera ją też Unia Europejska, sprzeciwiająca się stosowaniu kary śmierci w jakichkolwiek okolicznościach. Wydarzenia tego typu spotykają się również z poparciem osób publicznych m.in. Joanny Senyszyn.

</doc>
<doc id="3597051" url="https://pl.wikipedia.org/wiki?curid=3597051" title="Hallett">
Hallett

Hallett – miejscowość w Stanach Zjednoczonych, w stanie Oklahoma, w hrabstwie Pawnee.

</doc>
<doc id="3597054" url="https://pl.wikipedia.org/wiki?curid=3597054" title="Order Dębowej Korony">
Order Dębowej Korony



</doc>
<doc id="3597058" url="https://pl.wikipedia.org/wiki?curid=3597058" title="Sisters (komiks)">
Sisters (komiks)

Sisters (tytuł oryginału: "Les Sisters") – francuska seria komiksowa autorstwa Christophe’a Cazenove’a (scenariusz) i Williama Maury (scenariusz i rysunki), ukazująca się od 2008 nakładem wydawnictwa Bamboo Édition. Po polsku publikuje ją Egmont Polska od 2015.
Fabuła.
Seria opowiada w humorystyczny sposób o codzienności dwóch sióstr z małego francuskiego miasteczka: nastoletniej Wendy i kilkuletniej Marine. Każdy tom zawiera jednostronicowe historyjki z życia obu dziewczynek. Choć ciągle sobie dokuczają, to w rzeczywistości bardzo się kochają i nie mogą bez siebie żyć. Młodsza naśladuje starszą i zabiega o jej uwagę, wtrącając się w jej sprawy: randki, imprezy, prowadzenie pamiętnika. Starsza nie pozostaje jej dłużna.
Ekranizacja.
Na podstawie serii komiksowej wyprodukowany został francuski 104-odcinkowy serial animowany "Les Sisters", premierowo emitowany od 2017 do 2020 na kanale M6, a w Polsce pt. "Siostry" na kanale teleTOON+.

</doc>
<doc id="3597059" url="https://pl.wikipedia.org/wiki?curid=3597059" title="Siemion Afonin">
Siemion Afonin

Siemion Anisimowicz Afonin (, ur. , zm. 17 sierpnia 1944) – radziecki generał major służby inżynieryjno-czołgowej.
Brał udział w stworzeniu czołgu T-60. 
Zginął podczas wykonywania obowiązków służbowych w katastrofie samochodowej. Pochowany na moskiewskim Cmentarzu Nowodziewiczym.

</doc>
<doc id="3597060" url="https://pl.wikipedia.org/wiki?curid=3597060" title="AB Argir (piłka nożna kobiet)">
AB Argir (piłka nożna kobiet)

AB Argir – żeńska sekcja klubu piłkarskiego AB Argir z miejscowości o tej samej nazwie. Drużyna gra w 1. deild kvinnur, najwyższej klasy rozgrywkowej na Wyspach Owczych. Mecze domowe rozgrywane są na Vika Stadium w Argir.
Historia.
Team nie wygrał jeszcze mistrzostwa kraju w lidze. W 2009 roku drużyna grała w finale krajowego pucharu. Wygrała z wyżej notowanym KI Klaksvik 2-1. Obie bramki strzeliła Mona Brekkman. Dwa lata później żeńska sekcja AB ponownie doszła do finału kraju, tym razem ulegając zawodniczką KI 1-0.

</doc>
<doc id="3597063" url="https://pl.wikipedia.org/wiki?curid=3597063" title="Liz Stephen">
Liz Stephen



</doc>
<doc id="3597065" url="https://pl.wikipedia.org/wiki?curid=3597065" title="Zakład Historii Ruchu Ludowego">
Zakład Historii Ruchu Ludowego

Zakład Historii Ruchu Ludowego – instytucja istniejąca od stycznia 1960 roku zajmująca się dziejami polskiego ruchu ludowego. 
Historia i działalność.
Poprzednikami instytucji były Wydział Historyczny PSL (1948-1949) i Komisja Historyczna ZSL (1949-1950, reaktywowana w 1956). Zakład został powołany z inicjatywy Prezydium NK ZSL. Pierwszym kierownikiem był w latach 1960-1963 Wiktor Kordowicz. W 1963 zastąpił go Józef Szaflik (do 1971). Zakład prowadzi bibliotekę i archiwum gromadzące publikacje, dokumenty i ikonografię dotyczącą dziejów ruchu ludowego na ziemiach polskich. Zakład wydaje pismo "Roczniki Dziejów Ruchu Ludowego". Obecna nazwa instytucji to Zakład Historii Ruchu Ludowego Naczelnym Komitecie Wykonawczym PSL. 

</doc>
<doc id="3597066" url="https://pl.wikipedia.org/wiki?curid=3597066" title="Jęzorniki (plemię)">
Jęzorniki (plemię)

Jęzorniki (Glossophagini) – plemię ssaków z podrodziny jęzorników (Glossophaginae) w obrębie rodziny liścionosowatych (Phyllostomidae).
Występowanie.
Plemię obejmuje gatunki występujące w krainie neotropikalnej.
Systematyka.
Do plemienia należą następujące rodzaje:

</doc>
<doc id="3597072" url="https://pl.wikipedia.org/wiki?curid=3597072" title="Grzybno (jezioro w powiecie słubickim)">
Grzybno (jezioro w powiecie słubickim)

Grzybno (niem. "Greiben See") – jezioro na Pojezierzu Lubuskim,w powiecie słubickim, w gminie Ośno Lubuskie.
Jezioro otoczone lasami leży, około 1,2 km na północny wschód od wsi Świniary. Misa jeziora ma kształt bardzo wydłużony, charakterystyczny dla jezior rynnowych. Jest to największy zbiornik Zespołu Przyrodniczo-Krajobrazowego „Uroczysko Ośniańskich Jezior”.

</doc>
<doc id="3597073" url="https://pl.wikipedia.org/wiki?curid=3597073" title="Jęzornik">
Jęzornik

Jęzornik ("Glossophaga") – rodzaj ssaka z podrodziny jęzorników (Glossophaginae) w obrębie rodziny liścionosowatych (Phyllostomidae).
Zasięg występowania.
Rodzaj obejmuje gatunki występujące od Meksyku przez Amerykę Centralną i Południową do północnej Argentyny.
Morfologia.
Długość ciała (bez ogona) 42–75 mm, długość ogona 4–12 mm, długość ucha 9–17 mm, długość tylnej stopy 6–15 mm, długość przedramienia 32–41 mm; masa ciała 7–17 g.
Systematyka.
Podział systematyczny.
Do rodzaju należą następujące gatunki:

</doc>
