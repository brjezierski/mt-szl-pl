<doc id="3654674" url="https://pl.wikipedia.org/wiki?curid=3654674" title="Wilfred Mott">
Wilfred Mott

Wilfred „Wilf” Mott – postać fikcyjna związana z brytyjskim serialem science-fiction pt. "Doktor Who", w którą wcielił się Bernard Cribbins. Postać ta była na początku znajomym, a później towarzyszem dziesiątego Doktora.
Wilfred po raz pierwszy pojawił się w odcinku świątecznym z 2007 roku, "Rejs potępieńców", gdzie po raz pierwszy, lecz przez bardzo krótki moment spotkał Doktora. Pojawia się następnie w pierwszym odcinku 4 serii, "Partnerzy w zbrodni", gdzie zostaje wyjaśnione, że jest on dziadkiem Donny Noble, towarzyszki Doktora. Pojawia się następnie w historii "Manewr Sontariański" / "Zatrute niebo", w którym odkrywa, kim jest Doktor oraz przypomina sobie, jak go spotkał podczas świąt. W odcinku "Skręć w lewo" pojawia on się w alternatywnej rzeczywistości Donny, a w historii "Skradziona Ziemia" / "Koniec podróży" jest świadkiem "ukradnięcia" Ziemi i inwazji Daleków. W historii "Do końca wszechświata" pomaga Doktorowi przechytrzyć plan Mistrza i wówczas widzi się z Doktorem po raz ostatni.
Za kulisami.
Bernard Cribbins, odtwórca roli Wilfreda Motta pojawił się wcześniej w dwóch produkcjach związanych z "Doktorem Who". Pierwszym z nich był film o Dalekach z 1966 roku pt. "Najazd Daleków na Ziemię", gdzie zagrał rolę towarzysza Doktora, Toma Campbella. Postać ta w tej produkcji miała zastępować towarzysza z ery pierwszego Doktora, Iana Chestertona. Drugą produkcją, w której Cribbins się pojawił, było słuchowisko wyprodukowane przez "Big Finish Productions" z 2007 roku pt. "Horror of Glam Rock", gdzie zagrał managera zespołu muzycznego, Arnolda Kornsa.
Początkowo Wilfred miał być postacią epizodyczną dla odcinka "Rejs potępieńców". Podczas kręcenia odcinka Cribbins przyniósł na plan kilka własnych rzeczy, w tym czapkę z plakietką Parachute Regiment z czasów jego służby wojskowej. 
W serii 4 powracającą męską postacią z rodziny Donny miał być jej ojciec, Geoff Noble, który był grany w odcinku "Uciekająca panna młoda" przez Howarda Attfielda. Jednak Attfield zmarł po nakręceniu kilku scen do odcinka "Partnerzy w zbrodni", dlatego producent serialu, Phil Collinson wpadł na pomysł wprowadzenia postaci dziadka Donny, który byłby tą samą postacią, która pojawiła się w odcinku "Rejs potępieńców".
Opis postaci.
W 1948 Wilfred był w 6. Dywizji Powietrznodesantowej Armii Brytyjskiej stacjonującej w Brytyjskim Mandacie Palestyny. W 2006 na ślubie swojej wnuczki, Donny był nieobecny z powodu choroby. 
Podczas świąt w 2007 roku Wilfred jak niewiele mieszkańców Londynu postanowił nie wyjeżdżać na wieś. To właśnie wówczas spotkał Doktora i Astrid, i opowiedział im o tym, dlaczego londyńczycy postanowili wyjechać z miasta w święta w tamtym roku.
Po śmierci ojca Donny, Geoffa, Wilfred wprowadza się do mieszkania Donny i Sylvii (matki Donny, a zarazem córki Wilferda). Wilfred okazuje się amatorem astronomii, lubiący spędzać całe wieczory na wzgórzu niedaleko domu, przyglądając się gwiazdom i innym obiektom niebieskim przez teleskop. Donna w odcinku "Partnerzy w zbrodni" nakazuje mu by w momencie zauważenia "niebieskiej budki szybującej w przestworzach" zawołał ją. Pod koniec odcinka, Wilfred zauważa na niebie niebieską budkę w środku z Donną i Doktorem, na co bardzo mocno się cieszy, bo wie, że Donna, dzięki temu realizuje własne marzenia.
W historii "Manewr Sontariański" / "Zatrute niebo" Wilfred spotyka Donnę i Doktora i wówczas sobie przypomina, że spotkał, już wcześniej Doktora, w święta w 2007 roku. W późniejszym czasie zostaje zablokowany w samochodzie z urządzeniem ATMOS, gdzie się zaczyna dławić. Ratuje go dopiero po pewnym czasie jego córka, Sylvia rozbijając przednią szybę. W odcinku "Skręć w lewo" zostaje ukazana alternatywna rzeczywistość, w której Donna nie spotkała Doktora i wraz ze swoją matką i dziadkiem przeżywają wszystkie skutki tego faktu. W historii "Skradziona Ziemia" / "Koniec podróży" Wilfred wraz z Sylvią jest świadkiem zmiany lokalizacji Ziemi i inwazji Daleków. W pewnym momencie mają problem z Dalekiem, który chce ich eksterminować, jednak dzięki pomocy byłej towarzyszki Doktora, Rose udaje im się przetrwać. W zamian Wilfred i Sylvia udostępniają Rose ich laptop, dzięki któremu może ona połączyć się z innymi przyjaciółmi Doktora. Jednak ze względu na brak kamerki w laptopie, Rose jedynie obserwuje konferencje. Później, kiedy Doktor przyprowadza Donne, której usunięto pamięć, Wilfred obiecuje wypatrywać go w zastępstwie za Donnę.
Wilfred ostatni raz spotyka Doktora w historii "Do końca wszechświata". Wówczas wraz ze swoimi przyjaciółmi próbuje znaleźć Doktora, ponieważ zauważył TARDIS na historycznym dziele oraz spotkał tajemniczą kobietę. Kiedy udaje mu się mu go spotkać, towarzyszy jemu w jego przeciwstawianiu się działaniom Mistrza. W pewnym momencie Doktor ratuje Wilfreda przed działaniem bardzo silnego promieniowania, co w następstwie po pewnym czasie sprawi regenerację Doktora w jedenaste wcielenie. Doktor żegna Wilfreda, po czym mówi, że spotkają się jeszcze. Podczas ślubu Donny przybywa ponownie, gdzie daje Wilfredowi do przekazania Donnie wygrany kupon na loterię.

</doc>
<doc id="3654675" url="https://pl.wikipedia.org/wiki?curid=3654675" title="Augustyn Bonin">
Augustyn Bonin

Augustyn Bonin (ur. 4 czerwca 1861 w Brusach, zm. 15 lipca 1921 w Drzonowie) – nauczyciel, współzałożyciel i działacz towarzystw nauczycielskich na Pomorzu.
Życiorys.
Urodził się jako syn Andrzeja - kierownika szkoły ludowej w Brusach - i Tekli z d. Ressmer. Kształcił się w Seminarium Nauczycielskim w Tucholi. Po jego ukończeniu rozpoczął pracę nauczycielską w Pniewitem, a później w Drzonowie. 
Dnia 26 grudnia 1918 r. wraz z grupą polskich nauczycieli (Jan Tkaczyk, Albin Nowicki, Piotr Nowicki, Marian Żelewski, Aleksander Talaśka, Alfons Filcek, Leon Filcek, Lipiński, Weiss, Grunwald, Hasse, Henke) zebranych w Lisewie założył Towarzystwo Nauczycieli Polaków w Ziemi Chełmińskiej. Była to pierwsza taka organizacja na Pomorzu. Za główny cel obrała sobie „czuwanie nad wychowaniem młodzieży szkolnej pod względem religijnym i narodowym”. 
Dnia 14 września 1919 r. wziął udział w zorganizowanym w Grudziądzu zjeździe towarzystw nauczycielskich. Wśród około 150 przybyłych osób znaleźli się m.in. Wanda Szuman, Wiktor Kulerski, ks. Paweł Nowicki. Bonina obrano sekretarzem obrad, a następnie członkiem zarządu nowo powstałego Związku Towarzystw Nauczycieli Polaków Katolików Województwa Pomorskiego. 
Był dwukrotnie żonaty. Jego pierwszą żoną była Wanda Zofia z Kanieckich (1864-1898) – córka kierownika szkoły w Pniewitem. Po jej śmierci ożenił się z Walerią z Jesionowskich. 

</doc>
<doc id="3654676" url="https://pl.wikipedia.org/wiki?curid=3654676" title="Invalidenfriedhof">
Invalidenfriedhof



</doc>
<doc id="3654678" url="https://pl.wikipedia.org/wiki?curid=3654678" title="Christel Frese">
Christel Frese

Christel Frese z domu Gerber (ur. 3 sierpnia 1944 w Lennep) – niemiecka lekkoatletka, sprinterka, medalistka mistrzostw Europy i halowych mistrzostw Europy. W czasie swojej kariery reprezentowała RFN.
Specjalizowała się w biegu na 400 metrów. Zdobyła srebrny medal w tej konkurencji na europejskich igrzyskach halowych w 1969 w Belgradzie, za Colette Besson z Francji. Na mistrzostwach Europy w 1969 w Atenach niemiecka sztafeta 4 × 400 metrów w składzie: Christa Czekay, Antje Gleichfeld, Inge Eckhoff i Frese ustanowiła w biegu eliminacyjnym 19 września rekord świata czasem 3:33,9. Następnego dnia w biegu finałowym rekord ten został poprawiony przez sztafety Wielkiej Brytanii i Francji, a sztafeta RFN (biegnąca w tym samym zestawieniu) zdobyła brązowy medal z rezultatem lepszym od swego rekordu (3:32,7). W indywidualnym biegu na 400 metrów Frese nie wzięła udziału, ponieważ reprezentacja RFN wycofała się z mistrzostw po odmowie dopuszczenia do startu Jürgena Maya, który w 1967 uciekł z NRD.
Na pierwszych halowych mistrzostwach Europy w 1970 w Wiedniu] Frese zdobyła srebrny medal w biegu na 400 metrów za Brytyjką Marilyn Neufville. Zdobyła srebrny medal w sztafecie 4 × 400 metrów (w składzie: Anette Rückes, Frese, Hildegard Falck i Inge Bödding) na mistrzostwach Europy w 1971 w Helsinkach, a w biegu na 400 metrów odpadła w półfinale. 
Na halowych mistrzostwach Europy w 1972 w Grenoble zdobyła złote medale w biegu na 400 metrów i w sztafecie 4 × 2 okrążenia (w składzie: Rita Wilden, Erika Weinstein, Frese i Bödding).
Wystąpiła na igrzyskach olimpijskich w 1972 w Monachium, gdzie awansowała do półfinału biegu na 400 metrów, lecz biegu półfinałowego nie ukończyła wskutek kontuzji. Na halowych mistrzostwach Europy w 1973 w Rotterdamie zajęła 4. miejsce w biegu na 400 metrów.
Była mistrzynią RFN w biegu na 400 metrów w 1969 i 1970, wicemistrzynią na tym dystansie w 1971 i 1972 oraz brązową medalistką w 1973. Zdobyła również mistrzostwo RFN w sztafecie 3 × 800 metrów w 1970, w sztafecie 4 × 400 metrów w 1975 oraz w drużynie w biegu przełajowym na krótkim dystansie w 1970, 1971 i 1974. W hali była mistrzynią w biegu na 400 metrów w 1969, 1970, 1972 i 1973. Była również wicemistrzynią Wielkiej Brytanii (AAA) w biegu na 400 metrów w 1970.
Czterokrotnie ustanawiała rekord RFN w biegu na 400 metrów do wyniku 52,2 s (20 maja 1972 w Bonn). Czterokrotnie również poprawiała rekord RFN w sztafecie 4 × 400 metrów do rezultatu 3:29,6 (13 sierpnia 1972 w Zurychu).
Po zakończeniu kariery lekkoatletycznej w 1974 została piłkarką. W 1977 zdobyła mistrzostwo RFN z klubem SSG 09 Bergisch Gladbach, następnie występowała w SC 07 Bad Neuenahr i VfL Euskirchen. Później pracowała jako nauczycielka i trener w Euskirchen.

</doc>
<doc id="3654680" url="https://pl.wikipedia.org/wiki?curid=3654680" title="Teresa Kwon Cheon-rye">
Teresa Kwon Cheon-rye

Teresa Kwon Cheon-rye (ur. 1784 w Yanggeun, zm. 3 sierpnia 1819 w Seulu) – koreańska męczennica i błogosławiona Kościoła katolickiego.
Życiorys.
Teresa Kwon Cheon-rye urodziła się w 1784 roku. Gdy miała 6 lat, straciła matkę, a w 1791 roku jej ojciec Franciszek Ksawery Kwon zginął w czasie prześladowań. Mając 20 lat wyszła za mąż za 17-letniego Piotra Jo Suka. Oboje postanowili żyć w czystości. Wspólnie poświęcali się głoszeniu Ewangelii, a także modlitwie i medytacji. Teresa Kwon Cheon-rye została aresztowana wraz z mężem pod koniec marca 1817 roku za wyznawanie wiary katolickiej. Została poddana torturom i zażądano od niej wyrzeczenia się wiary. Została ścięta 3 sierpnia 1819 roku.
Beatyfikował ją papież Franciszek w grupie 124 męczenników koreańskich 16 sierpnia 2014 roku

</doc>
<doc id="3654681" url="https://pl.wikipedia.org/wiki?curid=3654681" title="Północna grań Krzesanicy">
Północna grań Krzesanicy

Północna grań Krzesanicy – krótka, boczna grań odbiegająca w kierunu północnym od masywu Krzesanicy w Tatrach Zachodnich. Jej zwornik znajduje się w grani głównej Tatr Zachodnich, około 50 m na wschód od szczytu Krzesanicy. Grań ta oddziela od siebie dwie doliny wiszące w najwyższych partiach Doliny Kościeliskiej: Dolinę Mułową (po zachodniej stronie) i Dolinę Litworową (po wschodniej stronie). Kolejno od południa na północ wyróżnia się w niej:

</doc>
<doc id="3654693" url="https://pl.wikipedia.org/wiki?curid=3654693" title="Mułowy Grzbiet">
Mułowy Grzbiet

Mułowy Grzbiet – krótki fragment północnej grani Krzesanicy w Tatrach Zachodnich, opadający z Machajowej Czuby (o wysokości ok. 1860 m) na północ, do Ratusza Mułowego (1790 m). Są w nim dwa skaliste i mające wysokość około 15 m uskoki, pozostała część grani jest trawiasta i mało stroma. Uskoki są trudne do przejścia, można jednak je obejść; dolny po prawej lub lewej stronie, górny po prawej (patrząc od dołu). Trochę poniżej górnego uskoku zaczyna się Litworowy Zachód. Jest to biegnący przez całą długość ściany zachód, zaczynający się na Litworowej Równi i kończący na Mułowym Grzbiecie około 50 m poniżej szczytu Machajowej Czuby.
Mułowy Grzbiet i Machajowa Czuba tworzą jedną ścianę, w której poprowadzono trzy drogi wspinaczkowe. W jej najniższej części, między podstawą ściany a Litworowym Zachodem zimą tworzy się lodospad o nachyleniu około 85°. Pierwsze przejście lewą częścią ściany: Zbigniew Kursa i Tadeusz Piotrowski 1 września 1967 r. (III stopień w skali trudności UIAA).

</doc>
<doc id="3654695" url="https://pl.wikipedia.org/wiki?curid=3654695" title="Człowiek z Wysokiego Zamku (serial telewizyjny)">
Człowiek z Wysokiego Zamku (serial telewizyjny)

Człowiek z Wysokiego Zamku (ang. "The Man in the High Castle") – amerykański serial telewizyjny emitowany od 15 stycznia 2015 do 15 listopada 2019 na internetowej platformie VOD Amazon Prime Video. Serial jest luźną adaptacją powieści "Człowiek z Wysokiego Zamku" autorstwa Philipa K. Dicka z 1962.
Fabuła.
Serial opowiada alternatywną historię świata, w którym Alianci przegrali drugą wojnę światową. Akcja serialu zaczyna się w 1962 roku. Część dawnego terytorium USA należy do Wielkiej Nazistowskiej Rzeszy, część do Japońskich Stanów Pacyfiku. Pomiędzy nimi istnieje neutralna strefa buforowa. Zwycięskie mocarstwa – nazistowskie Niemcy i Japonia – podzieliły się władzą nad światem, jednak napięcia między nimi rosną. W obu okupowanych częściach USA działa potajemnie ruch oporu.
Odcinki.
&lt;onlyinclude&gt;
&lt;/onlyinclude&gt;
Produkcja.
12 listopada 2014 wytwórnia Amazon Studios zamówiła produkcję odcinka pilotowego, który został udostępniony na platformie Amazon 15 stycznia 2015, a 19 lutego 2015 zamówiono cały sezon s serialu. 19 grudnia 2015 Amazon Studios zamówiła drugi sezon, 19 grudnia 2016 roku trzeci sezon, a 21 czerwca 2018 czwarty, ostatni sezon.

</doc>
<doc id="3654696" url="https://pl.wikipedia.org/wiki?curid=3654696" title="Kazimierz Walerian Piątkowski">
Kazimierz Walerian Piątkowski

Kazimierz Walerian Piątkowski herbu Prawdzic – podczaszy grodzieński w latach 1726-1747, pisarz grodzki trocki w latach 1730-1741, starosta łoździejski.
Jako poseł powiatu trockiego sejm zwyczajny pacyfikacyjny 1735 roku podpisał uchwałę Rady Generalnej konfederacji warszawskiej. Poseł powiatu trockiego na sejm nadzwyczajny pacyfikacyjny 1736 roku.

</doc>
<doc id="3654704" url="https://pl.wikipedia.org/wiki?curid=3654704" title="Kazimierz Baranowicz">
Kazimierz Baranowicz

Kazimierz Baranowicz herbu Junosza (zm. przed 29 sierpnia 1757) – strażnik polny litewski w latach 1735-1762, starosta koniawski.
W 1735 roku podpisał uchwałę Rady Generalnej konfederacji warszawskiej. Poseł powiatu słonimskiego na sejm nadzwyczajny pacyfikacyjny 1736 roku. 

</doc>
<doc id="3654707" url="https://pl.wikipedia.org/wiki?curid=3654707" title="Bobby Trainor">
Bobby Trainor

Robert „Bobby” Trainor (ur. 25 czerwca 1934) – północnoirlandzki piłkarz występujący na pozycji obrońcy.
Kariera klubowa.
W swojej karierze Trainor reprezentował barwy zespołu Coleraine.
Kariera reprezentacyjna.
W 1958 roku Trainor został powołany do reprezentacji Irlandii Północnej na mistrzostwa świata. Nie zagrał jednak na nich w żadnym meczu, a Irlandia Północna odpadła z turnieju w ćwierćfinale. W drużynie narodowej Trainor nie rozegrał żadnego spotkania.

</doc>
<doc id="3654708" url="https://pl.wikipedia.org/wiki?curid=3654708" title="Magnus Bøe">
Magnus Bøe

Magnus Bøe Kim (kor. 김마그너스, ur. 21 lipca 1998) – norwesko-koreański biegacz narciarski i biathlonista, trzykrotny medalista igrzysk olimpijskich młodzieży oraz dwukrotny wicemistrz świata juniorów w biegach.
Kariera.
Ojciec Kima jest Norwegiem, natomiast matka pochodzi z Korei Południowej. Startując w Norwegii używa nazwiska Magnus Bøe. Pierwsze sukcesy osiągnął w pierwszej połowie lutego 2016 roku, startując na igrzyskach olimpijskich młodzieży w Lillehammer. W swoim pierwszym starcie zwyciężył w crossie, zdobywając tym samym pierwszy w historii złoty medal olimpijski w biegach dla Korei Południowej. W kolejnych startach był też między innymi drugi za Norwegiem Thomasem Hellandem Larsenem w sprincie oraz pierwszy w biegu na 10 km stylem dowolnym. Dwa tygodnie później wystartował na mistrzostwach świata juniorów w Râșnovie, gdzie zdobył srebrne medale w sprincie i biegu na 10 km techniką klasyczną. W Pucharze Świata zadebiutował 5 grudnia 2015 roku w Lillehammer, gdzie uplasował się na 66. miejscu w biegu łączonym. Pierwsze pucharowe punkty zdobył 7 marca 2018 w norweskim Drammen, gdzie w sprincie techniką klasyczną zajął 19. miejsce.
Osiągnięcia.
Puchar Świata.
Miejsca na podium.
Kim nigdy nie stał na podium indywidualnych zawodów Pucharu Świata.

</doc>
<doc id="3654710" url="https://pl.wikipedia.org/wiki?curid=3654710" title="Marek Franciszek Grobicki">
Marek Franciszek Grobicki

Marek Franciszek Grobicki herbu Trąby – miecznik grodzieński w 1739 roku, strażnik grodzieński w 1710 roku.
W 1735 roku podpisał uchwałę Rady Generalnej konfederacji warszawskiej.

</doc>
<doc id="3654716" url="https://pl.wikipedia.org/wiki?curid=3654716" title="Peter Doherty (piłkarz)">
Peter Doherty (piłkarz)

 
Peter Dermot Doherty (ur. 5 czerwca 1913 w Magherafelt, zm. 6 kwietnia 1990 w Poulton-le-Fylde) – północnoirlandzki piłkarz występujący na pozycji obrońcy.
Kariera klubowa.
W swojej karierze Doherty reprezentował barwy zespołów Coleraine, Glentoran, Blackpool, Manchester City, Derby County, Huddersfield Town oraz Doncaster Rovers. Wraz z Manchesterem w 1937 roku zdobył mistrzostwo Anglii, a z Derby w 1946 roku Puchar Anglii.
Kariera reprezentacyjna.
W reprezentacji Irlandii Północnej Doherty zadebiutował 6 lutego 1935 w przegranym 1:2 meczu British Home Championship z Anglią. 10 listopada 1937 w zremisowanym 1:1 British Home Championship ze Szkocją strzelił pierwszego gola w kadrze. W latach 1935-1950 w drużynie narodowej rozegrał 16 spotkań i zdobył 3 bramki.
Kariera trenerska.
Karierę trenerską Doherty rozpoczął w 1949 roku jako grający trener Doncaster Rovers. W 1953 roku, po zakończeniu kariery piłkarskiej, pozostał w klubie tylko jako trener. Pracował tam 1958 roku. W międzyczasie, w 1951 roku został selekcjonerem reprezentacji Irlandii Północnej. W roli tej zadebiutował 6 października 1951 w przegranym 0:3 pojedynku British Home Championship ze Szkocją.
Prowadzona przez Doherty'ego kadra Irlandii Północnej zakwalifikowała się na mistrzostwa świata. Pod jego wodzą rozegrała na nich pięć spotkań: z Czechosłowacją (1:0), Argentyną (1:3), RFN (2:2), Czechosłowacją (2:1) oraz Francją (0:4), po czym zakończyła turniej na ćwierćfinale.
Reprezentację Irlandii Północnej trenował do 1962 roku. Łącznie poprowadził ją w 51 spotkaniach. W latach 1958-1960 Doherty był też szkoleniowcem angielskiego Bristolu City.

</doc>
<doc id="3654717" url="https://pl.wikipedia.org/wiki?curid=3654717" title="Staników Potok">
Staników Potok

Staników Potok – potok, lewy dopływ Antałowskiego Potoku.
Potok powstaje w Stanikowym Żlebie w Tatrach Zachodnich z połączenia kilku niewielkich cieków. Spływa początkowo w kierunku północnym. Po opuszczeniu Tatr zmienia kierunek na północno-zachodni i przepływa przez Nędzówkę, później Sobczykówkę i Groń (osiedla Kościeliska). Na wysokości 906 m uchodzi do Antałowskiego Potoku.
Zlewnia Stanikowego Potoku znajduje się w dwóch mezoregionach geograficznych: w Tatrach (górna część) i w Rowie Podtatrzańskim (dolna część).

</doc>
<doc id="3654718" url="https://pl.wikipedia.org/wiki?curid=3654718" title="Marcin Walewski (zm. 1761)">
Marcin Walewski (zm. 1761)

Marcin Walewski herbu Kolumna (ur. 1700, zm. 14 grudnia 1761) – podkomorzy sieradzki w latach 1750–1761, stolnik sieradzki w latach 1737–1750, podczaszy piotrkowski w latach 1734–1737, skarbnik piotrkowski w latach 1726–1734.
W 1735 roku jako marszałek województwa sieradzkiego podpisał uchwałę Rady Generalnej konfederacji warszawskiej.

</doc>
<doc id="3654721" url="https://pl.wikipedia.org/wiki?curid=3654721" title="Superdelegat">
Superdelegat

Superdelegat - w Stanach Zjednoczonych jest to delegat wyznaczony na Konwent Narodowy Partii Demokratycznej lub Partii Republikańskiej w celu oddania głosu na kandydata w prawyborach. W przeciwieństwie do zwykłych delegatów, nie jest wybierany w wyborach powszechnych, a jego status wynika ze stanowiska pełnionego w danej chwili lub w przeszłości (na przykład byli prezydenci i wiceprezydenci).
Chociaż pierwotnie określenie "superdelegat" było używane tylko w stosunku do delegatów Partii Demokratycznej, obecnie używa się go także w stosunku do Partii Republikańskiej, chociaż nigdy nie było oficjalnie używane przez jakąkolwiek partię.
Partia Demokratyczna.
Superdelegaci stanowią około 15% wszystkich delegatów. W regulaminie Partii Demokratycznej określani jako "unpledged delegates" (delegaci niezwiązani, nieprzypisani lub niezobowiązani). Wśród nich są ważniejsi przywódcy partyjni, demokraci dawniej pełniący ważne urzędy (na przykład byli prezydenci i byli wiceprezydenci), członkowie Komitetu Krajowego Partii Demokratycznej, gubernatorowie, senatorowie i członkowie Izby Reprezentantów. W przeciwieństwie do zwykłych delegatów nie są oni zobowiązani zadeklarować swoich preferencji przed uzyskaniem nominacji i mogą zmienić swoje poparcie w każdej chwili, choć w praktyce także zwykli delegaci nie muszą głosować zgodnie z wcześniejszymi deklaracjami.
Krytyka.
Sposób funkcjonowania superdelegatów Partii Demokratycznej jest często obiektem krytyki zarówno ze strony Republikanów, jak i samych Demokratów. Wielu uważa, że jest on niedemokratyczny. Do krytyków funkcji superdelegatów w Partii Demokratycznej należą między innymi liberalna komentatorka polityczna Sally Kohn oraz konserwatywny bloger Jim Geraghty. Sama przewodnicząca Komitetu Krajowego Partii Demokratycznej w 2016 roku, Debbie Wasserman Schultz, przyznała w wywiadzie dla CNN, że funkcja superdelegatów istnieje tak naprawdę tylko po to by mieć pewność, że przywódcy partyjni i wybrani urzędnicy nie będą musieli konkurować z oddolnymi aktywistami. Z drugiej strony badanie przeprowadzone w 1988 roku wykazało, że z reguły superdelegaci proporcjonalnie nie różnią się poglądami od zwykłych delegatów, ale są bardziej skłonni do popierania doświadczonych polityków.
Partia Republikańska.
Superdelegaci Partii Republikańskiej stanowią około 7% wszystkich delegatów. Na każdy stan przypada trzech superdelegatów - stanowy przywódca partyjny i dwóch członków Komitetu Krajowego. Zgodnie z regulaminem Partii Republikańskiej, superdelegaci muszą zagłosować na zwycięzcę w prawyborach w swoim stanie.

</doc>
<doc id="3654722" url="https://pl.wikipedia.org/wiki?curid=3654722" title="Dienis Spicow">
Dienis Spicow

Dienis Siergiejewicz Spicow (ros. Денис Сергеевич Спицов; ur. 16 sierpnia 1996) – rosyjski biegacz narciarski, pięciokrotny medalista olimpijski i wielokrotny medalista mistrzostw świata juniorów.
Kariera.
Po raz pierwszy na arenie międzynarodowej Spicow pojawił się 20 listopada 2012 roku w miejscowości Wierszyna Tioi, gdzie w zawodach Pucharu Kontynentalnego zajął 141. miejsce w biegu na 10 km techniką dowolną. W 2014 roku wystąpił na mistrzostwach świata juniorów w Val di Fiemme, zajmując 35. miejsce w sprincie stylem dowolnym. Podczas rozgrywanych rok później mistrzostw świata juniorów w Ałmaty był drugi na 10 km stylem dowolnym, trzeci w biegu łączonym, a wspólnie z kolegami z reprezentacji zdobył złoty medal w sztafecie. Brał także udział w mistrzostwach świata juniorów w Râșnovie w 2016 roku, gdzie był drugi w sztafecie i trzeci w biegu 10 km techniką dowolną. W Pucharze Świata zadebiutował 9 grudnia 2017 roku w Davos, w sprincie stylem dowolnym. Pierwsze pucharowe punkty wywalczył dzień później, zajmując siódme miejsce w biegu na 15 km stylem dowolnym.
Na igrzyskach olimpijskich w Pjongczangu w 2018 roku startował jako reprezentant ekipy sportowców olimpijskich z Rosji. Razem z Andriejem Łarkowem, Aleksiejem Czerwotkinem i Aleksandrem Bolszunowem zajął drugie miejsce w sztafecie. Srebrny medal zdobył także w sprincie drużynowym, startując w parze z Bolszunowem. Ponadto był trzeci w biegu na 15 km stylem dowolnym, przegrywając tylko z Dario Cologną ze Szwajcarii i Norwegiem Simenem Hegstadem Krügerem. Na rozgrywanych cztery lata później igrzyskach w Pekinie wywalczył dwa medale. Wspólnie z Bolszunowen, Aleksiejem Czerwotkinem i Siergiejem Ustiugowem był najlepszy w sztafecie. Był też drugi w biegu łączonym, rozdzielając Bolszunowa i Iivo Niskanena z Finlandii.
Bibliografia.
 

</doc>
<doc id="3654723" url="https://pl.wikipedia.org/wiki?curid=3654723" title="Aheru">
Aheru

Aheru (, ) – jezioro na obszarze gminy Taheva w prowincji Valga, w Estonii. Ma powierzchnię około 232,5 hektarów, maksymalną głębokość 4,5 m i długość linii brzegowej 10,13 km. Pod względem powierzchni jest dwudziestym trzecim jeziorem w Estonii. Brzegi pokryte są lasem. Połączone jest z niewielkim jeziorkiem Mudajärv.

</doc>
<doc id="3654724" url="https://pl.wikipedia.org/wiki?curid=3654724" title="Iwan Jakimuszkin">
Iwan Jakimuszkin

Iwan Andriejewicz Jakimuszkin (ros. Иван Андреевич Якимушкин; ur. 17 czerwca 1996 w Muromie) – rosyjski biegacz narciarski, srebrny medalista igrzysk olimpijskich i mistrzostw świata, wielokrotny medalista mistrzostw świata juniorów.
Kariera.
Po raz pierwszy na arenie międzynarodowej Jakimuszkin pojawił się 13 grudnia 2012 roku w Syktywkarze, gdzie w zawodach juniorskich zajął 9. miejsce w biegu na 10 km techniką dowolną. W 2013 roku wystąpił na olimpijskim festiwalu młodzieży Europy w Braszowie, gdzie jego najlepszym wynikiem było piętnaste miejsce w biegu na 7,5 km techniką klasyczną. W 2015 roku wystartował na mistrzostwach świata juniorów w Ałmaty, gdzie był drugi w biegu łączonym, a wspólnie z kolegami z reprezentacji zdobył złoty medal w sztafecie. Podczas rozgrywanych rok później mistrzostw świata juniorów w Râșnovie wygrał bieg na 15 km stylem dowolnym, a w sztafecie był drugi.
W Pucharze Świata zadebiutował podczas pierwszego etapu Tour de Ski 2017/2018 w szwajcarskim Lenzerheide plasując się na 58. pozycji w sprincie stylem dowolnym. Dzień później zdobył pierwsze dwa pucharowe punkty na dystansie 15 km stylem klasycznym. Na podium zawodów pucharowych pierwszy raz stanął 31 grudnia 2019 roku w Toblach, kończąc rywalizację w biegu na 15 km stylem dowolnym na drugiej pozycji. Rozdzielił tam dwóch rodaków: Siergieja Ustiugowa i Aleksandra Bolszunowa. W klasyfikacji generalnej sezonu 2020/2021 zajął drugie miejsce, przegrywając tylko z Bolszunowem. Drugie miejsce zajął także w klasyfikacji dystansów.
Na mistrzostwach świata w Oberstdorfie w 2021 roku wspólnie z Aleksiejem Czerwotkinem, Artiomem Malcewem i Aleksandrem Bolszunowem zdobył srebrny medal w sztafecie. Zajął też ósme miejsce w biegu łączonym i jedenaste w biegu na 15 km stylem dowolnym. Na rozgrywanych rok później igrzyskach olimpijskich w Pekinie wywalczył srebrny medal w biegu na 50 km techniką dowolną, plasując się za Bolszunowem, a przed Simenem Hegstadem Krügerem z Norwegii. Był tam też trzynasty w biegu na 15 km stylem klasycznym.

</doc>
<doc id="3654726" url="https://pl.wikipedia.org/wiki?curid=3654726" title="Raku (jezioro)">
Raku (jezioro)

Raku (est. "Raku järv") – jezioro na obszarze gminy Saku w prowincji Harju, w Estonii. Ma powierzchnię około 230,7 hektarów, maksymalną głębokość 12 m i długość linii brzegowej 15,83 km. Pod względem powierzchni jest dwudziestym trzecim jeziorem w Estonii. Brzegi są częściowo ukształtowane przez działalność człowieka. Na zachód od niego znajduje się jezioro Männiku järv.

</doc>
<doc id="3654729" url="https://pl.wikipedia.org/wiki?curid=3654729" title="Siergiej Abramowicz-Błek">
Siergiej Abramowicz-Błek

Siergiej Abramowicz-Błek (; ur. w 1896, zm. w 1941) – radziecki pisarz marynista.
Życiorys.
Od 1914 pełnił służbę wojskową w carskiej marynarce wojennej jako junkier floty, w 1915 awansowany do stopnia miczmana (bosmana floty). W czasie I wojny światowej pełnił służbę na okrętach Floty Bałtyckiej. od 1918 w Robotniczo-Chłopskiej Armii Czerwonej, uczestniczył w wojnie domowej. W latach 1920-1928 dowodził okrętami na Morzu Bałtyckim i na Dalekim Wschodzie. Zdemobilizowany w 1928, podjął pracę jako zawodowy literat, pisarz marynista. 
Od 1941 ponownie we Flocie Bałtyckiej, uczestniczył w działaniach wojennych, był redaktorem gazety okrętowej na krążowniku „Kirow”. 
W 1941 został aresztowany i rozstrzelany. 
Wybrane prace.
i iinnych.

</doc>
<doc id="3654730" url="https://pl.wikipedia.org/wiki?curid=3654730" title="Dennis Skinner">
Dennis Skinner

Dennis Edward Skinner (ur. 11 lutego 1932 w Clay Cross) – brytyjski górnik i polityk, członek Partii Pracy od 1956, której przewodniczył w latach 1988–1989. Zasiadał w Izbie Gmin nieprzerwanie od 1970 do 2019 jako poseł z okręgu Bolsover.
Biografia i życie prywatne.
Dennis Skinner urodził się w angielskim mieście Clay Cross jako trzecie z dziewięciu dzieci górnika Edwarda Skinnera wyrzuconego z pracy po udziale w strajku generalnym w 1926. Skończył Tupton School, po czym w wieku siedemnastu lat rozpoczął pracę górnika, którą kontynuował do 1970. W międzyczasie wstąpił do Partii Pracy oraz zasiadał w radzie hrabstwa Derby, a także przewodniczył miejscowemu oddziałowi Narodowego Zjednoczenia Górników w latach 1966–1970. W latach sześćdziesiątych uczęszczał do Ruskin College w Oksfordzie, co zaproponowało mu Zjednoczenie. Do Izby Gmin został wybrany po raz pierwszy w 1970 roku i zasiadał w niej do roku 2019. W latach 1988–1989 pełnił funkcję lidera laburzystów.
Żonaty z Mary Parker z którą ma trójkę dzieci. Jest ateistą. Skinner interesuje się sportem na wolnym powietrzu oraz przyrodą.
Działalność polityczna.
Reprezentuje poglądy socjaldemokratyczne. Jest zwolennikiem prawa do aborcji, związków partnerskich, małżeństw homoseksualnych. Sprzeciwia się prowadzeniu przez Wielką Brytanię działań na Bliskim Wschodzie oraz produkcji broni atomowej.
Jako republikanin i antyrojalista Skinner jest zagorzałym przeciwnikiem monarchii brytyjskiej oraz Izby Lordów uważając obydwie za przeżytek i z tego powodu nigdy nie brał udziału w corocznym przemówieniu królowej w Czerwonej Komnacie. Znany jest też z ciętego języka oraz z żartów i drwin skierowanych w rodzinę królewską czy Czarną Rózgę, które wypowiada, kiedy Czarna Rózga przybywa do Izby Gmin by zawołać posłów na przemówienie królowej.
Skinner jest znany z tego, że kiedy zasiadał w Izbie Gmin nie opuścił ani jednego jej posiedzenia, porównując to do pracy w kopalni. Jest przeciwnikiem systemu parowania, ponieważ nie chciał odpowiadać za nieobecnych torysów. Nigdy nie jadał i nie pił wspólnie z innymi parlamentarzystami, nie brał też płatnych urlopów. W przeciwieństwie do innych parlamentarzystów ubierających zwykle garnitury, Skinner nosił szarą marynarkę z tweedu. W zestawieniu w roku parlamentarnym 2004–2005 był posłem z najmniejszą liczbą wydatków.
Skinner był co najmniej dziesięciokrotnie zawieszany podczas posiedzeń Izby za częste łamanie zasad w niej panujących oraz obraźliwe wypowiedzi. Przykładowo sytuacje takie miały miejsce w 1984, kiedy oskarżył Margaret Thatcher o dawanie łapówek sędziom oraz w roku 2006, kiedy oskarżył ówczesnego wicespeakera Alana Haselhursta o pobłażliwość wobec jego partyjnej koleżanki z Partii Konserwatywnej. Za naruszanie procedur Izby dostał przydomek „Bestii z Bolsover”.
W Zielonej Komnacie zwykle zasiadał w pierwszej ławce strony należącej do laburzystów. W 2015 podczas inauguracji roku parlamentarnego Skinner wdał się w sprzeczkę z posłami Szkockiej Partii Narodowej, którzy chcieli siąść na jego stałym miejscu.
W wyborach w 2019 przegrał z Markiem Fletcherem, tracąc miejsce w parlamencie.

</doc>
<doc id="3654731" url="https://pl.wikipedia.org/wiki?curid=3654731" title="Vebjørn Hegdal">
Vebjørn Hegdal

Vebjørn Hegdal (ur. 25 lutego 1998 w Larvik) – norweski biegacz narciarski, dwukrotny medalista igrzysk olimpijskich młodzieży oraz mistrz świata juniorów.
Kariera.
Po raz pierwszy na arenie międzynarodowej Vebjørn Hegdal pojawił się 16 stycznia 2015 roku w Lygna, gdzie w zawodach juniorskich zajął 17. miejsce w biegu na 10 km techniką dowolną. W pierwszej połowie lutego 2016 roku wystartował na igrzyskach olimpijskich młodzieży w Lillehammer, zdobywając brązowy medal w sprincie techniką klasyczną oraz srebrny na 10 km stylem dowolnym. Dwa tygodnie później wystąpił na mistrzostwach świata juniorów w Râșnovie, gdzie wraz z kolegami z reprezentacji zwyciężył w sztafecie. Na tej samej imprezie był także czwarty w biegu na 15 km stylem dowolnym, przegrywając walkę o podium z Rosjaninem Dienisem Spicowem o 0,06 sekundy. Jak dotąd nie startował w zawodach Pucharu Świata.

</doc>
<doc id="3654732" url="https://pl.wikipedia.org/wiki?curid=3654732" title="Ovidius albo Przeciwko płomienistej miłości ksiąg dwoje">
Ovidius albo Przeciwko płomienistej miłości ksiąg dwoje

Ovidius albo przeciwko płomiennej miłości ksiąg dwoje przez Malchera Kurzelowczyka w polski język z łacińskiego przełożone. Wszystkim stanu wszelakiego ludziom potrzebne i pożyteczne – polski przekład dzieła Owidiusza "Lekarstwa na miłość" ("Remedia amoris") autorstwa Marchela Kurzelowczyka, wydany w Krakowie w drukarni Macieja Wirzbięty prawdopodobnie w 1584.
O autorze przekładu, Malcherze Kurzelowczyku (Maycherze z Kurzelowa) brak bliższych informacji. Tłumaczenie zostało wydane bez podania roku – 1584 jest datą przypuszczalną.
Tłumaczenie poprzedzone jest listem dedykacyjnych do Mikołaja Wolskiego. Z wydania zachowały się 222 wiersze (około 1/4 całości) z księgi pierwszej.

</doc>
<doc id="3654734" url="https://pl.wikipedia.org/wiki?curid=3654734" title="Mattis Stenshagen">
Mattis Stenshagen

Mattis Stenshagen (ur. 13 sierpnia 1996 w Follebu) – norweski biegacz narciarski, dwukrotny medalista mistrzostw świata juniorów i mistrz świata młodzieżowców.
Kariera.
Po raz pierwszy na arenie międzynarodowej Mattis Stenshagen pojawił się 14 grudnia 2012 roku w Sjusjøen, gdzie w zawodach juniorskich zajął 36. miejsce w biegu na 10 km techniką dowolną. W 2015 roku wystartował na mistrzostwach świata juniorów w Ałmaty, gdzie był między innymi ósmy w sprincie techniką klasyczną. Na rozgrywanych rok później mistrzostwach świata juniorów w Râșnovie wraz z kolegami z reprezentacji zwyciężył w sztafecie. Na tej samej imprezie był także drugi w biegu na 15 km stylem dowolnym, przegrywając tylko z Rosjaninem Iwanem Jakimuszkinem. W zawodach Pucharu Świata zadebiutował 2 grudnia 2016 roku w Lillehammer, zajmując 35. miejsce w sprincie stylem klasycznym. Pierwsze pucharowe punkty wywalczył dzień później, zajmując 24. miejsce w biegu na 10 km techniką dowolną. W 2018 roku wywalczył złoty medal na dystansie 15 km klasykiem podczas mistrzostw świata młodzieżowców w Goms.
Osiągnięcia.
Puchar Świata.
Miejsca na podium.
Stenshagen nigdy nie stał na podium indywidualnych zawodów Pucharu Świata.

</doc>
<doc id="3654736" url="https://pl.wikipedia.org/wiki?curid=3654736" title="Leonid Warłamow">
Leonid Warłamow

Leonid Wasiljewicz Warłamow (ros. Леонид Васильевич Варла́мов; ur. 1907, zm. 1962) – radziecki reżyser oraz scenarzysta filmów dokumentalnych. Absolwent WGIK. Zasłużony Działacz Sztuk RFSRR (1950). Pięciokrotny laureat Nagrody Stalinowskiej (1942, 1943, 1947, 1949, 1951). Pochowany na Cmentarzu Nowodziewiczym w Moskwie.

</doc>
<doc id="3654739" url="https://pl.wikipedia.org/wiki?curid=3654739" title="Jan Thomas Jenssen">
Jan Thomas Jenssen

Jan Thomas Jenssen (ur. 1 kwietnia 1996 w Trondheim) – norweski biegacz narciarski, złoty medalista mistrzostw świata juniorów.
Kariera.
Po raz pierwszy na arenie międzynarodowej Jenssen pojawił się 4 stycznia 2013 roku w Steinkjer, gdzie w zawodach juniorskich zajął 67. miejsce w biegu na 10 km techniką dowolną. W 2016 roku wystartował na mistrzostwach świata juniorów w Râșnovie, gdzie wraz z kolegami z reprezentacji zwyciężył w sztafecie. Na tej samej imprezie był także trzynasty w biegu na 15 km stylem dowolnym. W Pucharze Świata zadebiutował 3 grudnia 2017 roku w Lillehammer na dystansie 30 km (bieg łączony). Pierwsze punkty pucharowe wywalczył 28 grudnia 2019 roku podczas pierwszego etapu Tour de Ski plasując się na 8. miejscu.

</doc>
<doc id="3654740" url="https://pl.wikipedia.org/wiki?curid=3654740" title="Nowe narodziny">
Nowe narodziny

Nowe narodziny – album studyjny Sławomira i Tomasza Łosowskiego. Wydawnictwo ukazało się w 1995 roku, nakładem wytwórni muzycznej X-Serwis. W 2012 roku Agencja Artystyczna MTJ wydała reedycję albumu z nową szatą graficzną.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3654742" url="https://pl.wikipedia.org/wiki?curid=3654742" title="Szymon Biniek">
Szymon Biniek

Szymon Biniek (ur. 30 lipca 1995) – polski siatkarz, grający na pozycji libero.
Sukcesy klubowe.
I liga:
Mistrzostwo Polski:
Superpuchar Polski:

</doc>
<doc id="3654743" url="https://pl.wikipedia.org/wiki?curid=3654743" title="Volume (gra wideo)">
Volume (gra wideo)



</doc>
<doc id="3654744" url="https://pl.wikipedia.org/wiki?curid=3654744" title="Jean Tiberghien">
Jean Tiberghien

Jean Tiberghien (ur. 2 kwietnia 1995 w Pontarlier) – francuski biegacz narciarski, trzykrotny medalista mistrzostw świata juniorów oraz brązowy medalista mistrzostw świata młodzieżowców.
Kariera.
Po raz pierwszy na arenie międzynarodowej Jean Tiberghien pojawił się 3 grudnia 2011 roku w Bessans, gdzie w zawodach juniorskich zajął 39. miejsce w biegu na 10 km stylem klasycznym. W 2013 roku wystartował na olimpijskim festiwalu młodzieży Europy w Braszowie, gdzie był między innymi czwarty w biegu na 10 km stylem dowolnym i szósty na 7,6 km klasykiem. Na mistrzostwach świata juniorów w Val di Fiemme w 2014 roku zwyciężył w sprincie stylem dowolnym, a w sztafecie był drugi. Na rozgrywanych rok później mistrzostwach świata juniorów w Ałmaty ponownie zdobył srebro w sztafecie. W 2016 roku wziął udział w mistrzostwach świata młodzieżowców w Râșnovie, gdzie zajął trzecie miejsce w sprincie stylem dowolnym. W Pucharze Świata zadebiutował 10 grudnia w szwajcarskim Davos.
Osiągnięcia.
Puchar Świata.
Miejsca na podium.
Tiberghien nigdy nie stał na podium indywidualnych zawodów Pucharu Świata.

</doc>
<doc id="3654757" url="https://pl.wikipedia.org/wiki?curid=3654757" title="Kajma">
Kajma

Kajma (arab. كيمة) – wieś w Syrii, w muhafazie Hims. W 2004 roku liczyła 568 mieszkańców.

</doc>
<doc id="3654761" url="https://pl.wikipedia.org/wiki?curid=3654761" title="Kalatijja">
Kalatijja

Kalatijja (arab. قلاطية) – wieś w Syrii, w muhafazie Hims. W 2004 roku liczyła 724 mieszkańców.

</doc>
<doc id="3654763" url="https://pl.wikipedia.org/wiki?curid=3654763" title="Psychoza padaczkowa">
Psychoza padaczkowa

Psychoza padaczkowa, psychoza napadowa () – rodzaj psychozy związanej z padaczką, w istocie niedrgawkowy stan padaczkowy.
Psychozę padaczkową powodują napady padaczkowe, najczęściej napady częściowe złożone, których ognisko lokalizuje się w obrębie płata skroniowego, w jego częściach limbicznych i izokortykalnych. Poza płatem skroniowym ognisko lokalizuje się u 30% chorych. Leży wtedy zazwyczaj w obrębie korze czołowej i korze zakrętu.
Pacjent cierpiący na psychozę padaczkową prezentuje zaburzenia świadomości oraz objawy wytwórcze, do których zaliczają się urojenia, w tym urojenia odnoszące iluzje, halucynacje o modalności wzrokowej i słuchowej, , podejrzliwość. Wypowiada się bardzo kategorycznie, stosuje czarno-białe myślenie. Jest pobudzony, wystraszony, ma zmienny nastrój.
Psychoza padaczkowa trwa zwykle wiele godzin. Zdarza się jednak, że jej przebieg trwa tygodnie czy miesiące.

</doc>
<doc id="3654764" url="https://pl.wikipedia.org/wiki?curid=3654764" title="Markus Gaehler">
Markus Gaehler



</doc>
<doc id="3654765" url="https://pl.wikipedia.org/wiki?curid=3654765" title="Martin Kuenzle">
Martin Kuenzle



</doc>
<doc id="3654766" url="https://pl.wikipedia.org/wiki?curid=3654766" title="Ernst von Gruenigen">
Ernst von Gruenigen



</doc>
<doc id="3654767" url="https://pl.wikipedia.org/wiki?curid=3654767" title="Gerard Vuilleumier">
Gerard Vuilleumier



</doc>
<doc id="3654770" url="https://pl.wikipedia.org/wiki?curid=3654770" title="Subaru WRX">
Subaru WRX

Subaru WRX – samochód sportowy o nadwoziu sedan produkowany przez japońską markę Subaru od 2014 roku. Auto zostało po raz pierwszy zaprezentowane podczas targów motoryzacyjnych w Los Angeles pod koniec 2013 roku.
Pojazd jest mocniejszą oraz agresywniejszą odmianą czwartej generacji modelu Impreza w wersji sedan. W stosunku do Imprezy IV zastosowano zupełnie nowy zderzak przedni, nakładki na progi oraz tylny zderzak ze zintegrowanym dyfuzorem, zmieniono także m.in. reflektory, które zaczerpnięte zostały z modelu Levorg, a także zwiększono rozstaw osi pojazdu. We wnętrzu pojazdu zmienione zostały fotele oraz zestaw wskaźników, a na szczycie konsoli środkowej umieszczono ciekłokrystaliczny wyświetlacz nawigacji satelitarnej. 
W styczniu 2014 roku podczas targów motoryzacyjnych w Detroit zaprezentowana została najmocniejsza wersja Subaru WRX - STI. Pojazd wyposażony został w silnik o pojemności 2.5 l, w układzie układzie przeciwsobnym (bokser). Dzięki turbodoładowaniu osiąga moc maksymalną 305 KM oraz 393 Nm momentu obrotowego.
Wyposażenie.
Standardowe wyposażenie pojazdu obejmuje reflektory przednie oraz tylne wykonane w całości w technologii LED oraz 17-calowe alufelgi. Opcjonalnie samochód wyposażyć można m.in. w 400-watowy system audio firmy Harman-Kardon

</doc>
<doc id="3654771" url="https://pl.wikipedia.org/wiki?curid=3654771" title="Brodie Greer">
Brodie Greer

Brodie Haldeman Greer, bardziej znany jako Brodie Greer (ur. 26 października 1949 w Santa Monica, w stanie Kalifornia) – amerykański aktor telewizyjny i filmowy. Stał się rozpoznawalny dzięki roli oficera Barry'ego "Niedźwiedzia" Bariczy w serialu NBC "CHiPs" (1977-82) i telefilmie "CHiPs '99".
Życiorys.
Urodził się w Santa Monica. Dorastał w Brentwood. Uczęszczał do Pacific Palisades High School. Grał w piłkę nożną, baseball i brał udział w zawodach atletycznych. Otrzymał stypendium piłkarskie z San Jose State University jako defensive back, którym był przez trzy lata. Ukończył kurs dramatu w San Jose State University, gdzie był także związany z Theta Chi Fraternity (Gamma Xi Chapter).
W 1974 przybył do Los Angeles i rozpoczął karierę aktorską. Pracował w reklamach i grał małe rrole w operach mydlanych. W 1977 roku został zaangażowany do roli oficera Barry'ego "Beara" Bariczy w serialu NBC "CHiPs", w którym występował przez pięć lat i nakręcił 112 odcinków. Potem gościnnie pojawiał się w wielu serialach telewizyjnych, w tym ABC "Statek miłości" ("Love Boat") i "Fantastyczna wyspa" ("Fantasy Island").

</doc>
<doc id="3654772" url="https://pl.wikipedia.org/wiki?curid=3654772" title="Erika Weinstein">
Erika Weinstein

Erika Weinstein z domu Götz (ur. 6 stycznia 1950 w Schweinfurcie) – niemiecka lekkoatletka, sprinterka i płotkarka, medalistka halowych mistrzostw Europy. W czasie swojej kariery reprezentowała RFN.
Na halowych mistrzostwach Europy w 1972 w Grenoble zdobyła złoty medal w sztafecie 4 × 2 okrążenia (w składzie: Rita Wilden, Weinstein, Christel Frese i Inge Bödding) oraz brązowy medal w biegu na 400 metrów (za swymi rodaczkami Frese i Bödding).
Ponownie zdobyła złoty medal w sztafecie 4 × 2 okrążenia (w składzie: Dagmar Jost, Weinstein, Annelie Wilden i Gisela Ellenberger) na halowych mistrzostwach Europy w 1973 w Rotterdamie, a w biegu na 400 metrów odpadła w półfinale. Na halowych mistrzostwach Europy w 1974 w Göteborgu również odpadła w półfinale biegu na 400 metrów. 18 lipca 1975 w Durham ustanowiła rekord świata w sztafecie 4 × 440 jardów wynikiem 3:30,3 (sztafeta RFN biegła w składzie: Christiane Krause, Dagmar Jost, Weinstein i Elke Barth).
Później zaczęła specjalizować się w biegu na 400 metrów przez płotki. Wystąpiła w tej konkurencji na mistrzostwach Europy w 1978 w Pradze, ale odpadła w półfinale.
Była mistrzynią RFN w biegu na 400 metrów przez płotki w 1975 i 1977, wicemistrzynią na tym dystansie w 1978 i 1979 oraz brązową medalistką w 1982. Zdobyła również mistrzostwo RFN w sztafecie 4 × 400 metrów w 1975, 1980 i 1983 oraz w drużynie w biegu przełajowym na krótkim dystansie w 1972 i 1973. W hali była mistrzynią w biegu na 400 metrów w 1974, wicemistrzynią w 1972 i 1973 oraz brązową medalistką w 1978, a także mistrzynią w sztafecie 4 × 1 okrążenie w 1973, 1974, 1975 i 1978.
Trzykrotnie ustanawiała rekord RFN w biegu na 400 metrów przez płotki do wyniku 56,93 s (28 sierpnia 1977 w Londynie).

</doc>
<doc id="3654774" url="https://pl.wikipedia.org/wiki?curid=3654774" title="Magnus Aastroem">
Magnus Aastroem



</doc>
<doc id="3654775" url="https://pl.wikipedia.org/wiki?curid=3654775" title="Lars-Aake Bergseije">
Lars-Aake Bergseije



</doc>
<doc id="3654776" url="https://pl.wikipedia.org/wiki?curid=3654776" title="Lars-Ake Bergseije">
Lars-Ake Bergseije



</doc>
<doc id="3654777" url="https://pl.wikipedia.org/wiki?curid=3654777" title="Kryzys konstytucyjny w Polsce (2015)">
Kryzys konstytucyjny w Polsce (2015)



</doc>
<doc id="3654779" url="https://pl.wikipedia.org/wiki?curid=3654779" title="Ostra psychoza międzynapadowa">
Ostra psychoza międzynapadowa

Ostra psychoza międzynapadowa () – rodzaj psychozy związanej z padaczką.
Różne źródła w zależności od ogniska podają różne częstości występowania ostrej psychozy międzynapadowej. Wyniki te zawierają się w przedziale od 14 do 44%. Częściej zdają się występować one w padaczce skroniowej, jednakże badania dotyczące związków pomiędzy występowaniem objawów psychotycznych w padaczce nie dały spójnych rezultatów. Do czynników ryzyka psychoz międzynapadowych zaliczają się płeć żeńska, pierwszy napad padaczkowy w wieku pomiędzy 5 a 10 rokiem życie, okres po tym napadzie od 11 do 15 lat, lokalizacja ogniska padaczkowego w płacie skroniowym, napady częściowe złożone dobrze kontrolowane, występowanie glejaków bądź potworniaków w płacie skroniowym mózgu.
W przeciwieństwie do stanowiącej rodzaj napadu psychozy padaczkowej ostra psychoza międzynapadowa nie ma bezpośredniego związku czasowego z napadami padaczkowymi.
Do objawów ostrej psychozy międzynapadowej należą objawy wytwórcze takie, jak urojenia paranoidalne czy też omamy słuchowe. Oprócz nich obserwuje się również objawy afektywne.
Wbrew nazwie ostra psychoza międzynapadowa może trwać nie tylko krótko, ale także przewlekle. Najkrócej trwa ona kilka dni, może też trwać kilka tygodni.
Ostrą psychozę międzynapadową różnicuje się z psychozą ponapadową, odróżnienie tych dwóch różnych organicznych zaburzeń psychotycznych przedstawia trudności. Około 14% pacjentów z psychozą ponapadową może z czasem rozwinąć objawy psychozy międzynapadowej.

</doc>
<doc id="3654780" url="https://pl.wikipedia.org/wiki?curid=3654780" title="Erik Lindstroem">
Erik Lindstroem



</doc>
<doc id="3654781" url="https://pl.wikipedia.org/wiki?curid=3654781" title="Karl Holmstroem">
Karl Holmstroem



</doc>
<doc id="3654782" url="https://pl.wikipedia.org/wiki?curid=3654782" title="Thomas Joernkrok">
Thomas Joernkrok



</doc>
<doc id="3654783" url="https://pl.wikipedia.org/wiki?curid=3654783" title="Ake Norman">
Ake Norman



</doc>
<doc id="3654784" url="https://pl.wikipedia.org/wiki?curid=3654784" title="Aake Norman">
Aake Norman



</doc>
<doc id="3654785" url="https://pl.wikipedia.org/wiki?curid=3654785" title="Bror Oestman">
Bror Oestman



</doc>
<doc id="3654786" url="https://pl.wikipedia.org/wiki?curid=3654786" title="Axel Oestrand">
Axel Oestrand



</doc>
<doc id="3654787" url="https://pl.wikipedia.org/wiki?curid=3654787" title="Holger Schoen">
Holger Schoen



</doc>
<doc id="3654788" url="https://pl.wikipedia.org/wiki?curid=3654788" title="Natalja Andriejczenko">
Natalja Andriejczenko

Natalja Eduardowna Andriejczenko (ros. Ната́лья Эдуа́рдовна Андре́йченко, ur. 3 maja 1956 w Moskwie) – radziecka i rosyjska aktorka filmowa i teatralna. Zasłużona Artystka RFSRR (1984).

</doc>
<doc id="3654791" url="https://pl.wikipedia.org/wiki?curid=3654791" title="Bartosz Kaczmarek">
Bartosz Kaczmarek

Bartosz Kaczmarek (ur. 17 stycznia 1991 we Wrocławiu) – polski siatkarz, grający na pozycji libero. 

</doc>
<doc id="3654792" url="https://pl.wikipedia.org/wiki?curid=3654792" title="Volodimir Glyvko">
Volodimir Glyvko



</doc>
<doc id="3654793" url="https://pl.wikipedia.org/wiki?curid=3654793" title="Vladymyr Hlyvka">
Vladymyr Hlyvka



</doc>
<doc id="3654794" url="https://pl.wikipedia.org/wiki?curid=3654794" title="Vasyl Grybovich">
Vasyl Grybovich



</doc>
<doc id="3654795" url="https://pl.wikipedia.org/wiki?curid=3654795" title="Andriy Kalinchuk">
Andriy Kalinchuk



</doc>
<doc id="3654796" url="https://pl.wikipedia.org/wiki?curid=3654796" title="Andrii Klymchuk">
Andrii Klymchuk



</doc>
<doc id="3654797" url="https://pl.wikipedia.org/wiki?curid=3654797" title="Lyubym Kohan">
Lyubym Kohan



</doc>
<doc id="3654798" url="https://pl.wikipedia.org/wiki?curid=3654798" title="Ivan Kozlov">
Ivan Kozlov



</doc>
<doc id="3654799" url="https://pl.wikipedia.org/wiki?curid=3654799" title="Vitaliy Shumbarets">
Vitaliy Shumbarets



</doc>
<doc id="3654800" url="https://pl.wikipedia.org/wiki?curid=3654800" title="Volodymyr Trachuk">
Volodymyr Trachuk



</doc>
<doc id="3654801" url="https://pl.wikipedia.org/wiki?curid=3654801" title="Volodymyr Veredyuk">
Volodymyr Veredyuk



</doc>
<doc id="3654802" url="https://pl.wikipedia.org/wiki?curid=3654802" title="Vasyl Zhurakivskyy">
Vasyl Zhurakivskyy



</doc>
<doc id="3654804" url="https://pl.wikipedia.org/wiki?curid=3654804" title="Laszlo Csavas">
Laszlo Csavas



</doc>
<doc id="3654805" url="https://pl.wikipedia.org/wiki?curid=3654805" title="Sandor Darabos">
Sandor Darabos



</doc>
<doc id="3654806" url="https://pl.wikipedia.org/wiki?curid=3654806" title="Istvan Devan">
Istvan Devan



</doc>
<doc id="3654807" url="https://pl.wikipedia.org/wiki?curid=3654807" title="Gyula Henyel">
Gyula Henyel



</doc>
<doc id="3654808" url="https://pl.wikipedia.org/wiki?curid=3654808" title="Bertalan Mezo">
Bertalan Mezo



</doc>
<doc id="3654809" url="https://pl.wikipedia.org/wiki?curid=3654809" title="Gyula Molnar">
Gyula Molnar



</doc>
<doc id="3654810" url="https://pl.wikipedia.org/wiki?curid=3654810" title="Akos Szilagyi">
Akos Szilagyi



</doc>
<doc id="3654811" url="https://pl.wikipedia.org/wiki?curid=3654811" title="Antal Zambo">
Antal Zambo



</doc>
<doc id="3654812" url="https://pl.wikipedia.org/wiki?curid=3654812" title="Zuwajtina">
Zuwajtina

Zuwajtina (arab. زُويتينة) – wieś w Syrii, w muhafazie Hims. W 2004 roku liczyła 697 mieszkańców.

</doc>
<doc id="3654813" url="https://pl.wikipedia.org/wiki?curid=3654813" title="Emmanuelle Cosse">
Emmanuelle Cosse

Emmanuelle Cosse (ur. 15 listopada 1974 w Paryżu) – francuska polityk, przewodnicząca ugrupowania Europa Ekologia – Zieloni (2013–2016), minister mieszkalnictwa (2016–2017).
Życiorys.
W okresie szkoły średniej dołączyła do lewicowej organizacji uczniowskiej FIDL. Ukończyła studia prawnicze (ze specjalnością w zakresie prawa publicznego gospodarczego), przez kilka lat była nauczycielem akademickim na Université Paris-Est Créteil Val-de-Marne. Zajmowała się również dziennikarstwem, pisząc m.in. dla czasopisma „Têtu”. W latach 1999–2001 kierowała Act Up-Paris, oddziałem międzynarodowej organizacji Act Up, działającej na rzecz praw osób LGBT.
Dołączyła do ugrupowania Europa Ekologia – Zieloni. W 2010 została wybrana na radną regionu Île-de-France (ponownie w 2015 i 2021). W listopadzie 2013 stanęła na czele swojego ugrupowania. W lutym 2016 dołączyła do rządu Manuela Vallsa jako minister mieszkalnictwa. Decyzja ta nie była konsultowana z władzami partii, w rezultacie Emmanuelle Cosse opuściła swoją dotychczasową formację. Pozostała na funkcji ministra również w utworzonym w grudniu 2016 rządzie Bernarda Cazeneuve’a. Zakończyła urzędowanie wraz z całym gabinetem w maju 2017.
Zamężna z Denisem Baupinem, deputowanym ekologów i wiceprzewodniczącym Zgromadzenia Narodowego. Związek małżeński zawarli w 2015.

</doc>
<doc id="3654814" url="https://pl.wikipedia.org/wiki?curid=3654814" title="Romano Fogli">
Romano Fogli

 
Romano Fogli (ur. 21 stycznia 1938 w Santa Maria a Monte, zm. 21 września 2021) – włoski piłkarz występujący na pozycji pomocnika. Trener piłkarski.
Kariera klubowa.
W swojej karierze Fogli reprezentował barwy zespołów Torino FC, Bologna FC, A.C. Milan oraz Calcio Catania. Wraz z Bologną w 1964 roku zdobył mistrzostwo Włoch.
Kariera reprezentacyjna.
W reprezentacji Włoch Fogli zadebiutował 13 grudnia 1958 w zremisowanym 1:1 meczu Pucharu Dr. Gerö z Czechosłowacją. W 1966 roku został powołany do kadry na Mistrzostwa Świata. Zagrał na nich w pojedynku z Koreą Północną (0:1). Włochy zaś odpadły z turnieju po fazie grupowej.
W latach 1958–1967 w drużynie narodowej rozegrał 13 spotkań.

</doc>
<doc id="3654815" url="https://pl.wikipedia.org/wiki?curid=3654815" title="Świątynia Hadriana">
Świątynia Hadriana

Świątynia Hadriana ("Hadrianeum") – starożytna świątynia poświęcona deifikowanemu cesarzowi Hadrianowi, znajdująca się na Polu Marsowym w Rzymie (rione Colonna).
Usytuowana niedaleko Panteonu świątynia została wzniesiona przez Antoninusa Piusa. Jej budowę ukończono w 145 roku. Posadowiona na podium o wysokości 4 m budowla miała formę klasycznej świątyni w stylu greckim, z przykrytą kolebkowym sklepieniem cellą, otoczoną koryncką kolumnadą (8×13 kolumn). Do czasów współczesnych zachowała się tylko jedna, wysoka na 15 m ściana świątyni z 11 kolumnami, wkomponowana obecnie w gmach rzymskiej giełdy.
Świątynię zdobiły płaskorzeźby przedstawiające trofea złożone z elementów uzbrojenia rzymskiego i barbarzyńskiego oraz personifikacje poszczególnych prowincji, ukazanych jako kobiety różniące się strojami i atrybutami. Obecnie płaskorzeźby te rozproszone są w różnych muzeach, większa część znajduje się w rzymskim Palazzo dei Conservatori.

</doc>
<doc id="3654817" url="https://pl.wikipedia.org/wiki?curid=3654817" title="Hand of God">
Hand of God

Hand of God – amerykański serial telewizyjny (dramat, thriller psychologiczny) wyprodukowany przez Universal Television oraz Alcon Television Group. Twórcą serialu jest Ben Watkins.
Pilotowy odcinek został udostępniony 28 sierpnia 2014 roku przez platformę Amazon Studios. Pozostałe odcinki pierwszego sezonu zostały udostępnione 4 września 
2015 roku na stronie internetowej Amazon Studios
18 grudnia 2015 roku, platforma Amazon zamówiła drugi sezon, który będzie sezonem finałowym.
Fabuła.
Serial skupia się na Pernelli Harrisie, wpływowym, żonatym sędzi, który ma skomplikowane życie, nagina prawo dla swoich korzyści oraz często korzysta z usług call girl. W pewnym momencie życia doznaje nawrócenia do Boga oraz zaczyna słyszeć jego głos za pośrednictwem swojego podłączonego do respiratora syna.
Produkcja.
9 kwietnia 2014 roku, platforma Amazon zamówiła odcinek pilotowy

</doc>
<doc id="3654818" url="https://pl.wikipedia.org/wiki?curid=3654818" title="Chronica Polonorum (Maciej Miechowita)">
Chronica Polonorum (Maciej Miechowita)

Chronica Polonorum ("Kronika polska") – kronika Macieja Miechowity w języku łacińskim, wydana w 1519.
Historia.
Kronika opisuje dzieje Polski. Opiera się na pracach Jana Długosza, uzupełniając jego relację wydarzeniami do czasów wstąpienia na tron Zygmunta Starego. Pierwsze wydanie kroniki ukazało się w 1519, zostało jednak skonfiskowane z powodów politycznych. W 1521 ukazało się przeredagowane wznowienie. Na skutek interwencji Senatu pewne ustępy zostały opuszczone, inne zaś zmienione, ponieważ niektóre rody magnackie poczuły się urażone relacjami o ich przodkach.
Z dzieła Miechowity korzystali przy tworzeniu swoich prac Bernard Wapowski ("Kronika") i Marcin Kromer ("De origine et rebus gestis Polonorum"). Razem z wydaniem kroniki z 1521 ukazał się trzyczęściowy traktat historyczny Ludwika Decjusza "De vetustatibus Polonorum liber I. De Iagellonum familia liber II. De Sigismundi regis temporibus liber III".

</doc>
<doc id="3654821" url="https://pl.wikipedia.org/wiki?curid=3654821" title="Władisław Gałkin">
Władisław Gałkin

Władisław Borisowicz Gałkin (ros. Владисла́в Бори́сович Га́лкин; ur. 25 grudnia 1971 w Moskwie, zm. 25 lutego 2010 tamże) – radziecki i rosyjski aktor filmowy. Zasłużony Artysta Federacji Rosyjskiej (2009). Pochowany na Cmentarzu Trojekurowskim w Moskwie.

</doc>
<doc id="3654827" url="https://pl.wikipedia.org/wiki?curid=3654827" title="Mateusz Piotrowski">
Mateusz Piotrowski

Mateusz Piotrowski (ur. 24 czerwca 1991 w Pruszczu Gdańskim) – polski siatkarz, grający na pozycji atakującego. 
Sukcesy klubowe.
Młoda Liga:
I liga:

</doc>
<doc id="3654828" url="https://pl.wikipedia.org/wiki?curid=3654828" title="Józef Marian Kownacki">
Józef Marian Kownacki

Józef Marian Kownacki (ur. 1806 w Płocku, zm. 19 stycznia 1908 w Joinville-le-Pont pod Paryżem) – ostatni polski emigrant we Francji z czasów powstania listopadowego. 
Życiorys.
Pochodził z rodziny Kownackich herbu Ślepowron. Był synem Józefa i Heleny z Kulpińskich.
Studiował na Wydziale Sztuk Pięknych Królewskiego Uniwersytetu Warszawskiego. Brał udział w powstaniu listopadowym jako żołnierz 4 pułku strzelców konnych. Był członkiem wyprawy gen. Józefa Dwernickiego na Rosję. Za zasługi otrzymał Srebrny Krzyż Virtuti Militari.
Po upadku powstania przedostał się do Krakowa, a stamtąd przez Szwajcarię do Francji. Początkowo pracował w Bourges przy budowie kolei, następnie przy muzeum w Orleanie. Pod koniec życia dawał prywatne lekcje rysunku.
Zmarł w Joinville-le-Pont pod Paryżem i tam został pochowany. Na pogrzebie mowy pożegnalne wygłosili: Władysław Mickiewicz i Władysław Zamoyski.

</doc>
<doc id="3654830" url="https://pl.wikipedia.org/wiki?curid=3654830" title="Woolverton">
Woolverton

Woolverton – wieś w Anglii, w Somerset, w dystrykcie Mendip, w civil parish Tellisford. W 1931 roku civil parish liczyła 115 mieszkańców.

</doc>
<doc id="3654831" url="https://pl.wikipedia.org/wiki?curid=3654831" title="Przewlekła psychoza międzynapadowa">
Przewlekła psychoza międzynapadowa

Przewlekła psychoza międzynapadowa () – rodzaj psychozy związanej z padaczką.
Ten rodzaj psychozy występuje u od 5 do 30% pacjentów. Jej powstawanie nie zostało dokładnie wyjaśnione. Pewną rolę mogą w nim odgrywać nadwrażliwość receptorów D2 w prążkowiu oraz rozniecanie przez powtarzające się napady padaczki.
Pierwsze opisy objawów występujących w przewlekłej psychozie międzynapadowej, chociażby autorstwa Statera i współpracowników z roku 1963, różniły się od współczesnych. Donoszono wtedy o urojeniach paranoidalnych, halucynacjach (modalność wzrokowa) oraz o rzadziej występujących objawach katatonicznych, bladości afektywnej (niekiedy żywsze reakcje afektywne), zaburzeniach woli, zmianach nastroju, przeżyciach mistycznych. Kolejne prace, w tym Pereza i wsp. z 1985 i Toone i wsp. z 2000, opisywały psychozę omamowo-urojeniową. Autorzy uznali też aurę za subkliniczny napad padaczkowy z układu limbicznego. Natomiast praca Silbermana i wsp. podaje omamy i iluzje czuciowe, iluzje odnoszenia, znaczenia, deja vu, jamais vu, depersonalizację i derealizację, przeżycia mistyczne, zaburzenia odczuwania czasu, zaburzenia myślenia, napadowe zmiany afektu, objawy depresyjne i lekowe, automatyzmy ruchowe. 90% zbadanych miało napady uogólnione, a 72% – napady częściowe złożone. Napady te wykazywały związek z objawami depresyjnymi i lękowymi. 40% pacjentów prezentuje objawy depresyjne lub maniakalne. Generalnie halucynacje występują u 22-75% pacjentów z tym rozpoznaniem. Spośród urojeń należy wymienić te o treści religijnej.
Ten rodzaj psychozy związanej z padaczką przypomina schizofrenię i określany bywa jako podobna do schizofrenii psychoza padaczkowa (). Jednakże chorzy wykazują na ogół dobry kontakt z otoczeniem, nie prezentują też nasilonych objawów negatywnych. Nie stwierdza się również upośledzenia funkcjonowania przedchorobowego, choć przed pojawieniem się psychozy dostrzec można cechy osobowości eliptoidalnej. Psychoza odpowiada na leczenie przeciwpsychotyczne.
Badania obrazowe uwidocznić mogą poszerzenie komór mózgu, redukcję objętości płata skroniowego i zakrętu czołowo-ciemieniowego, powiększenie natomiast ciała migdałowatego o 16-18%, zmiany istoty białej odpowiadającej korze czołowo-skroniowej. Ponadto podczas psychozy ukrwienie płata skroniowego po stronie lewej i jądra migdałowatego polepsza się, natomiast po przeminięciu psychozy przechodzi w hipoperfuzję.

</doc>
<doc id="3654832" url="https://pl.wikipedia.org/wiki?curid=3654832" title="Liderzy strzelców wszech czasów NBA">
Liderzy strzelców wszech czasów NBA



</doc>
<doc id="3654834" url="https://pl.wikipedia.org/wiki?curid=3654834" title="Angersleigh">
Angersleigh

Angersleigh – wieś w Anglii, w Somerset, w dystrykcie Somerset West and Taunton, w civil parish Pitminster. W 1931 roku civil parish liczyła 64 mieszkańców.

</doc>
<doc id="3654839" url="https://pl.wikipedia.org/wiki?curid=3654839" title="Heathfield (Oake)">
Heathfield (Oake)

Heathfield – wieś w Anglii, w Somerset, w dystrykcie Somerset West and Taunton, w civil parish Oake. W 1931 roku civil parish liczyła 66 mieszkańców. Heathfield jest wspomniane w Domesday Book (1086) jako "Hafella"/"Herfeld"/"Herfelt".

</doc>
<doc id="3654840" url="https://pl.wikipedia.org/wiki?curid=3654840" title="Red Oaks">
Red Oaks

Red Oaks – amerykański serial telewizyjny (komedia) wyprodukowany przez Amazon Studios.
Twórcami serialu są Joe Gangemi, Gregory Jacobs. Pilotowy odcinek został udostępniony 28 sierpnia 2014 roku przez platformę Amazon Studios
Pozostałe odcinki pierwszego sezonu zostały udostępnione 9 października 2015 roku na stronie internetowej Amazon Studios
Fabuła.
Serial opowiada o 20 letnim Davidzie, studencie, który zaczyna pracę w klubie tenisowym Red Oaks jako trener. Akcja serialu dzieje się w 1985 roku.
Produkcja.
7 lipca 2014 roku, platforma Amazon zamówiła odcinek pilotowy
18 grudnia 2015 roku, platforma Amazon zamówiła drugi sezon
31 stycznia 2017 roku, platforma Amazon przedłużyła serial o trzeci finałowy sezon

</doc>
<doc id="3654841" url="https://pl.wikipedia.org/wiki?curid=3654841" title="Heathfield (East Sussex)">
Heathfield (East Sussex)



</doc>
<doc id="3654846" url="https://pl.wikipedia.org/wiki?curid=3654846" title="Heathfield (ujednoznacznienie)">
Heathfield (ujednoznacznienie)



</doc>
<doc id="3654853" url="https://pl.wikipedia.org/wiki?curid=3654853" title="Hillfarrance">
Hillfarrance

Hillfarrance – wieś w Anglii, w Somerset, w dystrykcie Somerset West and Taunton. W 1881 roku civil parish liczyła 422 mieszkańców. Hillfarrance jest wspomniana w Domesday Book (1086) jako "Hilla"/"Hille"/"Billa".

</doc>
<doc id="3654854" url="https://pl.wikipedia.org/wiki?curid=3654854" title="Withiel Florey">
Withiel Florey

Withiel Florey – wieś w Anglii, w Somerset, w dystrykcie Somerset West and Taunton, w civil parish Brompton Regis. W 1931 roku civil parish liczyła 67 mieszkańców.

</doc>
<doc id="3654859" url="https://pl.wikipedia.org/wiki?curid=3654859" title="Soodla">
Soodla

Soodla (est. "Soodla jõgi") – rzeka w środkowej Estonii. Rzeka wypływa z okolic wsi Räsna. Uchodzi do rzeki Jägala. Ma długość 72,6 km i powierzchnię dorzecza 221,5 km².

</doc>
<doc id="3654877" url="https://pl.wikipedia.org/wiki?curid=3654877" title="Hawkridge">
Hawkridge

Hawkridge – wieś w Anglii, w Somerset. W 1931 roku civil parish liczyła 68 mieszkańców.

</doc>
<doc id="3654878" url="https://pl.wikipedia.org/wiki?curid=3654878" title="Grobowiec Cecylii Metelli">
Grobowiec Cecylii Metelli

Grobowiec Cecylii Metelli – monumentalny grobowiec córki Kwintusa Cecyliusza Metellusa Kreteńskiego i żony Marka Licyniusza Krassusa (syna triumwira Marka Krassusa), znajdujący się przy via Appia pod Rzymem.
Wzniesiona pod koniec I wieku p.n.e. budowla ma kształt cylindra o wysokości 11 m i średnicy 29,6 m, posadowionego na kwadratowej podstawie. Konstrukcję wykonano z betonu, z zewnątrz natomiast obłożono ją trawertynowymi płytami. Większość płyt z podstawy budowli została w ciągu wieków rozkradziona. Pierwotnie budowla zwieńczona była nieistniejącym obecnie stożkowatym dachem. Grobowiec ozdobiony jest fryzem z festonami i bukranionami – ornamentami w postaci byczych głów (stąd popularna nazwa "Capo di bove"). Od strony drogi umieszczono na ścianie marmurową płytę z inskrypcją pamiątkową. Wewnątrz budynku znajduje się okrągła komora grobowa, do której prowadzi długi korytarz z dwiema niszami po bokach.
W średniowieczu budowla pełniła funkcję fortecy, na szczycie dodano wówczas widoczne dzisiaj blanki. Obecnie mieści się w niej muzeum. Forma budowli była inspiracją m.in. dla wodozbioru w Łazienkach Królewskich i budynku kuchni w Królikarni.

</doc>
<doc id="3654883" url="https://pl.wikipedia.org/wiki?curid=3654883" title="Kilton (Somerset)">
Kilton (Somerset)

Kilton – wieś w Anglii, w Somerset. W 1881 roku civil parish liczyła 141 mieszkańców. Kilton jest wspomniana w Domesday Book (1086) jako "Chilvetune"/"Chilvetun"/"Diuetona".

</doc>
<doc id="3654887" url="https://pl.wikipedia.org/wiki?curid=3654887" title="Stopa sześcionogów">
Stopa sześcionogów

Stopa (łac. "tarsus", l. mn. "tarsi") – u sześcionogów (owadów i skrytoszczękich) człon odnóża położony między golenią a przedstopiem.
Stopę przedniego odnóża określa się jako "protarsus", środkowego jako "mesotarsus", a tylnego jako "metatarsus" (nie mylić z nadstopiem).
Pierwotnie stopa sześcionogów stanowi pojedynczy człon, odpowiadający propoditowi skorupiaków. Jednoczłowa stopa występuje u pierwogonków, niektórych skoczogonków i większości larw owadów o przeobrażeniu zupełnym (takson skrytoskrzydłych). W pozostałych przypadkach stopa dzieli się wtórnie na subsegmenty, zwane tarsomerami. Ich liczba waha się od 2 do 5. Połączenia między nimi są błoniaste, pozwalając na ruch względem siebie, jednak wewnątrz samej stopy brak jest umięśnienia.
Liczba tarsomerów może być wtórnie zredukowana poprzez zlewanie się ich ze sobą lub zanik niektórych z nich. Przypuszczalnie dla dorosłych owadów uskrzydlonych pierwotna jest stopa pięcioczłonowa. U szarańczowatych pierwszy człon stopy powstaje przez zlanie się ze sobą trzech pierwszych tarsomerów. W procesie ewolucji redukcja liczby członów stóp może następować jednocześnie na wszystkich odnóżach lub stopniowo: najpierw na jednej parze, potem na kolejnej. Liczba członów stóp na poszczególnych parach nóg odgrywa istotną rolę w oznaczaniu np. niektórych chrząszczy i pluskwiaków różnoskrzydłych i określana jest za pomocą wzoru zwanego tarsal formula. Liczba ta może być różna u samca i samicy, stanowiąc przejaw dymorfizmu płciowego. Czasem liczba obserwowanych tarsomerów może nie odpowiadać ich faktycznej liczbie, np. u stonkowatych i kózkowatych człon czwarty jest drobny i ukryty wewnątrz rozszerzonego członu trzeciego.
Niekiedy cała stopa jest silnie zredukowana albo całkiem zanikła. Może być też być zespolona z golenią w stopogoleń ("tibiotarsus"). 
U prostoskrzydłych i karaczanów na spodzie tarsomerów występują poduszeczkowate "euplantulae".
W przypadku odnóży pływnych, występujących u Hydradephaga i pluskwiaków wodnych, stopa jest opatrzona szczecinkami pływnymi oraz spłaszczona. Największy stopień spłaszczenia osiąga u rodzajów "Gyrinus" i "Belostoma". Ponadto w grupach tych zaznacza się tendencja do powiększania stopy kosztem goleni. U wielu grup stopa jest największym członem odnóża.
U niektórych owadów, np. pszczołowatych, pierwszy człon stopy jest powiększony i tworzy nadstopie ("basitarsus", "metatarsus").

</doc>
<doc id="3654888" url="https://pl.wikipedia.org/wiki?curid=3654888" title="Stopa owadów">
Stopa owadów



</doc>
<doc id="3654889" url="https://pl.wikipedia.org/wiki?curid=3654889" title="Waldron (Anglia)">
Waldron (Anglia)



</doc>
<doc id="3654892" url="https://pl.wikipedia.org/wiki?curid=3654892" title="August Starszy">
August Starszy

August zwany Starszym (ur. 18 listopada 1568 r., zm. 1 października 1636 r.) – książę brunszwicko-lüneburski na Celle od 1633 roku z dynastii Welfów.
Życiorys.
August był trzecim spośród licznych synów księcia brunszwicko-lüneburskiego na Celle Wilhelma Młodszego i Doroty, córki króla duńskiego Chrystiana III. W młodości służył w wojsku habsburskim. W 1610 r. został wybrany na protestanckiego biskupa Ratzeburga. W 1633 r., po bezpotomnej śmierci dwóch starszych braci (Ernesta II, a następnie Chrystiana) objął tron książęcy w Celle. 
Żył w związku z córką urzędnika Ilsą Schmidigen. Liczne ich dzieci nie mogły dziedziczyć tronu książęcego. Po śmierci Augusta tron w Celle objął kolejny z synów Wilhelma Młodszego Fryderyk.

</doc>
<doc id="3654893" url="https://pl.wikipedia.org/wiki?curid=3654893" title="Antje Gleichfeld">
Antje Gleichfeld

Antje Gleichfeld z domu Braasch (ur. 31 marca 1938 w Hamburgu]) – niemiecka lekkoatletka, sprinterka i średniodystansowiec, medalistka mistrzostw Europy. W czasie swojej kariery reprezentowała RFN.
Specjalizowała się w biegu na 400 metrów i w biegu na 800 metrów. Zajęła 5. miejsce w finale biegu na 800 metrów na igrzyskach olimpijskich w 1960 w Rzymie. Zwyciężyła na tym dystansie na uniwersjadzie w 1961 w Sofii, a na uniwersjadzie w 1963 w Porto Alegre zdobyła srebrny medal.
Po raz drugi zajęła 5. miejsce w biegu na 800 metrów na igrzyskach olimpijskich w 1964 w Tokio, a na uniwersjadzie w 1965 w Budapeszcie była druga w tej konkurencji.
Zdobyła brązowy medal w biegu na 800 metrów na mistrzostwach Europy w 1966 w Budapeszcie.
Na mistrzostwach Europy w 1969 w Atenach niemiecka sztafeta 4 × 400 metrów w składzie: Christa Czekay, Gleichfeld, Inge Eckhoff i Christel Frese ustanowiła w biegu eliminacyjnym 19 września rekord świata czasem 3:33,9. Następnego dnia w biegu finałowym rekord ten został poprawiony przez sztafety Wielkiej Brytanii i Francji, a sztafeta RFN (biegnąca w tym samym zestawieniu) zdobyła brązowy medal z rezultatem lepszym od swego rekordu (3:32,7).
Antje Gleichfeld była mistrzynią RFN w biegu na 400 metrów w 1958 i 1965, wicemistrzynią na tym dystansie w 1966 oraz brązową medalistką w 1967 i 1969. W biegu na 800 metrów była mistrzynią w 1961, 1963, 1964m 1965 i 1966, wicemistrzynią w 1960 oraz brązową medalistką w 1967. Zdobyła również mistrzostwo RFN w sztafecie 3 × 800 metrów w 1967 i 1968 oraz w biegu przełajowym na krótkim dystansie indywidualnie w 1962, 1964, 1965 i 1966 oraz w drużynie w 1967. W hali była mistrzynią w biegu na 800 metrów w 1962 i 1965 oraz wicemistrzynią w 1958 i 1966.
Trzykrotnie ustanawiała rekord RFN w biegu na 800 metrów do wyniku 2:03,7 (3 września 1966 w Budapeszcie), a raz w biegu na 400 metrów (54,8 s 14 października 1961 w Akrze). Czterokrotnie również poprawiała rekord RFN w sztafecie 4 × 400 metrów do rezultatu 3:32,7 (20 września 1969 w Atenach).

</doc>
<doc id="3654896" url="https://pl.wikipedia.org/wiki?curid=3654896" title="Abierto Monterrey Afirme 2016">
Abierto Monterrey Afirme 2016

Abierto Monterrey Afirme 2016 – tenisowy turniej WTA kategorii WTA International Series w sezonie 2016 z cyklu Monterrey Open rozgrywany w dniach 29 lutego–6 marca 2016 roku w Monterrey na kortach twardych o puli nagród wynoszącej 250 000 dolarów amerykańskich.

</doc>
<doc id="3654901" url="https://pl.wikipedia.org/wiki?curid=3654901" title="Gao Xinglong">
Gao Xinglong

Gao Xinglong (; ur. 12 marca 1994) – chiński lekkoatleta, skoczek w dal.
W 2014 zdobył brązowy medal igrzysk azjatyckich w Incheon. W 2015 sięgnął po złoto mistrzostw Azji oraz zajął 4. miejsce podczas światowego czempionatu w Pekinie. 
Medalista mistrzostw Chin i reprezentant kraju w meczach międzypaństwowych. 
Rekordy życiowe: stadion – 8,34 (8 sierpnia 2015, Pekin); hala – 8,12 (21 lutego 2015, Birmingham).

</doc>
<doc id="3654912" url="https://pl.wikipedia.org/wiki?curid=3654912" title="Raddington">
Raddington

Raddington – wieś w Anglii, w Somerset, w dystrykcie Somerset West and Taunton, w civil parish Chipstable. W 1931 roku civil parish liczyła 62 mieszkańców. Raddington jest wspomniana w Domesday Book (1086) jako "Radingetune"/"Radingetuna"/"Radinghetona".

</doc>
<doc id="3654921" url="https://pl.wikipedia.org/wiki?curid=3654921" title="Radford (Worcestershire)">
Radford (Worcestershire)

Radford – przysiółek w Anglii, w Worcestershire. W latach 1870–1872 osada liczyła 80 mieszkańców.

</doc>
<doc id="3654922" url="https://pl.wikipedia.org/wiki?curid=3654922" title="Marc Alcalá">
Marc Alcalá

Marc Alcalá Ibáñez (ur. 7 listopada 1994 w Barcelonie) – hiszpański lekkoatleta specjalizujący się w biegach średnich.
Bez powodzenia startował na mistrzostwach świata juniorów młodszych (2011) oraz juniorów (2012). Na 99. miejscu zakończył rywalizację w biegu na 8 kilometrów podczas mistrzostw świata w przełajach w Bydgoszczy (2013). W tym samym roku odpadł w eliminacjach 1500 metrów na juniorskich mistrzostwach Europy w Rieti. W 2015 startował na halowych mistrzostwach Europy oraz zdobył złoty medal młodzieżowych mistrzostw Starego Kontynentu. W 2016 startował na halowych mistrzostwach globu w Portland oraz mistrzostwach Europy w Amsterdamie (w obu biegach na 1500 metrów odpadał w eliminacjach), natomiast w 2017 na halowych mistrzostwach Europy w Belgradzie uplasował się na czwartej pozycji w tym samym biegu.
Stawał na podium mistrzostw Hiszpanii.

</doc>
<doc id="3654925" url="https://pl.wikipedia.org/wiki?curid=3654925" title="Marc Alcala">
Marc Alcala



</doc>
<doc id="3654928" url="https://pl.wikipedia.org/wiki?curid=3654928" title="Dekanat widnowski">
Dekanat widnowski

Dekanat widnowski – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w rejonie lenińskim obwodu moskiewskiego. Funkcjonują w nim cztery cerkwie parafialne miejskie, czternaście cerkwi parafialnych wiejskich, dziewięć cerkwi filialnych, trzy cerkwie domowe, trzy cerkwie-baptysteria, cerkiew szpitalna i cztery kaplice.
Funkcję dziekana pełni protojerej Michaił Jegorow.

</doc>
<doc id="3654929" url="https://pl.wikipedia.org/wiki?curid=3654929" title="Adsborough">
Adsborough

Adsborough – przysiółek w Anglii, w Somerset. Adsborough jest wspomniana w Domesday Book (1086) jako "Tetesberge"/"Tetesberga"/"Tegesberia".

</doc>
<doc id="3654937" url="https://pl.wikipedia.org/wiki?curid=3654937" title="Horsey (Somerset)">
Horsey (Somerset)

Horsey – przysiółek w Anglii, w Somerset. Horsey jest wspomniana w Domesday Book (1086) jako "Hursi".

</doc>
<doc id="3654940" url="https://pl.wikipedia.org/wiki?curid=3654940" title="Jeanine Assani Issouf">
Jeanine Assani Issouf

Jeanine Assani Issouf (ur. 17 sierpnia 1992 w Marsylii) – francuska lekkoatletka specjalizująca się w trójskoku.
Dziewiąta zawodniczka juniorskich mistrzostw Europy w Tallinnie (2011). W 2014, bez awansu do finału, startowała na halowym czempionacie Starego Kontynentu w Pradze. W 2015 zajęła 9. miejsce podczas mistrzostw świata w Pekinie. Siódma zawodniczka halowego czempionatu w Portland (2016).
Złota medalistka mistrzostw Francji oraz reprezentantka kraju na drużynowych mistrzostwach Europy.
Rekordy życiowe: stadion – 14,43 (8 lipca 2018, Albi) / 14,48w (16 lipca 2017, Marsylia); hala – 14,17 (27 lutego 2016, Aubière).

</doc>
<doc id="3654941" url="https://pl.wikipedia.org/wiki?curid=3654941" title="De vetustatibus Polonorum liber I. De Iagellonum familia liber II. De Sigismundi regis temporibus liber III">
De vetustatibus Polonorum liber I. De Iagellonum familia liber II. De Sigismundi regis temporibus liber III

De vetustatibus Polonorum liber I. De Iagellonum familia liber II. De Sigismundi regis temporibus liber III – traktat historyczny Ludwika Decjusza w języku łacińskim, wydany w 1521.
Traktat składa się z trzech ksiąg:
Księgi pierwsza i druga mają charakter kompilacyjny. Największą wartość historyczną ma księga trzecia, opisująca współczesne autorowi czasy panowania Zygmunta Starego. Księga ta doprowadzona jest do roku 1516. Dzieło ukazało się w 1521 razem z "Chronica Polonorum" Macieja Miechowity w Krakowie w drukarni Hieronima Wietora.

</doc>
<doc id="3654944" url="https://pl.wikipedia.org/wiki?curid=3654944" title="Jeanine Assani-Issouf">
Jeanine Assani-Issouf



</doc>
<doc id="3654950" url="https://pl.wikipedia.org/wiki?curid=3654950" title="Woolmersdon">
Woolmersdon

Woolmersdon – przysiółek w Anglii, w Somerset. Woolmersdon jest wspomniana w Domesday Book (1086) jako "Ulmerestone"/"Ulmerestona".

</doc>
<doc id="3654960" url="https://pl.wikipedia.org/wiki?curid=3654960" title="Melcombe">
Melcombe

Melcombe – przysiółek w Anglii, w Somerset. Melcombe jest wspomniana w Domesday Book (1086) jako "Melecome"/"Melecoma".

</doc>
<doc id="3654966" url="https://pl.wikipedia.org/wiki?curid=3654966" title="Livø">
Livø

Livø – duńska wyspa, znajdująca się w Limfjorden. Administracyjnie należy do regionu Jutlandia Północna.
Krótki opis.
Ma powierzchnię 331 ha i jest na stałe zamieszkana przez 10 osób (2017 r.). Od 1977 roku wyspa stanowi obszar chroniony – nie można się po niej poruszać samochodem, niedozwolone jest również przebywanie psów. W sezonie letnim dostępne są liczne połączenia promowe pomiędzy wyspą a Rønbjerg.
Historia.
Wyspa zamieszkana była od epoki kamienia. W średniowieczu stanowiła własność opactwa Vitskøl. Od 1911 roku służyła za miejsce odosobnienia dla przestępców. Obecnie stanowi głównie cel wycieczkowy ze względu na walory przyrodnicze. Odbywa się na niej również Livo Jazz Festival.

</doc>
<doc id="3654967" url="https://pl.wikipedia.org/wiki?curid=3654967" title="Stretcholt">
Stretcholt

Stretcholt – przysiółek w Anglii, w Somerset. Stretcholt jest wspomniana w Domesday Book (1086) jako "Stragelle"/"Estragella".

</doc>
<doc id="3654970" url="https://pl.wikipedia.org/wiki?curid=3654970" title="Shearston">
Shearston

Shearston – przysiółek w Anglii, w Somerset. Shearston jest wspomniana w Domesday Book (1086) jako "Siredestone"/"Siredestona".

</doc>
<doc id="3654974" url="https://pl.wikipedia.org/wiki?curid=3654974" title="Roland Hoff">
Roland Hoff

Roland Hoff (ur. 19 marca 1934 w Hanowerze, zm. 29 sierpnia 1961 w Berlinie) – przypuszczalna trzecia ofiara śmiertelna Muru Berlińskiego. Został zastrzelony podczas próby ucieczki przez Teltowkanal, wyznaczający granicę pomiędzy NRD a Berlinem Zachodnim.
W czerwcu 1961 r. 27-letni hydraulik podjął decyzję o przeniesieniu się do NRD. Rodzina pozostała w RFN, żyjąc cały czas w okolicy Hanoweru. Przybywając do NRD Hoff trafił początkowo do obozu przejściowego w Barby, następnie przydzielono mu mieszkanie oraz miejsce pracy w leśnictwie na Łużycach. Niedługo później pożałował swojej decyzji i postanowił wrócić w rodzinne strony. 13 sierpnia został zwolniony z pracy w związku z krytycznym wypowiedzeniem się o budowie muru i zamknięciu granicy. Hoff nie pojawił się na wyznaczonym na 29 sierpnia terminie rozprawy sądowej, lecz udał się w tym dniu do Berlina.
Przybywając do graniczącego z zachodnią częścią Berlina miasta Teltow wmieszał się w grupę robotników, którzy pod dozorem funkcjonariuszy Volkspolizei uczestniczyli w pracach przy karczunku skarpy Teltowkanal. Około godziny 14:00 wskoczył do wody, płynąc w kierunku przebiegającej przez środek kanału linii granicznej. Czterech policjantów otworzyło ogień raniąc uciekiniera śmiertelnie w głowę, na skutek czego ten natychmiast utonął. Protestujący przeciwko postawie policjantów robotnicy zostali aresztowani. Zdarzenie obserwowano również po przeciwnej stronie kanału – zgromadzeni na brzegu zachodnioniemieccy policjanci i dziennikarze fotografowali strzelających policjantów NRD.
W propagandowej ulotce NRD przypadek opisany został w następujący sposób: „Służalczyk zwolenników zimnej wojny nie spełnił swojej misji. Wesz na ciele kraju robotników i rolników została zgnieciona, jeszcze zanim zaczęła kąsać”. W oficjalnych doniesieniach prasowych Hoff przedstawiony został – identycznie jak zastrzelony kilka dni wcześniej Günter Litfin – jako degenerat i przestępca.
Prokuratura w Berlinie Zachodnim wszczęła przeciwko nieznanym wówczas sprawcom postrzału szeroko zakrojone postępowanie, wyznaczając nagrodę w wysokości 10 tysięcy marek RFN. Wzdłuż całej granicy wywieszono liczne afisze z listem gończym.
W 1962 r. ku pamięci ofiary postawiony został na zachodnioberlińskim nabrzeżu w Lichterfelde kamienny pomnik.
Trzej strzelający policjanci NRD zostali osądzeni dopiero po upadku muru i zjednoczeniu Niemiec. Jako że reżim NRD nie zezwolił na opublikowanie nazwiska zastrzelonego uciekiniera, wówczas dopiero i rodzina dowiedziała się o jego losie.

</doc>
<doc id="3654979" url="https://pl.wikipedia.org/wiki?curid=3654979" title="Brendon Rodney">
Brendon Rodney

Brendon Rodney (ur. 9 kwietnia 1992 w Etobicoke) – kanadyjski lekkoatleta specjalizujący się w biegach sprinterskich.
W 2013 zdobył srebrny medal w sztafecie 4 × 400 metrów, a indywidualnie był piąty w biegu na 200 metrów podczas uniwersjady w Kazaniu. Półfinalista dwustu metrów na igrzyskach Wspólnoty Narodów (2014) i igrzyskach panamerykańskich (2015). W 2015 sięgnął również po brąz w sztafecie 4 × 100 metrów podczas mistrzostw świata w Pekinie. Brązowy medalista olimpijski w sztafecie 4 × 100 metrów z Rio de Janeiro (2016). W 2021 zdobył srebrny medal igrzysk olimpijskich.
Złoty medalista mistrzostw Kanady.

</doc>
<doc id="3654985" url="https://pl.wikipedia.org/wiki?curid=3654985" title="St Michael Church">
St Michael Church

St Michael Church – wieś w Anglii, w Somerset, w dystrykcie Sedgemoor, w civil parish North Petherton. W 1931 roku civil parish liczyła 24 mieszkańców. St. Michael Church jest wspomniana w Domesday Book (1086) jako "Michaeliscerce"/"Michelescerca".

</doc>
<doc id="3654987" url="https://pl.wikipedia.org/wiki?curid=3654987" title="St. Michael Church">
St. Michael Church



</doc>
<doc id="3654989" url="https://pl.wikipedia.org/wiki?curid=3654989" title="Zespół dworski w Ponarach">
Zespół dworski w Ponarach

Zespół dworski w Ponarach – pozostałości z dawnego majątku we wsi Ponary (lit. "Paneriai") w rejonie trockim na Litwie.
Dwór w stylu klasycystycznym zbudowany został na początku XIX wieku, gdy właścicielem dóbr był Stanisław Puzyna lub później, gdy majątkiem władał zięć Puzyny, Józef Romer.
Budynek składa się z trzech części: Środkowego korpusu i bocznego skrzydła, połączonych łącznikiem. Część środkowa i skrzydło są piętrowe, a łącznik parterowy. Główne wejście, przez dwukolumnowy portyk wiedzie do łącznika.
Prawdopodobnie dwór miał mieć dwa skrzydła, lecz budowa nie została zakończona, zostawiając budowlę asymetryczną.
Na zewnątrz dwór jest ozdobiony przez zastosowanie gzymsu kostkowego oraz lizen i listwowych nadokienników.
Z pozostałych zabudowań dworskich zachował się murowany spichlerz. Dwór jest otoczony parkiem o powierzchni 2,3 ha, w którym zachowała się aleja lipowa, długa na 80 metrów i szeroka na 4 metry. Park jest chroniony od 1986 jako pomnik przyrody.

</doc>
<doc id="3654990" url="https://pl.wikipedia.org/wiki?curid=3654990" title="Thomas Vikström">
Thomas Vikström

Sven Erik Herman Thomas Vikström (ur. 21 stycznia 1969) – szwedzki wokalista, muzyk i kompozytor, multiinstrumentalista związany ze sceną muzyki rockowej i heavymetalowej, a także śpiewak operowy oraz aktor musicalowy. Thomas Vikström znany jest, prawdopodobnie, przede wszystkim z występów w doom metalowym zespole Candlemass, którego był członkiem w latach 1991-1994. W 1993 roku ukazał się jedyny, utrzymany w stylistyce soft rocka album solowy wokalisty zatytułowany "If I Could Fly". W latach późniejszych współpracował m.in. z zespołami Afterglow, Silent Memorial, Brazen Abbot i Stormwind. W 2007 roku jako muzyk koncertowy dołączył do zespołu Therion, w którym zastąpił Matsa Levéna. W 2009 roku został oficjalnym członkiem tejże formacji. 
Jest synem śpiewaka operowego Svena-Erika Vikströma (1927-2002). Jego córka Linnéa Vikström (ur. 1992) również jest wokalistką. Od 2011 roku występuje wraz z ojcem w zespole Therion.

</doc>
<doc id="3654995" url="https://pl.wikipedia.org/wiki?curid=3654995" title="Denis Kudryavtsev">
Denis Kudryavtsev



</doc>
<doc id="3654996" url="https://pl.wikipedia.org/wiki?curid=3654996" title="Hanna Platicyna">
Hanna Platicyna



</doc>
<doc id="3654998" url="https://pl.wikipedia.org/wiki?curid=3654998" title="Bradney">
Bradney

Bradney – przysiółek w Anglii, w Somerset. Bradney jest wspomniana w Domesday Book (1086) jako "Bradenie"/"Bradeneia".

</doc>
<doc id="3655007" url="https://pl.wikipedia.org/wiki?curid=3655007" title="Francesco Rizzo">
Francesco Rizzo

 
Francesco Rizzo (ur. 30 maja 1943 w Rovito, zm. 17 lipca 2022) – włoski piłkarz występujący na pozycji pomocnika.
Kariera klubowa.
Rizzo karierę rozpoczynał w 1960 roku w trzecioligowej Cosenzy. Po jednym sezonie spędzonym w tym klubie, przeszedł do drugoligowej Alessandrii. Tam również występował przez jeden sezon, a potem został graczem innego drugoligowca, Cagliari Calcio. W sezonie 1963/1964 awansował z nim do Serie A. W 1967 roku przebywał na wypożyczeniu w amerykańskim Chicago Mustangs. Potem wrócił do Cagliari, w którym grał do końca sezonu 1967/1968.
W 1968 roku Rizzo odszedł do Fiorentiny. W sezonie 1968/1969 zdobył z nią mistrzostwo Włoch. W 1970 roku przeniósł się do Bologny. W następnych latach grał też w Catanzaro, Cesenie oraz Genoi, gdzie w 1979 roku zakończył karierę.
Kariera reprezentacyjna.
W reprezentacji Włoch Rizzo zadebiutował 14 czerwca 1966 w wygranym 6:1 towarzyskim meczu z Bułgarią, w którym strzelił także dwa gole. W tym samym roku został powołany do kadry na mistrzostwa świata. Nie zagrał jednak na nich w żadnym meczu, a Włochy odpadły z turnieju po fazie grupowej.
W drużynie narodowej Rizzo rozegrał 2 spotkania, oba w 1966 roku.

</doc>
<doc id="3655009" url="https://pl.wikipedia.org/wiki?curid=3655009" title="Rozmowa nowa niektórego Pielgrzyma z Gospodarzem o niektórych cerymoniach kościelnych">
Rozmowa nowa niektórego Pielgrzyma z Gospodarzem o niektórych cerymoniach kościelnych

Rozmowa nowa niektórego Pielgrzyma z Gospodarzem o niektórych cerymoniach kościelnych, jako o pogrzebie, o krzyżu, o Salve, o czyścu, o świecach, o karach i inszych pompach. Przeciw Luteryjanom i inszym przeciwnikom wiary krześcijańskiej. Wszelkiemu człowiekowi ku wiedzeniu potrzeba i pożyteczna – religijny dialog polemiczny Stanisława ze Szczodrkowic Morawickiego, wydany w Krakowie w 1549.
O autorze dzieła brak bliższych informacji. Utwór pisany jest z pozycji katolickich i odnosi się do zarzutów stawianych przez przedstawicieli reformacji (głównie luteran), zwłaszcza do dialogu "Student", przypisywanego Janowi Seklucjanowi.
W dialogu do Gospodarza przychodzi zdrożony Pielgrzym i prosi o nocleg. Gospodarz, którego od dawna niepokoją nowinki religijne i krytyka kościelnych ceremonii, postanawia zasięgnąć rady u Pielgrzyma jako człowieka bywałego w świecie. Pielgrzym udziela odpowiedzi. W utworze dominują dłuższe wypowiedzi Pielgrzyma, przetykanie krótkimi pytaniami Gospodarza.

</doc>
<doc id="3655012" url="https://pl.wikipedia.org/wiki?curid=3655012" title="Warleigh">
Warleigh

Warleigh – przysiółek w Anglii, w Somerset, w dystrykcie (unitary authority) Bath and North East Somerset. Warleigh jest wspomniana w Domesday Book (1086) jako "Herlei"/"Heorleia".

</doc>
<doc id="3655014" url="https://pl.wikipedia.org/wiki?curid=3655014" title="Peter Doherty (ujednoznacznienie)">
Peter Doherty (ujednoznacznienie)



</doc>
<doc id="3655017" url="https://pl.wikipedia.org/wiki?curid=3655017" title="Aleksander Galibin">
Aleksander Galibin



</doc>
<doc id="3655023" url="https://pl.wikipedia.org/wiki?curid=3655023" title="Rusłan Zanewski">
Rusłan Zanewski

Rusłan Wołodymyrowycz Zanewski, ukr. Руслан Володимирович Заневський (ur. 27 listopada 1987 w Odessie) – ukraiński piłkarz, grający na pozycji pomocnika lub napastnika.
Kariera piłkarska.
Kariera klubowa.
Wychowanek klubów Junha Czorne More Odessa i Szachtar Donieck, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 19 lipca 2004 w drużynie rezerw Szachtara Donieck. W końcu 2005 za obopólną zgodą anulował kontrakt z donieckim klubem i potem trenował się razem z piłkarzami drużyny rezerw AC Milanu, po czym w 2006 został oddany do czwartoligowego farm klubu Nuorese Calcio. Latem 2006 podpisał kontrakt z łotewskim Ditton Daugavpils. Na początku 2007 przeniósł się do belgijskiego Royal Charleroi. Latem 2007 opuścił belgijski klub i potem występował w fińskich klubach FF Jaro i Jakobstads BK. Latem 2011 został piłkarzem FK Połtawa.
Kariera reprezentacyjna.
W latach 2002-2005 bronił barw młodzieżowej reprezentacji Ukrainy.

</doc>
<doc id="3655031" url="https://pl.wikipedia.org/wiki?curid=3655031" title="Felton (Somerset)">
Felton (Somerset)

Felton – wieś w Anglii, w Somerset, w dystrykcie (unitary authority) North Somerset. W 2016 miejscowość liczyła 645 mieszkańców. W latach 1870–1872 osada liczyła 246 mieszkańców.

</doc>
<doc id="3655041" url="https://pl.wikipedia.org/wiki?curid=3655041" title="Langham (Somerset)">
Langham (Somerset)

Langham – przysiółek w Anglii, w Somerset. Langham jest wspomniana w Domesday Book (1086) jako "Langeham"/"Langaham".

</doc>
<doc id="3655055" url="https://pl.wikipedia.org/wiki?curid=3655055" title="Potok z Hucisk">
Potok z Hucisk



</doc>
<doc id="3655064" url="https://pl.wikipedia.org/wiki?curid=3655064" title="Jean d'Orgeix">
Jean d'Orgeix



</doc>
<doc id="3655067" url="https://pl.wikipedia.org/wiki?curid=3655067" title="Basil D'Oliveira">
Basil D'Oliveira



</doc>
<doc id="3655068" url="https://pl.wikipedia.org/wiki?curid=3655068" title="Alessandro D'Ottavio">
Alessandro D'Ottavio



</doc>
<doc id="3655070" url="https://pl.wikipedia.org/wiki?curid=3655070" title="Norton Hawkfield">
Norton Hawkfield

Norton Hawkfield – przysiółek w Anglii, w Somerset, w dystrykcie (unitary authority) Bath and North East Somerset, w civil parish Norton Malreward. W 1891 roku civil parish liczyła 48 mieszkańców.

</doc>
<doc id="3655072" url="https://pl.wikipedia.org/wiki?curid=3655072" title="Krystyna Podleska">
Krystyna Podleska



</doc>
<doc id="3655077" url="https://pl.wikipedia.org/wiki?curid=3655077" title="Standerwick">
Standerwick

Standerwick – przysiółek w Anglii, w Somerset. W 1881 roku civil parish liczyła 78 mieszkańców. Standerwick jest wspomniana w Domesday Book (1086) jako "Stalrewich"/"Estalrewicca".

</doc>
<doc id="3655079" url="https://pl.wikipedia.org/wiki?curid=3655079" title="Pocztowa Kasa Oszczędności">
Pocztowa Kasa Oszczędności

Pocztowa Kasa Oszczędności (w skrócie P. K. O.) – była polska państwowa instytucja bankowa z siedzibą w Warszawie utworzona dekretem Naczelnika Państwa Józefa Piłsudskiego z 7 lutego 1919.
Działalność.
Działalność – w zakresie obrotu oszczędnościowego, czekowego i papierami wartościowymi, udzielanie pożyczek i wynajem skrytek bankowych, a od roku 1928 także ubezpieczenia na życie – prowadzona była przede wszystkim za pośrednictwem urzędów pocztowych, a także własnych oddziałów (w Katowicach, Krakowie i Poznaniu) oraz pododdziałów (w Łodzi i Wilnie).
W okresie przedwojennym bank ten gromadził wkłady oszczędnościowe na około 3,5 mln książeczkach
W 1938 r. wkłady na książeczkach oszczędnościowych wynosiły 789 mln złotych, a wkłady na rachunkach czekowych – 305 mln złotych.
Podczas okupacji niemieckiej kasa funkcjonowała w Generalnym Gubernatorstwie pod zarządem niemieckim.
Po wojnie bank wznowił działalność, nie podjął jednak obsługi rachunków przedwojennych.
Dekretem Rady Ministrów z dnia 25 października 1948 r. o reformie bankowej () dotychczasową Pocztową Kasę Oszczędności zlikwidowano. Majątek i tradycje przejęła utworzona równocześnie Powszechna Kasa Oszczędnościowa.

</doc>
<doc id="3655080" url="https://pl.wikipedia.org/wiki?curid=3655080" title="Nyland">
Nyland



</doc>
<doc id="3655082" url="https://pl.wikipedia.org/wiki?curid=3655082" title="Referendum w Wielkiej Brytanii w 2016 roku">
Referendum w Wielkiej Brytanii w 2016 roku

Referendum w Wielkiej Brytanii w 2016 roku – niewiążące referendum dotyczące dalszego członkostwa Wielkiej Brytanii w Unii Europejskiej, które odbyło się 23 czerwca 2016 roku. Opuszczenie Unii Europejskiej przez Wielką Brytanię określane jest przez media terminem brexit.
Pomimo niewiążącego charakteru referendum, rząd Theresy May uznał jego wynik za przyzwolenie na użycie Artykułu 50 bez zgody Parlamentu. Wątpliwość tę rozstrzygnął High Court of Justice 3 listopada 2016.
Pytanie referendalne.
Badania przeprowadzone przez komisję wyborczą potwierdziły, że zalecane przez nią pytanie „było jasne i proste dla wyborców i było najbardziej neutralnym sformułowaniem z zakresu opcji (...) rozważanych i testowanych”. Proponowane pytania referendalne zostały przyjęte przez rząd we wrześniu 2015. Pytanie, które pojawiło się na kartach do głosowania w referendum na mocy European Union Referendum Act 2015 brzmiało:
w języku angielskim:
&lt;poem&gt;
Should the United Kingdom remain a member of the European Union or leave the European Union?
&lt;/poem&gt;
z możliwymi odpowiedziami (do zaznaczenia za pomocą pojedynczego (X)):
&lt;poem&gt;
Remain a member of the European Union
Leave the European Union
&lt;/poem&gt;
W języku walijskim brzmiało następująco:
&lt;poem&gt;
A ddylai'r Deyrnas Unedig aros yn aelod o'r Undeb Ewropeaidd neu adael yr Undeb Ewropeaidd?
&lt;/poem&gt;
z możliwymi odpowiedziami (do zaznaczenia za pomocą pojedynczego (X)):
&lt;poem&gt;
Aros yn aelod o'r Undeb Ewropeaidd
Gadael yr Undeb Ewropeaidd
&lt;/poem&gt;
Wyniki.
Większość głosujących (51,89%) opowiedziała się za opuszczeniem Unii Europejskiej przez Wielką Brytanię. Za zachowaniem członkostwa w UE głosowało 16 141 241 wyborców, za opuszczeniem UE 17 410 742 wyborców. Frekwencja wyniosła 72,2%.
Wyniki w poszczególnych grupach wiekowych.
Na podstawie ankiet przeprowadzonych przez Lord Ashcroft Polls:

</doc>
<doc id="3655084" url="https://pl.wikipedia.org/wiki?curid=3655084" title="Dekanat wołokołamski">
Dekanat wołokołamski

Dekanat wołokołamski – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w rejonie wołokołamskim obwodu moskiewskiego. Funkcjonują w nim cztery cerkwie parafialne miejskie, jedenaście cerkwi parafialnych wiejskich, dwanaście cerkwi filialnych, cerkiew-baptysterium, cerkiew-dzwonnica i dwie kaplice.
Funkcję dziekana pełni ihumen Serafin (Nikolin).

</doc>
<doc id="3655085" url="https://pl.wikipedia.org/wiki?curid=3655085" title="Nyland (Somerset)">
Nyland (Somerset)

Nyland – przysiółek w Anglii, w Somerset. W latach 1870–1872 osada liczyła 40 mieszkańców.

</doc>
<doc id="3655087" url="https://pl.wikipedia.org/wiki?curid=3655087" title="Javier Fragoso">
Javier Fragoso

Javier Gonzalo Fragoso Rodríguez (ur. 19 kwietnia 1942 w Meksyku, zm. 28 grudnia 2014 w Cuernavace) – meksykański piłkarz występujący na pozycji pomocnika.
Kariera klubowa.
W swojej karierze Fragoso reprezentował barwy zespołów Club América, Zacatepec oraz Puebla. Wraz z Amériką zdobył mistrzostwo Meksyku (1966) oraz dwa Puchary Meksyku (1964, 1965).
Kariera reprezentacyjna.
W reprezentacji Meksyku Fragoso zadebiutował w 1965 roku. Wcześniej, w 1964 roku znalazł się w drużynie na Letnie Igrzyska Olimpijskie, zakończone przez Meksyk na fazie grupowej.
W 1966 roku został powołany do kadry na Mistrzostwa Świata. Zagrał na nich w meczu z Francją (1:1), a Meksyk odpadł z turnieju po fazie grupowej.
W 1970 roku Fragoso ponownie wziął udział w Mistrzostwach Świata. Wystąpił na nich w spotkaniach ze Związkiem Radzieckim (0:0), Salwadorem (4:0, gol), Belgią (1:0) i Włochami (1:4). Tamten turniej Meksyk zakończył na ćwierćfinale.
W latach 1965-1970 w drużynie narodowej Fragoso rozegrał 45 spotkań i zdobył 19 bramek.

</doc>
<doc id="3655090" url="https://pl.wikipedia.org/wiki?curid=3655090" title="Walpole (Somerset)">
Walpole (Somerset)

Walpole – przysiółek w Anglii, w Somerset. Walpole jest wspomniana w Domesday Book (1086) jako "Wallepille"/"Wallepilla".

</doc>
<doc id="3655091" url="https://pl.wikipedia.org/wiki?curid=3655091" title="Borreholm">
Borreholm

Borreholm – niewielka wyspa w Limfjorden w Danii, znajdująca się około 1,5 km na południowy zachód od mostu Aggersund, w pobliżu miasta Aggersund. Administracyjnie należy do gminy Vesthimmerland.

</doc>
<doc id="3655092" url="https://pl.wikipedia.org/wiki?curid=3655092" title="Raduga">
Raduga



</doc>
<doc id="3655094" url="https://pl.wikipedia.org/wiki?curid=3655094" title="Francisco Castrejón">
Francisco Castrejón

 
Francisco Castrejón Ramírez (ur. 11 lipca 1947 w Tuxpan) – meksykański piłkarz występujący na pozycji bramkarza.
Kariera klubowa.
W swojej karierze Castrejón reprezentował barwy zespołów Pumas UNAM, Laguna, Puebla, Club América, Tampico Madero, Atlas oraz Monarcas Morelia. Wraz z Amériką w 1976 roku zdobył mistrzostwo Meksyku.
Kariera reprezentacyjna.
W reprezentacji Meksyku Castrejón zadebiutował w 1969 roku. W 1970 roku został powołany do kadry na Mistrzostwa Świata. Nie zagrał jednak na nich w żadnym meczu, a Meksyk zakończył na ćwierćfinale.
W latach 1969–1981 w drużynie narodowej Castrejón rozegrał 26 spotkań.

</doc>
<doc id="3655095" url="https://pl.wikipedia.org/wiki?curid=3655095" title="Foxcote">
Foxcote

Foxcote lub Forscore – wieś w Anglii, w Somerset, w dystrykcie Mendip, w civil parish Hemington. W 1931 roku civil parish liczyła 60 mieszkańców. Foxcote jest wspomniana w Domesday Book (1086) jako "Fuscote"/"Fuscota".

</doc>
<doc id="3655097" url="https://pl.wikipedia.org/wiki?curid=3655097" title="Javier Valdivia">
Javier Valdivia

 
Javier Valdivia Huerta (ur. 4 grudnia 1941 w Guadalajarze) – meksykański piłkarz występujący na pozycji napastnika.
Kariera klubowa.
W swojej karierze Valdivia reprezentował barwy zespołów Chivas oraz Jalisco. Wraz z Chivas pięciokrotnie zdobył mistrzostwo Meksyku (1961, 1962, 1964, 1965, 1970), a także dwukrotnie Puchar Meksyku (1963, 1970).
Kariera reprezentacyjna.
W reprezentacji Meksyku Valdivia zadebiutował w 1965 roku. W 1970 roku został powołany do kadry na Mistrzostwa Świata. Wystąpił na nich w spotkaniach ze Związkiem Radzieckim (0:0), Salwadorem (4:0, dwa gole), Belgią (1:0) i Włochami (1:4), a Meksyk zakończył turniej na ćwierćfinale.
W latach 1965-1971 w drużynie narodowej Valdivia rozegrał 23 spotkania i zdobył 6 bramek.

</doc>
<doc id="3655099" url="https://pl.wikipedia.org/wiki?curid=3655099" title="Forscore">
Forscore



</doc>
<doc id="3655102" url="https://pl.wikipedia.org/wiki?curid=3655102" title="Podimore">
Podimore

Podimore – wieś w Anglii, w Somerset, w dystrykcie South Somerset, w civil parish Yeovilton. W 1931 roku civil parish liczyła 61 mieszkańców. Podimore jest wspomniana w Domesday Book (1086) jako "Mideltone"/"Middeltona".

</doc>
<doc id="3655106" url="https://pl.wikipedia.org/wiki?curid=3655106" title="Hornblotton">
Hornblotton

Hornblotton – wieś w Anglii, w Somerset, w dystrykcie Mendip, w civil parish West Bradley. W 1931 roku civil parish liczyła 57 mieszkańców. Hornblotton jest wspomniana w Domesday Book (1086) jako "Horblawetone"/"Horblawetona".

</doc>
<doc id="3655107" url="https://pl.wikipedia.org/wiki?curid=3655107" title="Agerø">
Agerø

Agerø – wyspa znajdująca się w Limfjorden w Danii. Ma 3,8 km² powierzchni i zamieszkana jest przez 28 osób (2017 r.). Znajduje się pomiędzy większą wyspą Morsø (363 km²), z którą połączona jest groblą, a półwyspem Thyholm.
Krótki opis.
Większość obszaru wyspy stanowią użytki rolne. Wyjątkiem jest obszar chronionych łąk nadbrzeżnych w jej północnej części, stanowiący ważny przystanek dla ptactwa wędrownego. Na Agerø znajduje się również niewielki (60 miejsc siedzących) kościół, wybudowany w 1908 roku.

</doc>
<doc id="3655108" url="https://pl.wikipedia.org/wiki?curid=3655108" title="Dunwear">
Dunwear

Dunwear – przysiółek w Anglii, w Somerset. Dunwear jest wspomniana w Domesday Book (1086) jako "Doneham".

</doc>
<doc id="3655110" url="https://pl.wikipedia.org/wiki?curid=3655110" title="Elijah Manangoi">
Elijah Manangoi

Elijah Motonei Manangoi (ur. 5 stycznia 1993 w Naroku) – kenijski lekkoatleta specjalizujący się w biegach biegach średniodystansowych.
W 2014 zajął 12. miejsce w biegu na 1500 metrów podczas igrzysk Wspólnoty Narodów w Glasgow. Srebrny medalista mistrzostw świata w Pekinie (2015). Dwa lata później został w Londynie mistrzem świata na dystansie 1500 metrów.
Złoty medalista mistrzostw Kenii.
Rekordy życiowe: bieg na 1500 metrów (stadion) – 3:28,80 (21 lipca 2017, Monako) 10. wynik w historii światowej lekkoatletyki; bieg na 1500 metrów (hala) – 3:37,62 (1 lutego 2017, Düsseldorf).

</doc>
<doc id="3655112" url="https://pl.wikipedia.org/wiki?curid=3655112" title="Święty Homobonus">
Święty Homobonus

Święty Homobonus, Homobon z Cremony (ur. w XII wieku w Cremonie, zm. 13 listopada 1197) – włoski kupiec i święty Kościoła katolickiego. 
Życiorys.
Omobono Tucenghi był z zawodu kupcem. Odznaczał się hojnością, pracowitością i uczciwością. Jego imię, przetłumaczone z łaciny oznacza "dobrego człowieka". 
Aktywnie brał udział w oficjach brewiarzowych. Uczestniczył w odnowieniu życia religijnego wraz z laikatami i dochowaniu wierności Kościołowi. Będąc młodym człowiekiem pomagał w pracy kupieckiej swojemu ojcu, bogatemu mieszkańcowi Cremony. Odziedziczony po jego śmierci majątek, Homobonus pomnażał, przeznaczając wiele środków na dzieła podnoszenia poziomu wykształcenia i życia wśród ludzi ubogich. Codziennie słuchał Mszy Świętej. Bardzo często czynił to, przebywając w kościele z rozprostowanymi ramionami (postawa krzyżowa). Zmarł podczas Mszy Świętej, 13. listopada 1197 roku. Został kanonizowany dwa lata później przez Ojca Świętego Innocentego III, .
Jego ciało znajduje się w krypcie katedry w Cremonie
Kult.
Istnieje tylko jeden na świecie kościół pod jego wezwaniem - Sant'Omobono, który mieści się w Rzymie, na wzgórzu kapitolińskim, w Rione Ripa.
Jego ciało znajduje się w krypcie katedry w Cremonie. Jest patronem przedsiębiorców, krawców, tkaczy, szewców i miasta Cremona.  
W kościele farnym w Chełmnie zachował się boczny ołtarz dedykowany świętemu Homobonusowi z obrazem go przedstawiającym (dzieło namalowano w 1743 roku).
Homobonus w kulturze popularnej.
Postać Świętego Homobonusa pojawia się niekiedy w postaci maskotek i statuetek w korporacjach, szczególnie amerykańskich. Jako patron biznesmenów jest tam niekiedy przedstawiany jako wzór do naśladowania. Niektóre firmy przyjęły nazwę zaczerpniętą od jego imienia m.in. angielska spółka Omobono Ltd (IT, Consulting), czy teksański webhosting Sheenomo.com. W Polsce pamięć o nim propaguje ojciec Jacek Gniadek SVD, misjonarz i bloger.

</doc>
<doc id="3655113" url="https://pl.wikipedia.org/wiki?curid=3655113" title="Elijah Motonei Manangoi">
Elijah Motonei Manangoi



</doc>
<doc id="3655114" url="https://pl.wikipedia.org/wiki?curid=3655114" title="Aleki Lutui">
Aleki Lutui

Aleki Lutui (ur. 1 lipca 1978 w Tofoa) – tongański rugbysta występujący na pozycji , reprezentant kraju, uczestnik trzech Pucharów Świata.
Grać w rugby zaczął na Tonga, gdzie jednocześnie był funkcjonariuszem policji. Wraz z Taufaʻao Filise wyemigrował do Opotiki w Nowej Zelandii, a stamtąd do Rotorua, gdzie związał się z lokalnym klubem Whakarewarewa. Otrzymał powołanie do regionalnego zespołu Bay of Plenty występującego w National Provincial Championship, dla którego rozegrał 55 spotkań zdobywając z przyłożeń tyleż samo punktów. W latach 2003–2006 dodatkowo grał dla franszyzy w rozgrywkach Super 12/14.
W roku 2006 podpisał kontrakt z angielskim , którego ważność była później przedłużana aż do roku 2013. W 2010 roku otrzymał wyróżnienie dla najlepszego zawodnika zespołu oraz zaliczył setny występ w jego barwach, a klub opuścił po 186 spotkaniach, co było wówczas czwartym wynikiem w jego historii. Spędził następnie po jednym sezonie w zespołach Edinburgh Rugby oraz Gloucester Rugby, z którym odniósł swój największy sukces w klubowej karierze – triumf w European Rugby Challenge Cup w sezonie 2014/2015. Związał się następnie z grającym na angielskim trzecim poziomie ligowym klubem Ampthill RUFC.
W tongańskiej reprezentacji rozegrał 38 spotkań debiutując 28 marca 1999 roku spotkaniem z Gruzją w ramach kwalifikacji do Pucharu Świata 1999. Brał z nią następnie udział w rozgrywkach Pacific Rim Championship, punktował też w trzech edycjach jego następcy, Pucharze Narodów Pacyfiku, w których zagrał. Po raz pierwszy w Pucharze Świata pojawił się w roku 2007 grając we wszystkich czterech meczach swojego zespołu. W turniejowej trzydziestce znalazł się także cztery lata później, a wśród jego trzech występów była także niespodziewana wygrana nad Francją. Po trzyletniej przerwie powrócił do kadry w listopadzie 2014 roku, a rok później, w wieku 37 lat, otrzymał powołanie na Puchar Świata 2015, podczas którego pojawił się na boisku dwukrotnie. Wziął także udział we wszystkich trzech "tournée" Pacific Islanders – w 2004, 2006 i 2008 – zaliczając dalsze siedem testmeczów.
Jeszcze w trakcie kariery zawodniczej rozpoczął kursy i pracę trenerską.
Żonaty z Dianą, trzy córki.

</doc>
<doc id="3655115" url="https://pl.wikipedia.org/wiki?curid=3655115" title="Lista liderów sezonu regularnego NBA w blokach">
Lista liderów sezonu regularnego NBA w blokach

Lista liderów sezonu regularnego NBA w blokach – poniższa lista zawiera nazwiska koszykarzy, którzy zostali liderami NBA w zablokowanych rzutach w kolejnych sezonach.
W koszykówce blok definiuje powstrzymanie atakującego poprzez zablokowanie jego próby rzutu z gry lub wsadu, poprzez bezpośredni kontakt z piłką, bez orzeczenia faulu osobistego.
NBA przyznaje tytuły lidera w blokach zawodnikowi, który osiąga najwyższą średnią zablokowanych rzutów, podczas sezonu zasadniczego. Statystyki w tej kategorii zaczęto prowadzić od sezonu 1973/74. Aby zawodnik został sklasyfikowany na liście najlepiej blokujących graczy sezonu musi on wystąpić w co najmniej 70 spotkaniach (z 82) lub zanotować co najmniej 100 bloków. Ten wymóg obowiązuje od rozgrywek 1974/75.
Mark Eaton jest rekordzistą NBA zarówno pod względem łącznej liczby bloków, uzyskanych w trakcie danego sezonu (456), jak i średniej bloków (5,56). Oba rezultaty uzyskał podczas rozgrywek 1984/85. Manute Bol jest rekordzistą ligi w kategorii debiutantów z sumą 397 bloków i średniej 5 bloków na mecz, uzyskanej w trakcie kampanii 1985/86. Wśród aktywnych zawodników najwyższą średnią (3,65) oraz liczbą bloków (241) legitymuje się Serge Ibaka, wyniki te uzyskał w sezonie 2011/12.
Kareem Abdul-Jabbar, Eaton i Marcus Camby zostawali czterokrotnie w karierze liderami NBA w blokach. George Johnson, Bol, Hakeem Olajuwon, Dikembe Mutombo, Alonzo Mourning, Ratliff, Dwight Howard, Anthony Davis i Ibaka są pozostałymi zawodnikami, którzy sięgnęli po tytuły liderów w blokach, więcej niż jeden raz w karierze (stan na luty 2016). Obaj Mutombo oraz Camby zostali liderami najwięcej razy z rzędu – trzy. Bill Walton (1977) z Portland Trail Blazers i Abdul-Jabbar (1980) z Los Angeles Lakers, są jedynymi zawodnikami w historii, którzy w trakcie tego samego sezonu zostali liderami ligi w blokach oraz sięgali po mistrzostwo NBA.

</doc>
<doc id="3655117" url="https://pl.wikipedia.org/wiki?curid=3655117" title="Lindholm (Limfjorden)">
Lindholm (Limfjorden)

Lindholm – niewielka wyspa o powierzchni około 66 ha znajdująca się w Limfjorden w Danii. Wyspa leży na północ od półwyspu Thyholm i około 1,5 km na południe od południowego krańca wyspy Agerø – Søjeodde.

</doc>
<doc id="3655118" url="https://pl.wikipedia.org/wiki?curid=3655118" title="Liderzy sezonu regularnego NBA w blokach">
Liderzy sezonu regularnego NBA w blokach



</doc>
<doc id="3655119" url="https://pl.wikipedia.org/wiki?curid=3655119" title="Raúl Cárdenas">
Raúl Cárdenas

 
Raúl Cárdenas de la Vega (ur. 30 października 1928 w Meksyku, zm. 25 marca 2016 w Cuernavace) – meksykański piłkarz występujący na pozycji pomocnika. Trener piłkarski.
Kariera klubowa.
W swojej karierze Cárdenas reprezentował barwy zespołów Real Club España, Chivas, Marte, Puebla oraz Zacatepec. Wraz z ekipą Zacatepec dwukrotnie zdobył mistrzostwo Meksyku (1955, 1958), a także dwukrotnie Puchar Meksyku (1957, 1959).
Kariera reprezentacyjna.
W reprezentacji Meksyku Cárdenas grał w latach 1948-1962. W 1948 roku znalazł się w drużynie na letnie igrzyska olimpijskie, zakończone przez Meksyk na pierwszej rundzie.
W 1954 roku został powołany do kadry na mistrzostwa świata. Wystąpił na nich w spotkaniach z Brazylią (0:5) i Francją (0:2), a Meksyk odpadł z turnieju po fazie grupowej.
W 1958 roku Cárdenas ponownie znalazł się w składzie na mistrzostwa świata. Zagrał na nich w meczach z Walią (1:1) i Węgrami (0:4). Meksyk zaś ponownie zakończył mundial na fazie grupowej.
W 1962 roku Cárdenas po raz trzeci wziął udział w mistrzostwach świata. Rozegrał na nim 3 spotkania: z Brazylią (0:2), Hiszpanią (0:1) oraz ZSRR (3:1), a Meksyk po raz trzeci odpadł z turnieju po pierwszej fazie.
Kariera trenerska.
W 1968 roku Cárdenas został selekcjonerem reprezentacji Meksyku. Pod jego wodzą zakwalifikowała się ona na mistrzostwa świata 1970. Rozegrała na nich cztery spotkania: ze Związkiem Radzieckim (0:0), Salwadorem (4:0), Belgią (1:0) i Włochami (1:4). Tamten turniej Meksyk zakończył na ćwierćfinale.

</doc>
<doc id="3655121" url="https://pl.wikipedia.org/wiki?curid=3655121" title="Mamady Youla">
Mamady Youla

Mamady Youla (ur. 1961) – gwinejski biznesmen i polityk.
Życiorys.
Dyrektor Guinea Alumina Corporation-przedsiębiorstwa górniczego w Zjednoczonych Emiratach Arabskich w latach 2004-2015. W grudniu 2015 prezydent Gwinei Alpha Condé po zwycięstwie w wyborach prezydenckich na drugą kadencję desygnował Youla na stanowisko premiera. Zaprzysiężony na stanowisku 29 grudnia 2015. Funkcję szefa rządu pełnił do 24 maja 2018.

</doc>
<doc id="3655126" url="https://pl.wikipedia.org/wiki?curid=3655126" title="Christa Czekay">
Christa Czekay

Christa Czekay z domu Eisler, później Drust (ur. 20 marca 1944 w Wałbrzychu, zm. 14 czerwca 2017 w Wolfsburgu) – niemiecka lekkoatletka, sprinterka, medalistka mistrzostw Europy i halowych mistrzostw Europy. W czasie swojej kariery reprezentowała RFN.
Specjalizowała się w biegu na 400 metrów. Zwyciężyła w sztafecie 4 × 1 okrążenie (w składzie: Renate Meyer, Hannelore Trabert, Eisler i Erika Rost) na europejskich igrzyskach halowych w 1968 w Madrycie.Na mistrzostwach Europy w 1969 w Atenach niemiecka sztafeta 4 × 400 metrów w składzie: Czekay, Antje Gleichfeld, Inge Eckhoff i Christel Frese ustanowiła w biegu eliminacyjnym 19 września rekord świata czasem 3:33,9. Następnego dnia w biegu finałowym rekord ten został poprawiony przez sztafety Wielkiej Brytanii i Francji, a sztafeta RFN (biegnąca w tym samym zestawieniu) zdobyła brązowy medal z rezultatem lepszym od swego rekordu (3:32,7).
Czekay zdobyła srebrny medal w sztafecie 4 × 2 okrążenia (w składzie: Gisela Ahlemeyer, Gisela Ellenberger, Anette Rückes i Czekay) na halowych mistrzostwach Europy w 1971 w Sofii.
Była wicemistrzynią RFN w biegu na 400 metrów w 1968 i 1969. Zdobyła również mistrzostwo RFN w sztafecie 4 × 100 metrów w 1963 i 1964 i w sztafecie 3 × 800 metrów w 1971. W hali była mistrzynią w biegu na 200 metrów w 1968.
Trzykrotnie poprawiała rekord RFN w sztafecie 4 × 400 metrów do rezultatu 3:32,7 (20 września 1969 w Atenach).

</doc>
<doc id="3655129" url="https://pl.wikipedia.org/wiki?curid=3655129" title="Wilton (Somerset)">
Wilton (Somerset)

Wilton – osada w Anglii, w Somerset. W 1921 roku civil parish liczyła 875 mieszkańców.

</doc>
<doc id="3655132" url="https://pl.wikipedia.org/wiki?curid=3655132" title="Kościół św. Małgorzaty w Kiernozi">
Kościół św. Małgorzaty w Kiernozi

Kościół świętej Małgorzaty – rzymskokatolicki kościół parafialny w Kiernozi, należący do dekanatu Sanniki diecezji łowickiej.
Świątynia została wybudowana z cegły w XIV wieku. Jednak w późniejszych wiekach była wielokrotnie przebudowywana, powstały wtedy dobudówki. Nawa została wzniesiona na planie kwadratu, prezbiterium jest węższe, wielobocznie zamknięte, od strony zachodniej znajduje się kwadratowa wieża, mieszcząca w przyziemiu kruchtę, a na piętrze chór muzyczny. W obu narożnikach pomiędzy wieżą a zachodnią ścianą nawy są umieszczone cylindryczne wieżyczki, mieszczące schody na górne kondygnacje nawy i na chór. Do północnej elewacji nawy dobudowany jest przedsionek, a do południowej neogotycka kaplica. Przy prezbiterium są umieszczone dwie zakrystie.
Świątynia wzmocniona jest skarpami. Do wyposażenia kościoła należą cztery ołtarze. W ołtarzu głównym jest umieszczony obraz świętej Małgorzaty dziewicy i męczennicy, w dwóch ołtarzach bocznych obrazy "Przemienienie Pańskie" i "Święty Józef z Dzieciątkiem". Z innych elementów wyposażenia można wyróżnić płaskorzeźbioną, kamienną chrzcielnicę datowaną na 1519 rok.

</doc>
<doc id="3655133" url="https://pl.wikipedia.org/wiki?curid=3655133" title="Manuił Abramson">
Manuił Abramson

Manuił Abramson (; ur. w 1898, zm. w 1941) – radziecki orientalista, działacz partyjny i państwowy.
Życiorys.
Był członkiem Rosyjskiej Partii Komunistycznej (bolszewików). W 1924 ukończył Moskiewski Instytut Orientalistyki, od 1920 kierował chińskim oddziałem Syberyjskiego Biura Centralnego Komitetu RPK (b). Od 1921 był pracownikiem Komitetu Wykonawczego Międzynarodówki Komunistycznej. W latach 1925-1927 pracował w ambasadzie ZSRR w Chinach. Od 1928 był wykładowcą w moskiewskich szkołach wyższych, w latach 1935-1937 był pracownikiem Instytutu Gospodarki Światowej i Światowej Polityki Akademii Nauk ZSRR. 
W 1938 został aresztowany, zmarł w zamknięciu trzy lata później. 

</doc>
<doc id="3655136" url="https://pl.wikipedia.org/wiki?curid=3655136" title="Sydenham (Somerset)">
Sydenham (Somerset)

Sydenham – dzielnica miasta Bridgwater, w Anglii, w Somerset, w dystrykcie Sedgemoor. W 2001 roku dzielnica liczyła 6614 mieszkańców. Sydenham jest wspomniane w Domesday Book (1086) jako "Sideham".

</doc>
<doc id="3655138" url="https://pl.wikipedia.org/wiki?curid=3655138" title="Kolos Nerona">
Kolos Nerona

Kolos Nerona – olbrzymich rozmiarów rzeźba z brązu wzniesiona przez cesarza Nerona, stojąca w starożytności przed rzymskim Koloseum.
Posąg, wzniesiony po pożarze miasta w 64 roku, został wykonany przez greckiego rzeźbiarza Zenodorosa. Pierwotnie ustawiony był w westybulu Domus Aurea. Jego wygląd znany jest z wizerunków zachowanych na rzymskich monetach. Mierząca około 35 m wysokości rzeźba przedstawiała nagiego Nerona jako boga słońca, trzymającego w ręku ster wsparty o glob ziemski. Za panowania Wespazjana posąg został przerobiony na pomnik Heliosa, a jego głowę ozdobiono słoneczną koroną z siedmioma promieniami. Z rozkazu Hadriana rzeźbę przesunięto z jej pierwotnej lokalizacji na północno-zachodnią stronę Koloseum, aby zrobić miejsce pod budowę świątyni Wenus i Romy. Przesunięcie posągu, za które odpowiedzialny był architekt Dekrianus, było ogromnym przedsięwzięciem logistycznym: według źródeł kolos był ciągnięty przez 24 słonie.
Za panowania Kommodusa rzeźbę przerobiono, po zmianie głowy i dodaniu atrybutów ukazywała ubóstwionego władcę jako Herkulesa. Po śmierci cesarza w 192 roku przywrócono kolosowi poprzedni wygląd. Posąg jest wzmiankowany jeszcze w IV wieku. Przestał istnieć przed 1000 rokiem, ale dokładna data i okoliczności jego zniszczenia nie są znane. Być może został przetopiony. Wzmianka Bedy Czcigodnego ("Quandiu stabit coliseus, stabit et Roma; quando cadit coliseus, cadet et Roma; quando cadet Roma, cadet et mundus") wskazuje, że kolos mógł stać jeszcze w VIII wieku. Itinerarium z Einsiedeln z przełomu VIII i IX wieku nie zawiera już jednak żadnych informacji na jego temat.
Kolos ustawiony był na wysokiej na 7 metrów prostokątnej podstawie o wymiarach 17,6×14,75 m, wykonanej z betonu okładanego cegłą, pokrytego z zewnątrz marmurem. Podstawa posągu zachowała się i została odkopana w 1828 roku. Zniszczono ją w 1936 roku podczas budowy via dell’Impero. Jej fundamenty odsłonięto ponownie w 1986 roku.
Amfiteatr Flawiuszów zapożyczył swoją nazwę – Koloseum – od stojącej obok rzeźby Kolosa Nerona.

</doc>
<doc id="3655142" url="https://pl.wikipedia.org/wiki?curid=3655142" title="St Decumans">
St Decumans

St Decumans – osada w Anglii, w Somerset, w dystrykcie Somerset West and Taunton. W 1901 roku civil parish liczyła 3251 mieszkańców.

</doc>
<doc id="3655147" url="https://pl.wikipedia.org/wiki?curid=3655147" title="Wybory parlamentarne w Irlandii w 2016 roku">
Wybory parlamentarne w Irlandii w 2016 roku

Wybory parlamentarne w Irlandii odbyły się 26 lutego 2016. Irlandczycy wybierali 158 posłów do Dáil Éireann (izba niższa parlamentu) w 40 okręgach wyborczych.
W czerwcu 2012 zmniejszono liczbę członków izby niższej parlamentu Irlandii z 166 do 158 oraz liczbę okręgów wyborczych z 43 do 40.
Wyniki wyborów.
Źródło

</doc>
<doc id="3655148" url="https://pl.wikipedia.org/wiki?curid=3655148" title="Habib Abdullayev">
Habib Abdullayev



</doc>
<doc id="3655149" url="https://pl.wikipedia.org/wiki?curid=3655149" title="Olga Segler">
Olga Segler

Olga Segler (ur. 31 lipca 1881 na Ukrainie, zm. 26 września 1961 w Berlinie) – najstarsza wiekowo potwierdzona poprzez dotychczasowe badania historyczne ofiara śmiertelna Muru Berlińskiego.
Olga Segler zajmowała mieszkanie na drugim piętrze kamienicy ulokowanej we wschodniej części Berlina przy ulicy Bernauer Straße 34, bezpośrednio na granicy z sektorem francuskim, w związku z czym znajdujący się przed budynkiem chodnik należał do Berlina Zachodniego. Owa niekorzystna sytuacja skłoniła władze NRD do decyzji o przymusowym wysiedleniu tamtejszych mieszkańców i trwałym wyłączeniu budynków z eksploatacji. 25 września Olga Segler zdecydowała się opuścić swoje mieszkanie i uciec do córki mieszkającej w przyległej, leżącej już po stronie zachodniej dzielnicy Wedding. Skacząc na przygotowaną uprzednio przez strażaków płachtę ratowniczą odniosła jednak ciężkie obrażenia, wskutek których dzień później zmarła. Pochowana została na cmentarzu w dzielnicy Reinickendorf.
Ku pamięci tragicznie zmarłej w listopadzie 1961 postawiony został w miejscu jej zamieszkania symboliczny krzyż, natomiast we wrześniu 1982 r. z inicjatywy urzędu dzielnicowego Wedding umieszczono na Bernauer Straße (w pobliżu ulicy Swinemünder Straße) głaz z wyrytymi nań nazwiskami ofiar Muru Berlińskiego, jak Ida Siekmann, Hans-Dieter Wesa, Rudolf Urban, Olga Segler, Bernd Lünser, Ernst Mundt, Otfried Reck i Dietmar Schulz oraz dwoma nieznanymi do 1982 roku, jak Dieter Brandes czy Michael-Horst Schmidt.
W 2006 r. ku czci Olgi Segler umieszczono również tablicę pamiątkową przy Bernauer Straße.

</doc>
<doc id="3655150" url="https://pl.wikipedia.org/wiki?curid=3655150" title="Klasztor boromeuszek w Brzegu Dolnym">
Klasztor boromeuszek w Brzegu Dolnym

Zespół klasztorny ss. boromeuszek w Brzegu Dolnym, położony przy Al. Jerozolimskich, składa się z domu zakonnego, budynku szpitala i budynku dawnego sierocińca, kaplicy klasztornej, cmentarza zakonnego i domu św. Anny. W pobliżu klasztoru znajduje się kaplica św. Jadwigi (z 1665 r.) z przyległym cmentarzem oraz 14 kaplic drogi krzyżowej (z lat 1701-1740) wzdłuż Al. Klasztornej.
Historia.
Właścicielka Brzegu Dolnego hrabina Dorothea von Lazareff-Hoym zaplanowała budowę klasztoru, w 1860 r. uzyskała zezwolenie biskupa wrocławskiego i przełożonej boromeuszek na Śląsku Heleny Tichy. 
Pierwsze trzy siostry boromeuszki przybyły do miasta w 1860 r. z Nysy i zajęły tymczasowy dom, w którym zorganizowały sierociniec. Szybko powiększająca się liczba podopiecznych wymogła budowę dużego budynku klasztornego. Środki na budowę pozyskano ze zbiórki publicznej i po zebraniu 14 tysięcy talarów przystąpiono w latach 1866-67 do budowy. Powstał niewielki szpital (na 10 łóżek), klasztor, kaplica i sierociniec dla 70 wychowanków. Liczba zakonnic powiększyła się do siedmiu. Przed budynkiem klasztoru umieszczono dwie figury barokowe z 1774 r.: NMP z Dzieciątkiem oraz św. Jadwigi.
Okres "Kulturkampfu" przyniósł zakaz opieki nad małoletnimi, dlatego sierociniec zamieniono na dom opieki dla dorosłych. W oddzielnym budynku powstało pierwsze w mieście przedszkole. Przyległy zakład ceramiczny zakon zakupił w 1886 r. w celu zorganizowania tam szpitala psychiatrycznego. Jednak nakaz władz zmusił zakon do wybudowania w 1895 r. odrębnego budynku na ten cel, tzw. domu św. Anny. Rok później powstał dom spokojnej starości dla boromeuszek. Rozbudowano również szpital. W 1897 r. założono cmentarz klasztorny. Pochowanych jest tu 876 zakonnic, które grzebano w latach 1890–2011.
Po 1945 r. nowe władze polskie pozwoliły boromeuszkom pozostać w dolnobrzeskiej siedzibie, ponieważ większość zakonnic była Ślązaczkami polskiego pochodzenia. Dom św. Anny stał się od 1945 r. siedzibą zakonu Sióstr Franciszkanek Rodziny Maryi.
12.10.1964 r. władze PRL usunęły 80 zakonnic z ich klasztoru i szpitala. Przeniesiono je do budynku dawnej administracji szpitala, nieprzystosowanego dla potrzeb mieszkalnych. Wśród eksmitowanych zakonnic sporą grupę stanowiły siostry w podeszłym wieku i chore. Według władz powodem tej akcji było pozyskanie obiektu na szpital państwowy. Według relacji świadków eksmisja sióstr odbyła się przy udziale oddziałów ZOMO, przybyłych z Wrocławia oraz posiłków MO z sąsiednich miejscowości. Po przeniesieniu ss. boromeuszek, na polecenie władz dokonano zamurowania przejścia do kaplicy z dawnego budynku sióstr, co zmusiło zakon do wybudowania specjalnego przejścia na filarach, łączącego siedzibę zakonu z kaplicą klasztorną, przylegającą do szpitala. Od tego czasu chorzy przebywający w szpitalu nie mogli korzystać z uczestniczenia we mszy. Dopiero po 46 latach przywrócono dawne przejście, a pod koniec lat 1990. ss. boromeuszkom przywrócono własność budynków szpitala. W styczniu 2014 r. Gmina Brzeg Dolny wykupiła od nich budynek szpitala.

</doc>
<doc id="3655151" url="https://pl.wikipedia.org/wiki?curid=3655151" title="Sherron Watkins">
Sherron Watkins

Sherron Watkins (ur. 28 sierpnia 1959) – wiceprezydent ds. rozwoju w korporacji Enron, przesłuchiwana w sprawie bankructwa przedsiębiorstwa przez Izbę Reprezentantów i Senat na początku 2002.
W sierpniu 2001 Watkins zawiadomiła ówczesnego prezesa Enronu o nieprawidłowościach w raportach finansowych korporacji. Została skrytykowana za to, że nie ujawniła wcześniej swoich podejrzeń organom rządowym – jej raport został opublikowany pięć miesięcy po napisaniu.
W 2002 była jedną z trzech osób (tzw. The Whistleblowers), które magazyn „Time” uhonorował tytułem „Człowieka Roku”.

</doc>
<doc id="3655157" url="https://pl.wikipedia.org/wiki?curid=3655157" title="Karl-Johan Dyvik">
Karl-Johan Dyvik

Karl-Johan Dyvik (ur. 10 października 1993) – szwedzki biegacz narciarski, srebrny medalista mistrzostw świata młodzieżowców.
Kariera.
Po raz pierwszy na arenie międzynarodowej Dyvik pojawił się 5 grudnia 2009 roku w Särna, gdzie w zawodach juniorskich zajął 33. miejsce w sprincie stylem klasycznym. W 2013 roku wystartował na mistrzostwach świata juniorów w Libercu, zajmując 31. miejsce w sprincie klasykiem oraz 42. miejsce w biegu na 10 km stylem dowolnym. Na rozgrywanych trzy lata później mistrzostwach świata młodzieżowców w Râșnovie zajął drugie miejsce w sprincie stylem dowolnym. W zawodach tych rozdzielił na podium dwóch Francuzów: Lucasa Chanavata oraz Jeana Tiberghiena. W zawodach Pucharu Świata zadebiutował 11 lutego 2016 roku w Sztokholmie, zajmując 68. miejsce w sprincie klasykiem.
Osiągnięcia.
Puchar Świata.
Miejsca na podium.
Dyvik nigdy nie stał na podium indywidualnych zawodów Pucharu Świata.

</doc>
<doc id="3655169" url="https://pl.wikipedia.org/wiki?curid=3655169" title="East Bower">
East Bower

East Bower – osada w Anglii, w Somerset. East Bower jest wspomniana w Domesday Book (1086) jako "Bur"/"Burh".

</doc>
<doc id="3655170" url="https://pl.wikipedia.org/wiki?curid=3655170" title="Grodzisko Waćmierek">
Grodzisko Waćmierek

Grodzisko w Waćmierku – grodzisko położone w kociewskiej wsi Waćmierek w województwie pomorskim, w powiecie tczewskim, w gminie Tczew, w pobliżu drogi krajowej nr 22 (tzw. Berlinka) - na trasie Malbork-Starogard Gdański ulokowane jest przy wjeździe do wsi, po lewej stronie, w lesie (ok. 1 km od drogi krajowej). Jest jednym z punktów regionalnego szlaku turystycznego (Szlak Ziemi Tczewskiej im. Romana Klima); jest to zielony znakowany szlak turystyczny.
Gród był obiektem wczesnośredniowiecznym. Miał charakter strażniczy. Drobne fragmenty ceramiki grodziskowej wskazują, że gród był zamieszkały. Ulokowany był na zbiegu szlaków drożnych z Gdańska, Tczewa i Starogardu przez Gorzędziej w kierunku Prus na płaskiej, dogodnej dla osadnictwa przestrzeni półwyspu wyschniętego Jeziora Gniszewskiego. 
Pierścieniowate grodzisko datowane jest na IX-XIII wiek. Ślady osadnictwa otwartego pochodzą z IX wieku. Na jego miejscu w XII wieku założono gród. Leży on na łąkach (jest to jedyne na Kociewiu, dobrze zachowane grodzisko nizinne), dawniej zawodnionych, w bagnistym lesie. Ma kształt owalu o osiach 30x50 kroków. Wysokość wału mierzona na ukos wynosi 20 kroków. Wał został zbudowany techniką przekładkową. W jego wschodniej części można zaobserwować pogłębienie ósemkowate, zaś w północnej, dwa wcięcia (najprawdopodobniej od pomostu). Zachowane jest również pogłębienie w wale. 
Podczas badań archeologicznych z 1980 r. u podnóża wału odkryto bardzo mocno zniszczony obiekt (najprawdopodobniej domostwo), usytuowany lekko skośnie do umocnień obronnych. Badania archeologiczne na tym stanowisku zakończono w 1980 r. Przy okazji ich przeprowadzania, odkryto w najbliższej okolicy cały szereg nowych stanowisk, w tym otwartych osad wczesnośredniowiecznych z XI-XII wieku.

</doc>
<doc id="3655171" url="https://pl.wikipedia.org/wiki?curid=3655171" title="Hamp">
Hamp

Hamp – osada w Anglii, w Somerset. Hamp jest wspomniana w Domesday Book (1086) jako "Hame"/"Hamet".

</doc>
<doc id="3655172" url="https://pl.wikipedia.org/wiki?curid=3655172" title="Ilja Ochłopkow">
Ilja Ochłopkow

Ilja Michajłowicz Ochłopkow (ros. Илья́ Миха́йлович Охло́пков, ur. 27 lipca 1884 w Wielkim Ustiugu, zm. 12 października 1957 w Mordwińskiej ASRR) – rosyjski rewolucjonista, działacz komunistyczny, radziecki polityk.
Życiorys.
W 1904 wstąpił do SDPRR, kilkakrotnie był aresztowany i zsyłany, 1915 ukończył studia na Uniwersytecie Moskiewskim. W czerwcu 1916 został aresztowany i w październiku 1915 skazany na zesłanie, 1916-1917 pracował jako wykładowca gimnazjum w guberni penzeńskiej, od maja do października 1917 pełnił funkcję komisarza powiatu mokszańskiego tymczasowej władzy Republiki Rosyjskiej, a od maja do listopada 1918 instruktora odpowiedzialnego Ludowego Komisariatu Oświaty RFSRR. Od listopada 1918 przewodniczący mokszańskiego powiatowego komitetu RKP(b), 1919 przewodniczący Komitetu Wykonawczego Mokszańskiej Rady Powiatowej i kierownik mokszańskiego powiatowego oddziału edukacji narodowej w guberni penzeńskiej, od sierpnia 1919 do stycznia 1920 przewodniczący penzeńskiego gubernialnego komitetu RKP(b). Do maja 1920 kierownik pododdziału Kolei Windawo-Rybińskiej, od maja do października 1920 zastępca komisarza obwodowego zarządu gospodarki wodnej w Niżnym Nowogrodzie, od października 1920 do lipca 1921 komisarz obwodowego zarządu gospodarki wodnej w Wielkim Ustiugu. Od lipca 1921 do marca 1922 sekretarz odpowiedzialny Komitetu Powiatowego RKP(b) w Wielkim Ustiugu, od marca 1922 do marca 1924 zastępca kierownika Wydziału Organizacyjno-Instruktorskiego KC RKP(b), od marca do października 1924 zastępca kierownika Wydziału Organizacyjno-Dystrybucyjnego KC RKP(b), od 20 listopada 1924 do 29 czerwca 1926 sekretarz odpowiedzialny kurskiego gubernialnego komitetu RKP(b)/WKP(b).
Od lipca 1926 do lipca 1927 sekretarz odpowiedzialny woroneskiego gubernialnego komitetu WKP(b), od 6 kwietnia 1927 do 8 września 1928 przewodniczący Komitetu Wykonawczego Smoleńskiej Rady Gubernialnej, od sierpnia 1928 do stycznia 1930 członek komisji Komitetu Przygotowawczego przy Radzie Komisarzy Ludowych ZSRR, 1930-1931 pracownik Przedstawicielstwa Handlowego ZSRR w Niemczech. Od kwietnia 1931 do kwietnia 1934 instruktor odpowiedzialny KC WKP(b), od kwietnia 1934 do stycznia 1936 zastępca szefa Zarządu Politycznego Ludowego Komisariatu Transportu Wodnego ZSRR, od stycznia 1936 do stycznia 1937 zastępca szefa Zarządu Politycznego Głównego Zarządu Lotnictwa Cywilnego przy Radzie Komisarzy Ludowych ZSRR, od października 1937 do kwietnia 1939 dyrektor Krymskiego Rezerwatu Państwowego w Ałuszcie. Od lutego 1939 do października 1941 dyrektor Państwowego Rezerwatu im. Alochina w obwodzie kurskim, od grudnia 1941 do stycznia 1943 leśniczy Tiomnikowskiego Przedsiębiorstwa Leśnego w Mordwińskiej ASRR, od stycznia do października 1943 dyrektor rezerwatu państwowego w obwodzie iwanowskim, później wykładał w szkole w Mordwińskiej ASRR.

</doc>
<doc id="3655173" url="https://pl.wikipedia.org/wiki?curid=3655173" title="Alexandre Pouyé">
Alexandre Pouyé

Alexandre Pouyé (ur. 11 maja 1993 w Bourg-Saint-Maurice) – francuski biegacz narciarski, brązowy medalista mistrzostw świata młodzieżowców.
Kariera.
Po raz pierwszy na arenie międzynarodowej Alexandre Pouyé pojawił się 7 marca 2010 roku w La Féclaz, gdzie w zawodach juniorskich zajął 61. miejsce w biegu na 10 km stylem dowolnym. W 2011 roku wystartował na olimpijskim festiwalu młodzieży Europy w Libercu, gdzie był między innymi trzynasty w biegu na 10 km stylem klasycznym. Na mistrzostwach świata juniorów w Libercu w 2013 roku zajął czwarte miejsce w sztafecie, szesnaste w biegu łączonym i na 10 km stylem dowolnym oraz 27. miejsce w sprincie klasykiem. Na rozgrywanych dwa lata później mistrzostwach świata młodzieżowców w Ałmaty zajął 23. miejsce w biegu łączonym i 32. miejsce w sprincie klasykiem. Brał również udział w mistrzostwach świata młodzieżowców w Râșnovie, gdzie zdobył brązowy medal w biegu na 15 km stylem dowolnym. W zawodach tych wyprzedzili go jedynie Norweg Simen Hegstad Krüger oraz kolejny reprezentant Francji, Clément Parisse. W zawodach Pucharu Świata zadebiutował 20 grudnia 2015 roku w Toblach, zajmując 49. miejsce w biegu na 15 km klasykiem. Jak dotąd nie zdobył punktów do klasyfikacji generalnej.

</doc>
<doc id="3655176" url="https://pl.wikipedia.org/wiki?curid=3655176" title="Twórcy państwa bułgarskiego">
Twórcy państwa bułgarskiego

Twórcy państwa bułgarskiego () – kompleks architektoniczny zbudowany w 1981 roku na płaskowyżu powyżej miasta Szumen, Bułgaria, z okazji przypadającej 1300. rocznicy powstania państwa bułgarskiego.
Położenie.
Pomnik znajduje się na płaskowyżu Szumeńskim, w najwyższej części równiny Dunaju, na wysokości 500 nad poziomem morza, wznosząc się ponad miasto Szumen.
Historia.
Postanowieniem Rady Ministrów Bułgarii z dnia 14 marca 1977 roku podjęto decyzję o budowie pomnika, poświęcony nadchodzącej 1300. rocznicy powstawania Bułgarii. W tym celu w maju 1978 roku rozpoczęto zadanie ideologiczne, skompletowanie nagród i jury, w celu wyłonienia zwycięzcy wśród kandydujących stowarzyszeń planujących budowę pomnika. Konkurs podzielono na dwa etapy. W pierwszym wzięło udział 15 kolektywów. 17-członkowe jury, pod przewodnictwem wiceprzewodniczącego Ministerstwa Kultury prof. Pejo Berbenliewa, do drugiego etapu dopuściło 5 projektów. Wygrany projekt z drugiego etapu jest dziełem zespołu z udziałem rzeźbiarzy Kruma Damjanowa i Iwana Sławowa, architektów Georgiego Geczewa i Błagoja Atanasowa, malarzy Władisława Paskalewa i Simeona Wenowa oraz konstruktora Presława Chadżowa.
Opis.
Pomnik przedstawia ważne momenty bułgarskiej historii od VI do X w. Jest on zbudowany z 8 bloków betonowych, formujące dwie półsale. W kompozycji są postacie władców bułgarskich: Asparucha, Terweła, Kruma Zwycięzcy, Omurtaga, Borysa I Michała oraz Symeona I Wielkiego. W sali „złoty wiek” oprócz postaci Symeona znajdują się Klemens z Ochrydy, Naum Ochrydzki i Angelariusz Ochrydzki, arystokraci i wojownicy. Każdy z bloków, na których widnieją mozaiki, są rozstawione pod innym kątem – 45 °, 90 ° i 60 º, co ma na celu przedstawienie idei stopniowego rozwoju państwa.
W pierwszej części przedstawione są runy, którymi posługiwali się Prabułgarzy, wśród których stoi znak Tangry, w drugiej części przedstawiona jest głagolica, natomiast w 3 części cyrylica.
Wojownicy w pierwszej części witają chana, ubranego w purpurę. Twarze figur z drugiej części mają nieradosne oblicze, co świadczy to o tym, że przyjęcie chrześcijaństwa nie przeszło bez sprzeciwu. Trzecia część przedstawia braci Cyryla i Metodego, ich uczniów Nauma Ochrydzkiego, Angelariusza Ochrydzkiego, Sawę i Gorazda, a także uczonych i konstruktorów symeońskiego Złotego Wieku.

</doc>
<doc id="3655177" url="https://pl.wikipedia.org/wiki?curid=3655177" title="Grodziska gminy Tczew">
Grodziska gminy Tczew

Grodziska gminy Tczew
Na terenie gminy Tczew wydzielone są 203 strefy ochrony konserwatorskiej – archeologicznej. Do rejestru zabytków wpisano 11 stref ochrony archeologicznej. Cztery z nich to grodziska: Grodzisko w Lubiszewie Tczewskim, w Grodzisko w Śliwinach, Grodzisko Waćmierek, oraz Grodzisko i osada w Miłobądzu. Na tych terenach obowiązuje zakaz inwestowania.

</doc>
<doc id="3655178" url="https://pl.wikipedia.org/wiki?curid=3655178" title="Mikael Gunnulfsen">
Mikael Gunnulfsen

Mikael Gunnulfsen (ur. 25 marca 1993) – norweski biegacz narciarski, brązowy medalista mistrzostw świata młodzieżowców.
Kariera.
Po raz pierwszy na arenie międzynarodowej Gunnulfsen pojawił się 12 lutego 2010 roku w Hovden, gdzie w zawodach juniorskich zajął 326. miejsce w biegu na 10 km stylem dowolnym. Nigdy nie wystąpił na mistrzostwach świata juniorów. W 2016 roku wystartował jednak na mistrzostwach świata młodzieżowców w Râșnovie, gdzie zdobył brązowy medal w biegu na 15 km stylem klasycznym. W zawodach tych wyprzedzili go jedynie Jens Burman ze Szwecji oraz Rosjanin Aleksiej Czerwotkin. W zawodach Pucharu Świata zadebiutował 3 lutego 2016 roku w Drammen, zajmując 33. miejsce w sprincie klasykiem. Pierwsze pucharowe punkty wywalczył 9 marca 2019 podczas PŚ w Oslo, na dystansie 50 km stylem klasycznym ze startu wspólnego uplasował się na 8. miejscu.
Osiągnięcia.
Puchar Świata.
Miejsca na podium.
Gunnulfsen nigdy nie stał na podium indywidualnych zawodów Pucharu Świata.

</doc>
<doc id="3655179" url="https://pl.wikipedia.org/wiki?curid=3655179" title="Bernd Lünser">
Bernd Lünser

Bernd Lünser (ur. 11 marca 1939 w Berlinie, zm. 4 października 1961 tamże) – ofiara śmiertelna Muru Berlińskiego zmarła wskutek obrażeń odniesionych w wypadku podczas ucieczki do Berlina Zachodniego.
Życiorys.
Urodzony w Berlinie Bernd Lünser dorastał w dzielnicy Friedrichshain. Rodzice rozwiedli się, ojciec przeprowadził się do Berlina Zachodniego. Po zdaniu matury Lünser rozpoczął kształcenie na robotnika budowlanego w jednym z zakładów przemysłowych Berlina Wschodniego, po czym podjął studia inżynierskie w Państwowej Szkole Budowlanej ("Staatliche Ingenieurschule für Bauwesen") w zachodnioberlińskiej dzielnicy Neukölln. Lünser mieszkał oczywiście nadal w Berlinie Wschodnim, w związku z czym poprzez budowę muru został zmuszony do przerwania studiów. Do momentu rozpoczęcia semestru zimowego 1961/1962 miał zamiar przedostać się do Berlina Zachodniego.
Wieczorem 4 października 1961 r. udał się na Bernauer Straße. Północna część tej ulicy należała do Berlina Zachodniego, podczas gdy jej południowy odcinek przebiegał przez wschodnią część miasta. W celu zapobieżenia ucieczek władze NRD podjęły decyzję o opróżnieniu znajdujących się w pasie granicznym budynków mieszkalnych oraz zamurowaniu ich drzwi i okien. W tym właśnie miejscu doszło do wielu ucieczek, tutaj m.in. 26 września odniosła śmiertelne obrażenia Olga Segler. Bernd Lünser wspiął się na dach domu przy Swinemünder Straße i ruszył podążając przez dachy innych budynków ku Bernauer Straße, aby opuścić się tam przy pomocy liny do suszenia bielizny. Pomimo daleko idącej ostrożności został odkryty przez dwóch żołnierzy straży granicznej, którzy niezwłocznie wszczęli pościg. Lünser zaczął biec wzywając pomocy ze strony Berlina Zachodniego. Zaalarmowana krzykami tamtejsza straż pożarna rozpięła płachtę ratunkową i zajęła pozycję przed budynkiem z numerem 44. W międzyczasie Lünser uwikłał się w szamotaninę z jednym ze ścigających go żołnierzy, wskutek czego obaj ześlizgnęli się na kant dachu. Ostatecznie Lünser zdołał uwolnić się z uchwytu żołnierza i zeskoczył, lądując jednak nieszczęśliwym zbiegiem okoliczności obok rozpiętej przez strażaków płachty. Uderzenie o bruk okazało się śmiertelne. Podczas pościgu żołnierze straży granicznej NRD oddali kilka strzałów, które częściowo trafiły w budynki stojące po stronie zachodniej, w związku z czym tamtejsza policja również odpowiedziała ogniem. Zbieg okoliczności sprawił, iż przy okazji tej trafiony został w udo szamoczący się z Lünserem żołnierz, co wobec sporu pomiędzy obiema częściami miasta zaowocowało wzajemnym przypisywaniem sobie winy.
Po zjednoczeniu Niemiec sprawa została zbadana na nowo, choć wielu okoliczności nie zdołano wyjaśnić do końca. Proces jednego z biorących udział w pościgu żołnierzy zakończył się uniewinnieniem. Nie udowodniono również przyjętej przed laty (dzięki rzekomym naocznym świadkom) tezy, jakoby w ucieczce uczestniczyć miała jeszcze inna osoba. Zwłoki pochowano na cmentarzu miejskim w dzielnicy Steglitz. O okolicznościach śmierci Lünsera informuje dziś zamontowana w miejscu wypadku tablica pamiątkowa.

</doc>
<doc id="3655180" url="https://pl.wikipedia.org/wiki?curid=3655180" title="William Marlin">
William Marlin

William Marlin (ur. 12 października 1950 roku) – polityk z Sint Maarten. Szef rządu od 1995 do 1 lipca 1999 oraz od 8 czerwca 2009 do 10 października 2010. premier od 19 listopada 2015 roku do 24 listopada 2017. Członek Sojuszu Narodowego.

</doc>
<doc id="3655182" url="https://pl.wikipedia.org/wiki?curid=3655182" title="Parafia św. Stanisława w Fałkowicach">
Parafia św. Stanisława w Fałkowicach



</doc>
<doc id="3655183" url="https://pl.wikipedia.org/wiki?curid=3655183" title="Sandhja">
Sandhja

Sandhja Kuivalainen, występująca jako Sandhja (ur. 16 marca 1991 roku w Helsinkach) – fińska piosenkarka, reprezentantka Finlandii w 61. Konkursie Piosenki Eurowizji w 2016 roku.
Życiorys.
Dzieciństwo i edukacja.
Jej ojciec jest Finem, natomiast matka pochodzi z Gujany, dokąd jej rodzice wyjechali z Indii. W 2015 ukończyła pielęgniarstwo na Uniwersytecie Nauk Stosowanych Metropolia w Helsinkach, po czym rozpoczęła pracę w zawodzie. Zanim rozpoczęła karierę muzyczną, trenowała kickboxing i boks; brała udział w wielu zawodach sportowych, zdobywała też medale na mistrzostwach kraju.
Kariera.
Sandhja Kuivalainen zadebiutowała na rynku muzycznym w 2013 roku, kiedy to w listopadzie wydała swój pierwszy singiel „Hold Me”. Na początku marca 2014 roku ukazał się jej drugi singiel – „Gold”. Oba utwory zwiastowały jej debiutancki album studyjny o tym samym tytule, który miał swoją premierę 23 maja 2014 roku oraz został wydany pod szyldem wytwórni Sony Music Finland.
W maju 2015 roku piosenkarka zaśpiewała gościnnie w utworze „The Flavor” Brandona Bauera. Pod koniec listopada tego samego roku wydała swój kolejny solowy singiel – „My Bass”. W styczniu 2016 roku została ogłoszona jedną z uczestniczek fińskich eliminacji eurowizyjnych "Uuden Musiikin Kilpailu 2016", do których zgłosiła się z utworem „Sing It Away”. 20 lutego wystąpiła w trzecim półfinale selekcji i awansowała do finału, który tydzień później ostatecznie wygrała po zdobyciu największego poparcia telewidzów i jurorów, dzięki czemu została wybrana na reprezentantkę Finlandii w 61. Konkursie Piosenki Eurowizji organizowanym w Sztokholmie. Wokalistka wystąpiła w pierwszym półfinale konkursu 10 maja jako pierwsza w kolejności, jednakże nie zakwalifikowała się do finału zajmując w nim 15. miejsce.

</doc>
<doc id="3655185" url="https://pl.wikipedia.org/wiki?curid=3655185" title="Bawolik czerwonodzioby">
Bawolik czerwonodzioby

Bawolik czerwonodzioby ("Bubalornis niger") – gatunek małego ptaka z rodziny wikłaczowatych (Ploceidae). Występuje w subsaharyjskiej Afryce, w trzech podgatunkach. Nie jest zagrożony wyginięciem.
Długość ciała tych wikłaczy wynosi blisko 22–25 cm. U samca upierzenie jest w większości czarne z niewielką domieszką bieli na skrzydłach. Samicę cechuje brązowoczarny grzbiet, łupkowoszary spód ciała oraz białawe plamy na gardle, piersi i po bokach ciała. Bawoliki czerwonodziobe zamieszkują sawanny subsaharyjskiej Afryki – ich zasięg jest poszatkowany ze względu na występowanie wysokich drzew, które są im niezbędne do budowy gniazda.
Bawoliki czerwonodziobe żywią się bezkręgowcami, takimi jak prostoskrzydłe, gąsienice, chrząszcze, błonkoskrzydłe, muchówki, pająki i skorpiony. Budują duże, wspólne gniazda, w których może znajdować się do 13 komór lęgowych. Może wystąpić poligynia lub poligynandria. Bawoliki czerwone to jedyne jak dotąd ptaki, o których wiadomo, że mogą uzyskać stan podobny do orgazmu; zapewnia go samcom fallokształtny narząd z tkanki łącznej ulokowany przed kloaką. W zniesieniu znajdują się 2–4 jaja, które samica wysiaduje sama przez 11–14 dni (dane z niewoli).
Taksonomia.
Po raz pierwszy gatunek został opisany przez Andrew Smitha. Opis ukazał się w 1836 w "Report of the Expedition for Exploring Central Africa from the Cape of Good Hope"; była to również pierwsza wzmianka w literaturze o rodzaju "Bubalornis". Autor nadał nowemu gatunkowi nazwę "Bubalornis niger", podtrzymywaną obecnie (2021) przez Międzynarodowy Komitet Ornitologiczny (IOC). Holotyp pochodził z Południowej Afryki, z lokalizacji określonej jako "Kurrichane". Chodziło o Kaditshwene (w transkrypcji "Kurrichane"), stanowisko archeologiczne z epoki żelaza, położone około 25 km na północny wschód od dzisiejszego miasta Zeerust. Transkrypcja nazwy zachowała się w angielskich nazwach dwóch gatunków ptaków – przepiórnika ("Turnix sylvatica") oraz drozda szaropierśnego ("Turdus libonyana"). Smith zamieścił krótką notkę dotyczącą wyglądu ptaka oraz jego zwyczaju przebywania w bliskości bawołów. Nawiązuje do tego nazwa rodzajowa, "Bubalornis" – βουβαλος, "boubalos", oznacza w grece „bawół”, zaś ορνις, "ornis" – „ptak”. Epitet gatunkowy "niger" oznacza po łacinie „czarny”.
Gatunek bywał również opisywany pod nazwami "Textor niger", "Bubalornis erythrorhynchus", "Textor erythrorhynchus". IOC akceptuje 2 podgatunki – nominatywny i "B. n. intermedius" (bawolik sawannowy). Opisano również "B. n. militaris" (Clancey, 1977); różnicę, według autora, miało stanowić upierzenie samicy – brunatne. Prawdopodobnie ptaki te przynależą do podgatunku nominatywnego, nie zostały uznane za osobny podgatunek przez IOC. Pierwotnie podgatunek "B. n. intermedius" opisano jako osobny gatunek, "Textor intermedius". Bawolik czerwonodzioby tworzy nadgatunek z bawolikiem białodziobym ("B. albirostris"), niegdyś uznawano je za jeden gatunek lub przypisywano podgatunek "B. n. intermedius" do "B. albirostris".
Morfologia i anatomia.
Długość ciała wynosi 22–25 cm, masa ciała samców – 65–98 g, samic – 59–90 g. Samce podgatunku nominatywnego są prawie całkowicie czarne, z białymi nasadami piór. Wewnętrzne chorągiewki lotek wyróżnia barwa biała, podobnie jak i krawędzie zewnętrznych chorągiewek lotek I rzędu (z wyjątkiem końcówki pióra). Sterówki czarne. Dziób czerwony z szarawą końcówką. Samicę odróżniają matowe, brązowoczarne pióra na wierzchu ciała. Jej spód ciała jest łupkowoszary, a gardło, pierś i boki pokrywają niejednorodne, białawe plamy. Dziób jest bardziej matowy i różowy niż u samca; opisywany również jako czerwony lub czarniawy – przypuszczalnie w okresie poza lęgami. Tęczówka brązowa, nogi w kolorze łososiowym, opisywane również jasnopomarańczowe lub jasnobrązowe. U samców reprezentujących podgatunek "B. n. intermedius" biel na skrzydłach jest ograniczona do ilości szczątkowych i obejmuje jedynie nasady lotek, podobnie u samicy. Ponadto przedstawiciele tego podgatunku wyróżniają się mniejszymi rozmiarami. Osobniki młodociane są podobne upierzeniem wierzchu ciała do samic, zaś od spodu mają przemieszane szare i białe pióra.
Wymiary szczegółowe.
Wymiary szczegółowe dla samców (według autora nie mógł on zdobyć wystarczającej liczby okazów samic z podobnych terytoriów, co samców, celem porównania), w mm:
Według Reichenowa dziób ma długość 22–25 mm, zaś skok 30 mm.
Pseudopenis.
U bawolika czerwonodziobego (jak i drugiego przedstawiciela "Bubalornis") przed kloaką znajduje się fallokształtny narząd. Zbudowany jest z tkanki łącznej, nie ma zdolności erekcji i nie przypomina innych ptasich pseudopenisów (np. kaczych). Zwrócił na niego uwagę już René Primevère Lesson w 1831, jeszcze przed naukowym opisaniem gatunku przez Smitha – od lat 30. XIX wieku funkcja tegoż narządu była obiektem zainteresowania ornitologów. Pseudopenis występuje u ptaków obu płci, przy czym u samców liczy przeciętnie 15,7±0,29 mm długości, zaś u samic 6,1±0,19 mm. Jego rola podczas spółkowania nie jest do końca poznana, ponieważ większość kopulacji odbywa się daleko od gniazda, a obserwowanie położenia owego narządu podczas kopulacji jest trudne, nawet po usunięciu otaczających go piór; wiadomo, że jego ręczna stymulacja przez człowieka prowadzi do stanu przypominającego orgazm.
Zasięg występowania.
Zasięg różni się w zależności od podgatunku, obydwa obszary występowania nie nachodzą na siebie. Przedstawiciele podgatunku nominatywnego zamieszkują zachodnią i południowo-zachodnią Angolę (z izolowaną populacją na wybrzeżu), południowo-zachodnią i wschodnią Zambię, północną połowę Namibii (głównie na północ od równoleżnika 24°N), Botswanę, południowo-zachodnie Zimbabwe oraz południowo-zachodni Mozambik na południe po północne prowincje Południowej Afryki i północne Suazi. Ptaki podgatunku "B. n. intermedius" zamieszkują obszary południowej Etiopii, skrajnie południowo-wschodni Sudan Południowy, północno-wschodnią Ugandę (Karamoja), zachodnią i południową Somalię i Kenię po centralną Tanzanię. W krajach Rogu Afryki bawoliki czerwonodziobe występują od wysokości bliskiej 0 m n.p.m. po około 2000 m n.p.m., w Kenii głównie poniżej 1500 m n.p.m. i na wschód od Wielkich Rowów Afrykańskich. W Południowej Afryce zamieszkuje północną prowincję KwaZulu-Natal, dolinę rzeki Limpopo i obszary dalej po dawny centralny Transwal, poza większą częścią Wysokiego Weldu, oraz po dawny północny Kraj Przylądkowy.
Ekologia i zachowanie.
Środowiskiem życia bawolików czerwonodziobych są suchsze sawanny; preferują te z domieszką "Colophospermum mopane", również mieszane akacja–baobab. Nieregularność ich rozmieszczenia częściowo wyjaśnia obecność dużych drzew koniecznych do rozrodu.
Bardzo głośne ptaki, zarówno w locie, jak i podczas żerowania, odzywają się podobnymi do falsetu wibrującymi głosami. Niemożliwe do pomylenia z ptakami innych gatunków przy obserwacji. Zwykle przebywają w małych stadach; podczas żerowania na ziemi ich grupa przypomina szpaki. Pożywienia bawoliki czerwonodziobe szukają, prócz powierzchni gruntu, na niskich roślinach. Choć Smith i Livingstone wspominali o żerowaniu wśród bawołów, za którymi podążały te ptaki ze względu na liczne ich pasożyty, nie jest to dominująca forma żerowania. Przedstawiciele "B. niger" zjadają zarówno stawonogi (prostoskrzydłe, gąsienice, chrząszcze (w tym ryjkowcowate), błonkoskrzydłe, muchówki, pająki i skorpiony), jak i nasiona i owoce.
Lęgi.
We wschodniej części Afryki okres lęgowy trwa od marca do czerwca, w południowej Afryce od września do kwietnia. Doniesienia o rozrodzie pochodzą również z innych miesięcy, możliwe, że ptak wyprowadza dwa lęgi. Ze względu na używanie gniazd cały rok trudno wyznaczyć dokładnie okres lęgowy. Według autorów "Birds of the southern third of Africa" w południowym Zimbabwe okres lęgowy trwa od lutego do marca, w dawnym Transwalu od listopada do lutego, a w Namibii (wtedy pod nazwą Afryka Południowo-Zachodnia) od października do marca. 
Gniazdo.
Bawoliki czerwonodziobe budują duże gniazda, w których gniazdują kolonijnie. Samo zbiorowe gniazdo zbudowane jest z ciernistych gałązek o długości 15–75 cm, wewnątrz znajdują się osobne „przedziały”, skupiające kilka komór lęgowych; w jednym gnieździe może znajdować się do 13 komór. W każdej znajduje się gniazdo – kulista struktura z trawy, liści i korzeni. Za budowę gniazd odpowiadają samce, ale komory lęgowe wyściełane są wspólnie przez samce i samice. Zdarza się, że stare gniazda bawolików czerwonodziobych są wykorzystywane przez błyszczaki rudobrzuche ("Lamprotornis superbus"). Na jednym drzewie może gniazdować kilka kolonii; niekiedy pojedyncze gniazdo wypełnia koronę drzewa tak, że zaczyna ono przypominać parasol. Swoje konstrukcje bawoliki umieszczają od 3 do 12 m nad ziemią, np. na baobabie, "Combretum imberbe", maruli ("Sclerocarya birrea") lub "Colophospermum mopane"; w Zambii stwierdzono gniazdo wybudowane u podstawy dławigada afrykańskiego ("Mycteria ibis)"). Oprócz drzewa miejscem na gniazdo może stać się również wieża kratownicowa pompy wodnej lub słup wysokiego napięcia. Ptaki używają gniazd również do odpoczynku.
Spółkowanie.
Bawoliki czerwonodziobe są w stanie doświadczyć stanu podobnego do orgazmu, co jest unikatowe wśród ptaków. Przeważnie przed nastąpieniem ejakulacji samiec podejmuje niekiedy kilka prób kopulacji (1–14), trwających średnio 8,1±1,84 s (1–16). Badacze obserwujący te ptaki w niewoli, prócz 57 kopulacji z żywymi samicami zaobserwowali również 118 wymuszonych kopulacji (69 z samicami i 49 z innymi samcami) oraz 34 kopulacje z modelem samicy, wykonanym przez badaczy celem lepszego zbadania przebiegu spółkowania. Podczas eksperymentu z ręczną stymulacją fallokształtnego narządu pocierano go (ptak trzymany był w dłoni) przez około 25 minut, co odpowiadało średniemu czasowi prób kopulacji u tych ptaków. Po tym czasie narząd ściśnięto u nasady i na końcu. U 6 z 8 samców wystąpiło rozłożenie skrzydeł i zaciśnięcie stóp. Choć udało się uzyskać oznaki orgazmu, nie doprowadziło to ptaków do ejakulacji. Obserwowano również podobny stan u 3 ptaków kopulujących w niewoli z samicami – u samców zwalniały uderzenia skrzydeł, ciało ptaka trzęsło się, mocniej zaciskał palce i prawdopodobnie doświadczał również spazmów.
Jaja i młode.
W zniesieniu od 2 do 4 jaj. Skorupka ma barwę białozielonawą, pokrytą popielatymi i brązowymi wzorkami. Przeciętne wymiary jaja to 29 na 20 mm, jednak cechuje je zmienność; przykładowo według Arthura C. Starka wynoszą one blisko 28,5 na 23 mm. U bawolików czerwonodziobych występuje nietypowy system rozrodu, łączący poligynię (jeden samiec i kilka samic) z kooperatywną poligynandrią – zwykle dwa niespokrewnione samce z kilkoma samicami, dzielące się między sobą ojcostwem. Jeden samiec może kontrolować od 1 do 8 komór gniazdowych i do 3 samic. Zwykle w takiej kolonii jest jeden dominujący samiec, który kontroluje większość samic i komór, podczas gdy pozostałe samce mogą być w parze z jedną samicą i mieć tylko kilka komór. Samica wysiaduje jaja sama, w niewoli stwierdzono okres inkubacji 11–14 dni. Młode, w przeciwieństwie do dorosłych, otrzymują tylko owady. Są karmione przez samicę, bardzo rzadko przez samca. Osobniki młodociane opuszczają gniazdo po 20–23 dniach.
Relacje międzygatunkowe.
Zasięg bawolików czerwonodziobych częściowo pokrywa się z zasięgiem dziergacza białobrewego ("Plocepasser mahali"), który prawdopodobnie jest jego głównym konkurentem. Żerujące ptaki z gatunku "B. niger" są regularnie obserwowane w stadach z przedstawicielami szpakowatych; odnotowano 4 gatunki – błyszczaki: krępego ("Lamprotornis australis"), lśniącego ("L. nitens") i stalowego ("L. chalybaeus") oraz szpaka ozdobnego ("Creatophora cinerea"). W porze suchej do bawolików czerwonodziobych dołączają czasem dziwogony żałobne ("Dicrurus adsimilis") – zwykle zjadają owady wypłoszone przez te wikłacze, ale zdarzają się przypadki kleptopasożytnictwa. Obserwowano również reprezentantów "B. niger" żerujących razem z innymi wikłaczami, sawannikami ("Histurgops ruficauda"). Na gniazdach bawolików czerwonodziobych okazjonalnie zakładają swe gniazda sępy afrykańskie ("Gyps africanus"), kuglarze ("Terathopius ecaudatus") i orły sawannowe ("Aquila rapax") – jest to obustronna korzyść, bawoliki zyskują ochronę przed drapieżnikami, a szponiaste lepsze maskowanie swojego gniazda. W Zimbabwe w komorach bawolików lęgną się wróble blade ("Passer diffusus"); poza tym komory te są wykorzystywane przez sokoliki czerwonookie ("Polihierax semitorquatus"), błyszczaki rudobrzuche, amadyny czerwonogłowe ("Amadina erythrocephala") oraz motyliki błękitnogłowe ("Uraeginthus cyanocephalus"). Opisano przypadek protokooperacji zachodzącej między stadem bawolików a dzierzbą sawannową ("Lanius cabanisi"); ptaki obserwowano w Tsavo w Kenii. Dzierzba podążała za stadem bawolików i zjadała wypłoszone przez te wikłacze owady, za to bawoliki czerpały korzyść z ostrzegawczych głosów tego ptaka. Dwukrotnie pojawił się drapieżnik, za pierwszym razem stado odleciało, a następnie wróciło do dzierzby; za drugim przeczekało nadejście drapieżnika zastygłe na ziemi. Zważywszy na fakt, że wikłacze odpowiadały na głosy dzierzb, prawdopodobnie taka kooperacja ma miejsce częściej. Z bawolika czerwonodziobego wykazano również pasożyta – apikompleks z gatunku "Haemoproteus bubalornis", opisany po raz pierwszy w 1991 z "Bubalornis albirostris".
W kulturze człowieka.
W 1917 Ernst Hartert opisał na łamach "Bulletin of the British Ornithologists' Club" przekonanie rdzennych mieszkańców Transwalu, jakoby samce miały swoimi fallokształtnymi narządami przenosić gałęzie do budowy gniazd i trzymać się nimi gniazd. Według Tima Birkheada pewien zapytany o funkcję tegoż narządu czarnoskóry rolnik z Namibii wskazał właśnie przenoszenie kolczastych akacjowych patyków, co może wskazywać na przetrwanie tej informacji wśród miejscowych. Ponadto autor wspomina, że bawoliki czerwonodziobe nie są lubiane przez namibijskich rolników ze względu na ich zwyczaj budowania gniazd na wiatrakach od pomp wodnych, co zakłóca ich pracę (Birkhead zajmował się projektem badawczym nad tymi wikłaczami właśnie w Namibii).
Status i zagrożenia.
IUCN uznaje bawolika czerwonodziobego za gatunek najmniejszej troski (LC, "Least Concern") nieprzerwanie od 1988 (stan w 2020). BirdLife International szacuje zasięg występowania na 2,71 mln km², a trend populacji uważa za stabilny ze względu na brak potencjalnych zagrożeń. Możliwe, że gatunek odniósł nawet korzyść w związku z niszczeniem sawanny. Niekiedy, gdy ludzie opuszczają dany teren, bawoliki czerwonodziobe również odchodzą. W 1994 populację w Suazi oszacowano na 80 ptaków.

</doc>
<doc id="3655186" url="https://pl.wikipedia.org/wiki?curid=3655186" title="Tiril Weng">
Tiril Weng



</doc>
<doc id="3655187" url="https://pl.wikipedia.org/wiki?curid=3655187" title="Lotta Weng">
Lotta Weng



</doc>
<doc id="3655189" url="https://pl.wikipedia.org/wiki?curid=3655189" title="Bernhard Flaschberger">
Bernhard Flaschberger

Bernhard Flaschberger (ur. 6 lipca 1996) – austriacki dwuboista klasyczny oraz biegacz narciarski, czterokrotny medalista mistrzostw świata juniorów w kombinacji norweskiej.
Kariera.
Po raz pierwszy na arenie międzynarodowej pojawił się 6 marca 2010 w Eisenerz, gdzie w zawodach juniorskich zajął 12. miejsce w Gundersenie. W 2014 roku wystartował na mistrzostwach świata juniorów w Val di Fiemme, gdzie wraz z kolegami wywalczył złoto w sztafecie. Wynik ten Austriacy z Flaschbergerem w składzie powtórzyli na mistrzostwach świata juniorów w Ałmaty w 2015 roku i rozgrywanych rok później mistrzostwach świata juniorów w Râșnovie. W 2016 roku zdobył także złoty medal w Gundersenie. W zawodach Pucharu Świata zadebiutował 29 listopada 2014 roku w Ruce, gdzie zajął 14. miejsce w Gundersenie. Tym samym już w swoim debiucie zdobył pierwsze pucharowe punkty. W klasyfikacji generalnej sezonu 2014/2015 zajął ostatecznie 53. miejsce.
W styczniu 2019 zakończył karierę sportową.
Od sezonu 2019/20 startuje wyłącznie w zawodach w biegach narciarskich. W Pucharze Świata w biegach narciarskich zadebiutował 13 grudnia 2020 roku w Davos, gdzie zajął 52. miejsce w biegu na 15 km techniką dowolną.

</doc>
<doc id="3655191" url="https://pl.wikipedia.org/wiki?curid=3655191" title="Zoja Krasnowa">
Zoja Krasnowa

Zoja Ignatjewna Krasnowa (; ur. 12 maja 1938 we wsi Popowka w Baszkirskiej ASRR, zm. 16 stycznia 2014 w Saławacie) – pracownica Saławackiego Kombinatu Naftowo-Chemicznego, Bohater Pracy Socjalistycznej (1975).
Życiorys.
Skończyła 9 klas szkoły w Ufie, od 1957 pracowała w warsztacie krawieckim, a 1958-1960 była szwaczką w Saławackiej Fabryce Krawickiej, później uczennicą maszynisty i maszynistką w Saławackim Kombinacie Naftowo-Chemicznym. Dzięki jej wkładowi w pracę kombinatu podczas IX Planu Pięcioletniego (1971-1975) Saławacki Kombinat Naftowo-Chemiczny znacznie zwiększył produkcję karbamidu (mocznika).
Od 5 marca 1976 do 23 lutego 1981 była członkinią Centralnej Komisji Rewizyjnej KPZR, a od 3 marca 1981 do 25 lutego 1986 zastępczynią członka KC KPZR. Deputowana do Rady Najwyższej RFSRR IX i X kadencji (1975–1985). Została pochowana na Cmentarzu nr 3 w Saławacie.

</doc>
<doc id="3655195" url="https://pl.wikipedia.org/wiki?curid=3655195" title="Cynthia Cooper">
Cynthia Cooper

Cynthia Cooper – amerykańska księgowa, zatrudniona w korporacji WorldCom jako wiceprezydent audytu wewnętrznego. W 2002, wraz z zespołem współpracowników pracowała potajemnie i często nocami, dla wyjaśnienia oszustwa finansowego, wartego 3,8 miliarda dolarów – największego w tych czasach oszustwa finansowego w USA. W 2008 opublikowała książkę opisującą te wydarzenia: "Extraordinary Circumstances: The Journey of a Corporate Whistleblower". Dochód z jej sprzedaży został przeznaczony na rozwój nauczania etyki biznesu na uniwersytetach.
W 2002 była jedną z trzech osób (tzw. The Whistleblowers), które magazyn Time uhonorował tytułem "Człowieka Roku".

</doc>
<doc id="3655201" url="https://pl.wikipedia.org/wiki?curid=3655201" title="Ralph Torres">
Ralph Torres

Ralph Deleon Guerrero Torres (ur. 6 sierpnia 1979 na wyspie Saipan) – północnomariański polityk. Jest dziewiątym Gubernatorem Marianów Północnych, pełniącym funkcję od 29 grudnia 2015 roku, tj. od dnia śmierci dotychczasowego gubernatora – Eloya Inosa. Od 12 stycznia 2015 do 29 grudnia 2015 pełnił funkcję Gubernatora Porucznika Marianów Północnych.
Wykształcenie i życie prywatne.
Ukończył Boise High School w Boise, Idaho w 1996 roku. Otrzymał tytuł licencjata z nauk politycznych na Boise State University w 2001 roku. Po ukończeniu studiów wraz ze swoim bratem w 2004 roku założył kancelarię adwokacką Torres Brothers, gdzie pracował do 2008 roku.
Jest żonaty, ma sześcioro dzieci z Dianną Torres.
Kariera polityczna.
Kariera parlamentarna.
W 2007 roku skutecznie ubiegał się o mandat deputowanego do Parlamentu Marianów Północnych, zdobywając 2207 głosów mieszkańców Saipan.
W 2009 roku skutecznie ubiegał się o mandat senatora Marianów Północnych, zdobywając 4661 głosów mieszkańców Saipan. W latach 2013–2015 pełnił funkcję przewodniczącego Senatu.
Gubernator Porucznik Marianów Północnych.
4 listopada 2011, w wyborach Gubernatora Porucznika Marianów Północnych, zdobył 6342 głosy, dzięki czemu przeszedł do drugiej tury, która odbyła się 18 listopada. W drugiej turze uzyskał 6547 głosów (56,96% głosów ważnych), co pozwoliło mu na objęcie mandatu Gubernatora Porucznika Marianów Północnych.
Gubernator Marianów Północnych.
19 grudnia 2015 został Gubernatorem Marianów Północnych, w związku ze śmiercią Eloya Inosa.
W 2016 roku zatwierdził podatek akcyzowy od broni palnej, wynoszący 1000$. Był to najwyższy podatek akcyzowy w całych Stanach Zjednoczonych. W tym samym roku sędzia federalny Stanów Zjednoczonych uznał jego decyzję za niezgodną z Konstytucją USA.
W lutym 2018 roku "Bloomberg Businessweek" poinformował, że Torres i jego rodzina otrzymywali miliony dolarów z hongkońskiego kasyna Imperial Pacific.
13 listopada 2018 skutecznie ubiegał się o reelekcję, zdobywając 8922 głosy, co pozwoliło mu na zwycięstwo w pierwszej turze.
W listopadzie 2019 roku Izba Reprezentantów Marianów Północnych zaapelowała o impeachment Torresa w związku z prowadzonym przez Federalne Biuro Śledcze śledztwu przeciwko niemu.

</doc>
<doc id="3655211" url="https://pl.wikipedia.org/wiki?curid=3655211" title="Jasper National Park">
Jasper National Park



</doc>
<doc id="3655219" url="https://pl.wikipedia.org/wiki?curid=3655219" title="Hermagoras Karion">
Hermagoras Karion

Hermagoras Karion (, ur. ok. 40 p.n.e., zm. ok. 30 n.e) – grecki retor, uczeń Theodorosa z Gadary, działający w starożytnym Rzymie. 
Najprawdopodobniej studiował u Theodorosa z Gadary na Rodos. Znany z licznych cytatów u Seneki Starszego, Kwintyliana oraz hasła w Księdze Suda (w której połączone zostały w jednym haśle dzieła Hermagorasa z Amfipolis i życiorys Hermagorasa Kariona). 

</doc>
<doc id="3655221" url="https://pl.wikipedia.org/wiki?curid=3655221" title="Emisja zapachowa">
Emisja zapachowa

 #REDIRECT Strumień zapachowy

</doc>
<doc id="3655222" url="https://pl.wikipedia.org/wiki?curid=3655222" title="Aleksiej Krutikow">
Aleksiej Krutikow

Aleksiej Dmitrijewicz Krutikow (ros. Алексе́й Дми́триевич Кру́тиков, ur. 2 stycznia 1902 we wsi Filajewo w guberni wołogodzkiej, zm. 1962 w Moskwie) – radziecki polityk, wicepremier ZSRR (1948-1949).
Życiorys.
Uczył się w szkole wiejskiej i w szkole telegraficznej, od grudnia 1921 do kwietnia 1924 pracował w gospodarstwie ojca, od kwietnia do grudnia 1924 służył w Armii Czerwonej. Od grudnia 1924 do września 1931 kolejno przewodniczący wiejskiego stowarzyszenia spożywców „Swobodnoje” w guberni wołogodzkiej, instruktor i kierownik wydziału Okręgowego Związku Towarzystw Spożywców w Wołogdzie i zastępca przewodniczącego Komitetu Wykonawczego Rady Rejonowej w Kraju Północnym, od 1927 w WKP(b), od września 1931 do września 1932 słuchacz leningradzkich wyższych kursów pedagogicznych. Od września 1932 do września 1936 był kierownikiem sekcji technikum w Pskowie, dyrektor Kombinatu Północno-Zachodniego Związku Towarzystw Spożywców w Nowogrodzie i dyrektorem pawłowskiego technikum handlowego w obwodzie leningradzkim, od września 1936 do stycznia 1938 studiował na Wydziale Historycznym Instytutu Czerwonej Profesury. Od stycznia do marca 1938 kierownik Wydziału Propagandy i Agitacji Kujbyszewskiego Komitetu Rejonowego WKP(b) w Leningradzie, od marca do grudnia 1938 kierownik Wydziału Kierowniczych Organów Partyjnych Komitetu Obwodowego WKP(b) w Jarosławiu, 1938-1940 zastępca, a od 1940 do marca 1946 I zastępca ludowego komisarza handlu zagranicznego ZSRR.
Od 20 lutego 1941 do 5 października 1952 zastępca członka KC WKP(b), od marca 1946 do 9 lipca 1948 zastępca ministra handlu zagranicznego ZSRR, od 9 lipca do 28 grudnia 1948 przewodniczący Biura Rady Ministrów ZSRR ds. Handlu i Przemysłu Lekkiego, a od 13 lipca 1948 do 8 lutego 1949 zastępca przewodniczącego Rady Ministrów ZSRR Józefa Stalina i jednocześnie członek Biura Rady Ministrów ZSRR. Od 28 lutego 1948 do 8 lutego 1949 przewodniczący Biura Rady Ministrów ZSRR ds. handlu, 1949-1951 zastępca przewodniczącego Biura Rady Ministrów ZSRR ds. Handlu, 1951-1953 szef Zarządu ds. Handlu Niegromadzonymi Towarami Przemysłowymi, od marca do sierpnia 1953 zastępca ministra handlu zagranicznego i wewnętrznego ZSRR, od sierpnia 1953 do lutego 1954 zastępca ministra handlu ZSRR. W lutym-marcu 1954 zastępca przewodniczącego Biura Rady Ministrów ZSRR ds. Handlu, w lipcu 1954 wykluczony z KPZR, od sierpnia 1954 zastępca szefa Głównego Zarządu Handlu Wysyłkowego Hurtowego i Drobnohurtowego Centrosojuza, w październiku 1960 przywrócony w prawach członka KPZR. Deputowany do Rady Najwyższej ZSRR 2 kadencji. Odznaczony dwoma Orderami Lenina.

</doc>
<doc id="3655224" url="https://pl.wikipedia.org/wiki?curid=3655224" title="Daimler DZVR 21">
Daimler DZVR 21

Daimler DZVR M 21 (nazwa wojskowa Sd.Kfz. 3) – niemiecki samochód pancerny z okresu po I wojnie światowej.
Historia konstrukcji.
W 1919 roku, w związku z zapotrzebowaniem armii niemieckiej na samochody pancerne, dowództwo zwróciło się do kilku firm motoryzacyjnych o budowę takich pojazdów. Jedną z nich była Daimler-Motoren-Gesellschaft, która opracowała samochód pancerny oznaczony jako DZVR. Samochód ten został zbudowany na podwoziu budowanego przez tę firmę ciągnika rolniczego, przy zastosowaniu całego jego osprzętu i wydłużeniu podwozia. Opancerzenie wykonano w firmie Kruppa. Zbudowano 40 pojazdów tego typu. Były one uzbrojone w 3 karabiny maszynowe, przy czym istniała możliwość zwiększenia ich liczby do 5.
Po zakończeniu I wojny światowej, w związku traktatem wersalskim, który ograniczył liczbę pojazdów pancernych w armii niemieckiej oraz wprowadził ograniczenia w ich uzbrojeniu, w 1921 roku dowództwo Reichswehry zwróciło się do firm motoryzacyjnych o budowę samochodów pancernych spełniających te wymagania. Firma Daimler zbudowała samochód pancerny, który był modernizacją wcześniej budowanego. Otrzymał on oznaczenie DZVR M 21. W celu ominięcia postanowień traktatowych, oprócz pojazdów dla wojska, zbudowano także pojazdy przeznaczone dla policji porządkowej. Wersje te różniły się tylko uzbrojeniem. Wersja wojskowa nie posiadała stałego uzbrojenia, a w czasie ćwiczeń montowano na nich jeden karabin maszynowy. Wersja policyjna uzbrojona była w dwa karabiny maszynowe i dwa pistolety maszynowe. W obu wersjach istniał możliwość zamontowania aż 6 karabinów maszynowych, tyle było bowiem stanowisk. Zbudowano 31 samochodów w wersji policyjnej i 105 w wersji wojskowej.
Użycie.
Samochody pancerne DZVR pierwszej wersji zostały wprowadzone na uzbrojenie armii niemieckiej i użyte zostały w walkach na wschodnich granicach Niemiec, także przez oddziały niemieckie znajdujące się w krajach nadbałtyckich i Ukrainie, do czego były od początku przeznaczone. W czasie walk większość z nich została zniszczona. Tylko nieznaczna ich liczba wróciła do Niemiec. 
Kilka z nich (od 5 – 10) została przejętą przez powstające wojsko litewskie, od oddziałów niemieckich walczących na Litwie w 1918 roku. W wojsku litewskim były użytkowane do 1940 roku.
Wyprodukowane w latach 1921 – 1926 samochody DZVR M 21 zostały skierowane do oddziałów porządkowych policji pruskiej. Natomiast samochody przeznaczone dla wojska zostały zgrupowane w 1 kompanii 3 Pruskiego Batalionu Samochodowego w Berlinie-Lankwitz. Otrzymały wtedy oznaczenie wojskowe Sd.Kfz. 3. Wojskowe samochody nie posiadały stałego uzbrojenia, jedynie w okresie ćwiczeń montowano na nich jeden karabin maszynowy w przedniej wieży. Samochody był używane do momentu ich całkowitego zużycia. Ostatni będący w użyciu samochód tego typu (prawdopodobnie w wersji policyjnej) został zniszczony w kwietniu 1945 roku w czasie obrony Kancelarii Führera w Berlinie.
Opis pojazdu.
Samochód pancerny DZVR był zbudowany na podwoziu ciągnika rolniczego, z jego silnikiem o mocy 100 KM oraz przekładnią z multiplikatorem. Umożliwiało to zwiększenie liczby przełożeń, co było korzystne w czasie jazdy w terenie i na nieutwardzonych drogach. Miał napęd na wszystkie koła i były one sterowne. Opancerzenie wykonane było z blach o grubości od 4 do 9 mm, w wersji M 21 zwiększono grubość do 12 mm. Na dachu pojazdu były umieszczone dwie wieżyczki. Uzbrojenie samochodu stanowiły 3 karabiny maszynowe kal. 7,92 mm, dwa umieszczone w wieżyczce i jeden w kadłubie. W kadłubie znajdowały się jeszcze dwa miejsca, gdzie można było zamontować karabin maszynowy. Wersja M 21 była natomiast wyposażona w dwa karabiny maszynowe i dwa pistolety maszynowe oraz jeszcze cztery miejsca na umieszczenie dodatkowych karabinów maszynowych.

</doc>
<doc id="3655233" url="https://pl.wikipedia.org/wiki?curid=3655233" title="Dekanat woskriesieński">
Dekanat woskriesieński

Dekanat woskriesieński – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w rejonie woskriesieńskim obwodu moskiewskiego. Funkcjonują w nim cztery cerkwie parafialne miejskie, dziewiętnaście cerkwi parafialnych wiejskich, trzy cerkwie filialne, cerkiew-baptysterium i pięć kaplic.
Funkcję dziekana pełni protojerej Siergiej Jakimow.

</doc>
<doc id="3655235" url="https://pl.wikipedia.org/wiki?curid=3655235" title="Nikołaj Kuzniecow (1922–1988)">
Nikołaj Kuzniecow (1922–1988)

Nikołaj Aleksandrowicz Kuzniecow (ros. Николай Александрович Кузнецов, ur. 3 sierpnia 1922 w Moskwie, zm. 19 listopada 1988 tamże) – radziecki polityk.
W latach 1941-1942 żołnierz Armii Czerwonej, uczestnik II wojny światowej, od 1943 funkcjonariusz Komsomołu. Od 1946 w WKP(b), 1952 zaocznie ukończył Moskiewski Obwodowy Instytut Pedagogiczny, 1961-1962 pełnił funkcję kierownika wydziału Komitetu Miejskiego KPZR w Moskwie, a 1962-1965 II sekretarza Komitetu Miejskiego KPZR w Moskwie. Od 8 kwietnia 1966 do 30 marca 1971 zastępca członka KC KPZR, 1965-1974 minister kultury RFSRR. Pochowany na Cmentarzu Kuncewskim w Moskwie.

</doc>
<doc id="3655237" url="https://pl.wikipedia.org/wiki?curid=3655237" title="Etap (wojsko)">
Etap (wojsko)

Etap – dawniej część obszaru własnego państwa, przeznaczona do bezpośredniego prowadzenia wojny, oraz całe nieprzyjacielskie terytorium, zajęte przez własne wojska nazywana była obszarem wojennym. Obszar wojenny podporządkowany był władzy naczelnego wodza w zakresie przewidzianym w odpowiednim ustawodawstwie wojskowym. Obszar wojenny podzielony był przez naczelnego wodza na pasy działań armii. Dowódcy armii dzielili oddaną sobie część obszaru wojennego (pasy działań armii) na: 1) obszar operacyjny, to jest obszar bezpośrednich działań bojowych, 2) obszar etapowy armii.
W wypadku zbyt dużej głębokości obszaru etapowego armii względnie w wypadku zajęcia dużych obszarów terytorium państwa nieprzyjacielskiego, mógł naczelny wódz, tyłowe części obszarów etapowych armii wydzielić z pasa działania armii i utworzyć z nich oddzielne obszary etapowe, podporządkowane bezpośrednio sobie, jako obszary etapowe naczelnego wodza.
Organizację obszaru etapowego, stosownie do potrzeb prowadzenia wojny, przeprowadzała służba etapowa.
Najważniejszymi zadaniami służby etapowej było:
W latach 20. XX wieku, w Wojsku Polskim, zakładano, że każda armia miała mieć własny okręg etapowy, w skład którego wchodziły:
Organami kierowniczymi okręgu etapowego były:
Wojska:
Organy służb:
Ponadto na obszarze okręgu etapowego mogły być przez dowódcę armii rozmieszczane i oddawane komendantowi okręgu etapowego do administrowania następujące formacje:
Organem kierującym całością służby etapowej na obszarze etapowym armii był komendant okręgu etapowego.
Do kwatery głównej OE na stałe przydzielone były plutony żandarmerii (ilość zmienna), sąd polowy i poczta polowa.

</doc>
<doc id="3655242" url="https://pl.wikipedia.org/wiki?curid=3655242" title="Dekanat woskriesienski">
Dekanat woskriesienski



</doc>
<doc id="3655244" url="https://pl.wikipedia.org/wiki?curid=3655244" title="Kościół Narodzenia Najświętszej Maryi Panny w Szydłowie">
Kościół Narodzenia Najświętszej Maryi Panny w Szydłowie



</doc>
<doc id="3655245" url="https://pl.wikipedia.org/wiki?curid=3655245" title="Toby Faletau">
Toby Faletau



</doc>
<doc id="3655246" url="https://pl.wikipedia.org/wiki?curid=3655246" title="Marzec 2016">
Marzec 2016



</doc>
<doc id="3655248" url="https://pl.wikipedia.org/wiki?curid=3655248" title="Zmarli w marcu 2016">
Zmarli w marcu 2016



</doc>
<doc id="3655250" url="https://pl.wikipedia.org/wiki?curid=3655250" title="Tomáš Portyk">
Tomáš Portyk

Tomáš Portyk (ur. 6 kwietnia 1996 w Jilemnicach) – czeski dwuboista klasyczny, złoty medalista igrzysk olimpijskich młodzieży i mistrzostw świata juniorów.
Kariera.
Po raz pierwszy na arenie międzynarodowej pojawił się 4 września 2010 w Libercu, gdzie w zawodach Alpen Cup zajął 46. miejsce w Gundersenie. W 2011 roku wystartował na mistrzostwach świata juniorów w Otepää, zajmując 50. miejsce w sprincie. Jeszcze pięciokrotnie startował w zawodach tego cyklu, największy sukces osiągając na rozgrywanych w 2016 roku mistrzostwach świata juniorów w Râșnovie, gdzie zwyciężył w sprincie. W 2012 roku zwyciężył w kombinacji na igrzyskach olimpijskich młodzieży w Innsbrucku.
W zawodach Pucharu Świata zadebiutował 12 stycznia 2013 roku w Chaux-Neuve, gdzie zajął 47. miejsce w Gundersenie. Pierwsze pucharowe punkty zdobył 7 grudnia 2013 roku w Lillehammer, zajmując 24. miejsce. W klasyfikacji generalnej sezonu 2013/2014 zajął ostatecznie 40. miejsce. W 2013 roku wystąpił na mistrzostwach świata w Val di Fiemme, zajmując dziesiąte miejsce w sztafecie. Na rozgrywanych dwa lata później mistrzostwach świata w Falun był ósmy w sztafecie i sprincie drużynowym, a indywidualnie plasował się na przełomie trzeciej i czwartej dziesiątki. W międzyczasie wziął udział w igrzyskach olimpijskich w Soczi, gdzie w drużynie był siódmy, na dużej skoczni zajął 25. miejsce, a na normalnym obiekcie uplasował się na 32. pozycji.
Osiągnięcia.
Puchar Świata.
Miejsca na podium.
Portyk nigdy nie stanął na podium zawodów PŚ.
Letnie Grand Prix.
Miejsca na podium chronologicznie.
Jak dotąd Portyk nie stawał na podium indywidualnych zawodów LGP.

</doc>
<doc id="3655251" url="https://pl.wikipedia.org/wiki?curid=3655251" title="Admira Wacker Mödling">
Admira Wacker Mödling



</doc>
<doc id="3655252" url="https://pl.wikipedia.org/wiki?curid=3655252" title="József Lengyel">
József Lengyel

József Lengyel (ur. 4 sierpnia 1896 w Marcali, zm. 14 lipca 1975 w Budapeszcie) – węgierski prozaik i poeta.
Życiorys.
Debiutował wierszami antywojennymi w 1915. W 1919 brał udział w rewolucji węgierskiej, jako członek partii komunistycznej ("Kommunisták Magyarországi Pártja"). Po upadku Węgierskiej Republiki Rad wyemigrował do Austrii, Niemiec i w końcu ZSRR. W powieści "Visegrádi utca" ("Ulica Wyszegradzka", 1930) przedstawił szczegółowo przygotowania i przebieg działań rewolucyjnych. W 1938 aresztowany i w wyniku sfingowanego procesu zesłany na Syberię. W 1955 powrócił na Węgry. W 1958 napisał kolejną powieść o rewolucji węgierskiej – "Prenn Ferenc hányatott élete" ("Burzliwe życie Ferenca Prenna"). Miała ona cechy powieści awanturniczej. Swoim doświadczeniom biograficznym z działalności w ruchu robotniczym poświęcił m.in. mikropowieści, nowele i zbiory opowiadań: "Kulcs" ("Klucz", 1956), "Igéző" ("Czarownik", 1961), "Elévült tartozás" ("Przedawniony dług", 1964), "Elejétől végig" ("Od początku do końca", 1963). Ta ostatnia dotyczy komunisty wydanego na próbę, który nawet w najtragiczniejszej sytuacji nie traci wiary w swoją ideę.
Jest także autorem powieści-eseju, alegorii historycznej "Három hidépitő" ("Trzej budowniczowie mostu", 1960), jak również powieści o Attyli – "Isten ostora" ("Bicz boży", 1963). W mikropowieści "Ujra kezdet" ("Znowu od początku", 1970) porusza problem rozpoczęcia nowego życia po gehennie wojny światowej. Inne jego dzieła to: "Tükrök" ("Lustra", 1967, zbiór reportaży), "Ézsau mondja" ("Ezaw powiada", 1969, zbiór opowiadań), "Argonidész hajói" ("Statki Argonidesa", 1973, zbiór baśni filozoficznych). 
W 1974 adaptował do warunków scenicznych własne dzieła "Ujra kezdet" oraz "Levelek Arisztophanészhez" ("Listy do Arystofanesa"). 
W 1963 otrzymał Nagrodę Kossutha. "Czarownika" przetłumaczono na język polski (1971, H. Kuźniarska).

</doc>
<doc id="3655253" url="https://pl.wikipedia.org/wiki?curid=3655253" title="Giennadij Korotkiewicz">
Giennadij Korotkiewicz

Giennadij Władimirowicz Korotkiewicz (; ur. 25 września 1994 w Homlu) – białoruski programista, wielokrotny laureat krajowych i międzynarodowych konkursów informatycznych. Regularnie zwyciężał w turniejach organizowanych przez duże przedsiębiorstwa informatyczne (m.in. WKontaktie, Yandex, Facebook, Google, IBM, Mail.ru).
Życiorys.
Rodzice Korotkiewicza to także programiści. W wieku 6 lat, zaczął się on interesować pracą rodziców. Kiedy miał 8 lat, jego ojciec zaprojektował dziecięcą grę, której mógł używać do nauki programowania.
Jego matka skonsultowała się ze współpracownikiem z ministerstwa, Michaiłem Dolińskijem, który dał chłopcu do czytania niewielką książkę. Dolińskij, jeden z czołowych nauczycieli z zakresu obsługi komputera na Białorusi, stwierdził: „Minął miesiąc, później następny… Żadnych wieści od Gienny. Wtedy nagle wpadła Ljudmiła z laptopem do programowania i powiedziała: syn przysiadł do komputera, kiedy tylko minęło lato i czas gry w piłkę nożną. Jako drugoklasista w narodowym konkursie zajął 2. miejsce, które pozwoliło mu na automatyczny wstęp na uniwersytet techniczny bez zdawania jakichkolwiek egzaminów wstępnych. Jakoś rozwiązał problem ciała zanurzonego w wodzie. Gienna nie miał wtedy nawet pojęcia o zdolności utrzymywania się ciał na powierzchni wody według prawa Archimedesa”.
Po raz pierwszy Korotkiewicz zwrócił uwagę świata, gdy w 2006 roku (w wieku 11 lat) zakwalifikował się na międzynarodową olimpiadę informatyczną (IOI).
Zdobył on srebrny medal na swoich pierwszych zawodach IOI, a w latach 2007–2012 wywalczył złote medale. Jest on zawodnikiem, który odniósł największe sukcesy w historii IOI.
W 2012 roku Korotkiewicz przeniósł się do Rosji, by uczęszczać na petersburskim Uniwersytecie ITMO. W lecie 2013 roku, pomógł wygrać tamtejszej uczelni, pokonując reprezentantów Uniwersytetu Jiao Tong w Szanghaju oraz Uniwersytetu Tokijskiego, 37. Światowe Finały Akademickich Mistrzostw Świata w Programowaniu Zespołowym, które odbyły się w Petersburgu.

</doc>
<doc id="3655254" url="https://pl.wikipedia.org/wiki?curid=3655254" title="Dynamizm cyklisty">
Dynamizm cyklisty

Dynamizm cyklisty (wł. "Dinamismo di un ciclista") – obraz olejny Umberta Boccioniego namalowany w 1913 roku, przedstawiający dynamiczną sylwetkę jadącego cyklisty, odzwierciedlający zainteresowanie futurystów szybkością i ruchem. Obraz znajduje się obecnie w zbiorach Peggy Guggenheim Collection w Wenecji.
Futuryzm w malarstwie.
Futuryzm został formalnie zainicjowany w Paryżu w 1909 roku, kiedy Filippo Tommaso Marinetti, włoski pisarz i artysta, opublikował w dzienniku Le Figaro swój "Le Manifeste du Futurisme". Jego zwolennikami byli Włosi – doskonale zaznajomieni z francuską kulturą i sztuką, podziwiający kubizm, który rozbijał materialną rzeczywistość na geometryczne bryły, oraz uwielbiający dywizjonizm z jego kolorowymi impresjami oddanymi za pomocą przeciwstawnych, kolorowych kropek. Jednak ich cel był inny – tacy twórcy jak: Giacomo Balla, Umberto Boccioni czy Gino Severini starali się wyeliminować strukturę na rzecz ruchu.
Opis.
Obraz przedstawia człowieka pochylonego nad kierownicą, z grzbietem uniesionym w powietrzu, pokonującego czas i przestrzeń siłą wspartych nowoczesną techniką nóg. Akcent został tu położony na dynamizm. Obraz, wir stożków i wachlarzowatych kształtów, jest jednym z najbardziej wyrafinowanych studiów Boccioniego, dotyczących dynamicznego ruchu. Choć rower został wynaleziony w 1818 roku, to dopiero w ostatniej dekadzie XIX wieku stał się powszechnie znany jako nowoczesny środek transportu, z ramą w kształcie rombu, napędem łańcuchowym i pneumatycznymi oponami. Wyścig rowerowy Boccioni potraktował jako charakterystyczny, futurystyczny symbol dynamicznego, współczesnego życia.
Boccioni postrzegał życie jako niepodzielny potok zmian, naznaczony nieprzerwanym uwalnianiem energii. Jego obraz, inspirowany być może obrazem wyprzedzających się cyklistów z manifestu Marinettiego, jest odległy od kubizmu. Cyklista i jego sprzęt zostały przedstawione tak, jakby rozpływały się w powietrzu. Obraz wyraża intensywną świadomość Boccioniego kruchości doczesnego, niestabilnego również od strony molekularnej, każdego ludzkiego życia.
W serii obrazów z „dynamizmem” w tytule, namalowanych w 1913 roku przez Boccioniego, wpływ koloru uwydatnił się bardziej niż w jego wcześniejszych pracach. Nabrał on żywej i gwałtownej jaskrawości, a obrazy stały się bardziej skupione i bogatsze w treść. Przestrzeń zatraciła swą trójwymiarowość, którą miała we wcześniejszych pracach, mniej lub bardziej respektujących tradycyjne prawa perspektywy. Teraz natomiast prawa te zostały ukryte w przedstawianym temacie i w jego stosunku do otaczającej go rzeczywistości.
Szkice przygotowawcze.
W komentarzu do szkiców przygotowawczych do "Dynamizmu cyklisty" Boccioni nazwał zastosowaną w nich metodę nieustanną projekcją sił i form, wyczuwanych w ich nieskończonym ujawnianiu się. Tak zdefiniowany przez siebie dynamizm określił następnie jako sugestię pewnej formy ruchu, która pojawia się na chwilę i znika w niekończącej się sekwencji zmian. W szkicach przygotowawczych do obrazu dynamizm przedstawił jako ukośne linie naprężeń, stopniowo narastające, wskazujące drogę poruszania się rowerzysty. Jego szybkość natomiast oddał przy pomocy zwielokrotnionych, kolistych linii, odbijających się w powietrzu na podobieństwo echa w przypadku fal dźwiękowych. Rowerzysta, rower i przestrzeń utworzyły tu jedną rzeczywistość, której elementów składowych trudno się domyślić. O ile w szkicach przygotowawczych zaznaczył przy pomocy form i konturów przemieszczanie się roweru w przestrzeni, rysując też elementy składowe roweru, napięte i zdeformowane w wyniku wysiłku wkładanego w jazdę, to na obrazie wszystkie elementy połączył w jedną, całościową wizję.

</doc>
<doc id="3655257" url="https://pl.wikipedia.org/wiki?curid=3655257" title="Anton Kuźmicz">
Anton Kuźmicz

Anton Sawwicz Kuźmicz (ros. Антон Саввич Кузьмич, ur. 20 grudnia 1908 we wsi Kapatkiewiczy w guberni homelskiej, zm. 24 października 1989 w Moskwie) – radziecki inżynier i polityk.
Życiorys.
W 1931 ukończył Moskiewski Instytut Górniczy im. Stalina, 1931-1938 był kolejno szefem warsztatu zakładowego, zastępcą głównego inżyniera i zarządcą kopalni "Koksowaja" w Prokopjewsku. Od 1936 członek WKP(b), 1938-1940 główny inżynier kombinatu "Kuzbassugol" Kuźnieckiego Zagłębia Węglowego, 1938-1940 dyrektor Kuźnieckiego Naukowo-Badawczego Instytutu Węglowego, 1940-1941 zarządca trustu "Donbassantracyt". Po ataku Niemiec na ZSRR szef 6 rejonu budowlanego 8 Armii Saperskiej Frontu Południowego, od 1942 główny inżynier ds. przywrócenia basenu podmoskiewskiego, potem do 1943 zarządca trustu "Stalinogorskugol", 1943-1946 szef kombinatu "Swierdłowugol". Od stycznia 1946 do grudnia 1948 zastępca ludowego komisarza/ministra przemysłu węglowego wschodnich rejonów ZSRR, od grudnia 1948 zastępca ministra, później do 1955 I zastępca ministra przemysłu węglowego ZSRR, od 1955 do 8 sierpnia 1956 minister przemysłu węglowego Ukraińskiej SRR. Od sierpnia 1956 do maja 1957 I zastępca ministra przemysłu węglowego Ukraińskiej SRR, od 21 stycznia 1956 do 15 marca 1966 członek KC KPU, od 31 maja 1957 do 1960 przewodniczący Sownarchozu Woroszyłowgradzkiego/Ługańskiego Ekonomicznego Rejonu Administracyjnego, 1960-1961 zastępca przewodniczącego Ukraińskiego Sownarchozu. Od 29 marca 1961 do 9 marca 1963 przewodniczący Ukraińskiego Sownarchozu, od 31 października 1961 do 29 marca 1966 zastępca członka KC KPZR, 1963-1965 zastępca przewodniczącego Państwowego Komitetu ds. Przemysłu Paliwowego ZSRR, od 1965 I zastępca dyrektora Instytutu Górnictwa im. Skoczinskiego. Od 1962 doktor nauk technicznych, od 1966 profesor. Deputowany do Rady Najwyższej ZSRR (1958-1966). Pochowany na Cmentarzu Kuncewskim w Moskwie.

</doc>
<doc id="3655258" url="https://pl.wikipedia.org/wiki?curid=3655258" title="Kościół Miłosierdzia Bożego w Świebodzinie">
Kościół Miłosierdzia Bożego w Świebodzinie



</doc>
<doc id="3655261" url="https://pl.wikipedia.org/wiki?curid=3655261" title="Smugówka malgaska">
Smugówka malgaska

Smugówka malgaska ("Phedina borbonica") – gatunek ptaka z rodziny jaskółkowatych (Hirundinidae), jedyny przedstawiciel rodzaju "Phedina". Ptak zamieszkujący głównie Madagaskar, niezagrożony wyginięciem.
Występowanie.
Smugówka malgaska występuje w zależności od podgatunku:
Systematyka.
Taksonomia.
Gatunek po raz pierwszy opisany przez niemieckiego zoologa Johanna Friedricha Gmelina w 1789 roku pod nazwą "Hirundo borbonica". Jako miejsce typowe autor wskazał Île de Bourbon (obecnie Reunion). Podgatunek "madagascariensis" opisał po raz pierwszy niemiecki ornitolog Gustav Hartlaub w 1860 roku. Jako miejsce typowe Hartlaub wskazał Madagaskar. Rodzaj "Phedina" został utworzony w 1855 roku przez francuskiego zoologa Karola Lucjana Bonaparte. Część ujęć systematycznych umieszcza w rodzaju "Phedina" smugówkę kongijską ("Phedinopsis brazzae"). Rozpoznano dwa podgatunki "P. borbonica".
Etymologia.
Nazwa rodzajowa: greckie "phaios" – brązowy; włoskie "Rondine" – jaskółka &lt; łacińskie "hirundo", "hirundinis" – jaskółka.
Epitet gatunkowy: Île de Bourbon, wyspa nazwana w 1649 roku na cześć Burbonów, europejskiej rodziny królewskiej pochodzenia francuskiego (później Ile de la Réunion, obecnie Reunion, nazwana w 1793 roku, aby upamiętnić upadek Burbonów i unię rewolucjonistów z Marsylii i z Paryża).
Morfologia.
Długość ciała 15 cm, masa ciała 18–24 g. U podgatunku nominatywnego korona i górne części ciała szaro-brązowe z drobnymi ciemnymi smugami. Skrzydła i ogon ciemnobrązowe, ogon słabo rozwidlony, barkówki z bladymi krawędziami. Spód ciała szaro-brązowy, gardło i brzuch białe, z silnie zaznaczonymi ciemnymi smugami (szerszymi niż w górnych częściach ciała). Pokrywy podskrzydłowe szaro-brązowe. Płcie podobne. Osobniki młodociane różnią się od dorosłych posiadaniem szerokich białych końcówek na lotkach II rzędu. Podgatunek "madagascariensis" jaśniejszy, z białymi pokrywami podogonowymi i bardziej wyraźnymi smugami na piersi.
Ekologia.
Głos.
Ćwierkająca pieśń o brzmieniu „siri-liri siri-liri”; również kontaktowe odgłosy o brzmieniu „chip”.
Siedlisko i pożywienie.
Smugówka malgaska preferuje obszary otwarte i półotwarte. Na Mauritiusie i Reunionie żywi się nad zbiornikami wodnymi, wśród lasów i zarośli oraz wzdłuż klifów i obszarów brzegowych, do wysokości 1500 m n.p.m. na Mauritiusie, na Reunionie spotykana głównie na 200–500 m n.p.m. Na Madagaskarze widywana na otwartym terenie, wśród krzewów, w lasach, terenach zalesionych, bagnach i na polach ryżowych, na wysokości do 2400 m n.p.m. W sezonie innym niż rozrodczy, pokarm zdobywa również na obszarach wylesionych i nad baldachimem lasu bogatego w "Brachystegia" w Mozambiku.
Dieta smugówki malgaskiej zawiera chrząszcze (Coleoptera) i błonkoskrzydłe (Hymenoptera). Pokarm zdobywa pojedynczo lub w małych grupach wraz z innymi jaskółkami i jerzykami (Apodidae), blisko ziemi i drzew; lot jest wolny i trzepoczący. Najaktywniejsza tuż przed zmierzchem.
Lęgi.
Okres rozrodczy na Madagaskarze przypada na okres od sierpnia do listopada, natomiast na Mauritiusie i Reunionie na okres od września do grudnia. Formuje się w grupy składające się z 3–20 par. Gniazdo otwarte, o kształcie kubka zbudowane jest z gałązek i innych materiałów roślinnych, takich jak sucha trawa, wyłożone jest drobniejszą roślinnością i piórami, umieszczone jest w szczelinie lub na półkach w skalnych, wśród kępek trawy, na dachach lub w budynkach, w podziemnym korytarzach lub w jaskiniach, często od 3 do 5 m nad wodą. Samica na Madagaskarze i na Mauritiusie składa 2 jajka, natomiast na Reunionie od 2 do 3 jaj. Jaja wysiaduje wyłącznie samica, okres inkubacji jest nieznany; obie płcie karmią pisklęta. Okres pierzenia piskląt nieznany.
Migracje.
Podgatunek nominatywny na Mauritiusie i Reunionie osiadły podczas rozproszenia w sezonie post-hodowlanym, nieobecny na lęgowiskach od początku stycznia do połowy sierpnia. Podgatunek "madagascariensis" po okresie rozrodczym migruje zarówno lokalnie jak i odbywa długodystansowe loty; rejestrowany poza sezonem rozrodczym (głównie okres od czerwca do sierpnia) w rozproszonych miejscach w Afryce (na przykład wschodnia Kenia, wyspa Pemba, Malawi, środkowy Mozambik). Rejestrowano przeloty nad atolem Aldabra, nad Seszelami i innymi wyspami; osobniki zabłąkane widywane na Amirantach.
Status.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC (ang. "Least Concern") – najmniejszej troski. Mimo że nieznana jest globalna liczebność populacji, gatunek ten wydaje się być liczny na Mauritiusie i Reunionie oraz dość pospolity, ale lokalnie rozmieszczony na Madagaskarze. Trend liczebności populacji uznawany jest za stabilny. W drugiej połowie XX wieku licznie rejestrowany w Afryce np. w 1944 roku w okresie od czerwca do lipca i w 1956 kwietniu w Malawi, oraz w 1968 roku w okresie od czerwca do lipca w Mozambiku; w ostatnim okresie znacznie rzadziej spotykany na terenach Afryki. Stan populacji na wyspie Pemba niepewny, rejestrowany głównie poza sezonem lęgowym, choć spotykany również w jego trakcie. W latach 1973–1974 na Mauritiusie zarejestrowano co najmniej 70–75 par i być może 200–400 par na Reunionie podgatunku nominatywnego.

</doc>
<doc id="3655262" url="https://pl.wikipedia.org/wiki?curid=3655262" title="Phedina borbonica">
Phedina borbonica



</doc>
<doc id="3655264" url="https://pl.wikipedia.org/wiki?curid=3655264" title="Emił Dimitriew">
Emił Dimitriew

Emił Dimitriew, mac. Емил Димитриев (ur. 19 marca 1979 w Probisztipie) – macedoński polityk i socjolog, poseł do Zgromadzenia Republiki Macedonii Północnej, premier Macedonii w latach 2016–2017.
Życiorys.
Absolwent socjologii na Uniwersytecie Świętych Cyryla i Metodego w Skopju. Pracował m.in. w sektorze publicznym jako dyrektor przedsiębiorstwa zajmującego się inwestycjami w infrastrukturze wodnej. Zaangażował się w działalność polityczną w ramach Wewnętrznej Macedońskiej Organizacji Rewolucyjnej – Demokratycznej Partii Macedońskiej Jedności Narodowej (WMRO-DPMNE). W 2008 premier Nikoła Gruewski powierzył mu stanowisko wiceministra obrony. W 2013 Emił Dimitriew został sekretarzem generalnym swojego ugrupowania. W wyborach w 2014 uzyskał mandat posła do Zgromadzenia Republiki Macedonii.
W styczniu 2016 Nikoła Gruewski ustąpił z funkcji premiera; nastąpiło to po długotrwałym kryzysie politycznym związanym z ujawnieniem nielegalnych nagrań i miało umożliwić przeprowadzenie przedterminowych wyborów. WMRO-DPMNE jako kandydata na premiera, który miał stanąć na czele przejściowego gabinetu, wskazała swojego sekretarza generalnego. Emił Dimitriew 18 stycznia 2016 został nowym premierem. Urzędował do 31 maja 2017, gdy ostatecznie powołany został gabinet Zorana Zaewa. Wcześniej w 2016 utrzymał mandat deputowanego na kolejną kadencję.

</doc>
<doc id="3655276" url="https://pl.wikipedia.org/wiki?curid=3655276" title="Kristjan Ilves">
Kristjan Ilves

Kristjan Ilves (ur. 10 czerwca 1996 w Tartu) – estoński dwuboista klasyczny i skoczek narciarski, trzykrotny medalista mistrzostw świata juniorów w kombinacji norweskiej, zwycięzca Letniego Grand Prix w kombinacji norweskiej.
Kariera.
Po raz pierwszy na arenie międzynarodowej pojawił się w 2011 roku podczas mistrzostw świata juniorów w Otepää. Zajął tam 48. miejsce w sprincie. W 2012 roku wystartował w kombinacji na igrzyskach olimpijskich młodzieży w Innsbrucku, gdzie zajął siódme miejsce. Na rozgrywanych rok później mistrzostwach świata juniorów w Libercu, gdzie zdobył brązowy medal w sprincie. Wynik ten powtórzył na mistrzostwach świata juniorów w Ałmaty w 2015 roku oraz rozgrywanych rok później mistrzostwach świata juniorów w Râșnovie.
W zawodach Pucharu Świata zadebiutował 2 lutego 2013 roku w Soczi, gdzie zajął 41. miejsce w Gundersenie. Pierwsze pucharowe punkty zdobył 5 stycznia 2014 roku w Czajkowskim, zajmując 30. miejsce. W klasyfikacji generalnej sezonu 2013/2014 zajął ostatecznie 80. miejsce. Po raz pierwszy na podium zawodów pucharowych stanął 4 lutego 2018 roku w Hakubie, kończąc rywalizację na drugiej pozycji. W zawodach tych rozdzielił Jana Schmida z Norwegii i Japończyka Akito Watabe. W 2013 roku wystąpił na mistrzostwach świata w Val di Fiemme, zajmując między innymi jedenaste miejsce w sztafecie. Na rozgrywanych dwa lata później mistrzostwach świata w Falun był dziesiąty w sztafecie i jedenasty sprincie drużynowym, a indywidualnie plasował w czwartej dziesiątce. W międzyczasie wziął udział w igrzyskach olimpijskich w Soczi, gdzie na dużej skoczni zajął 34. miejsce, a na normalnym obiekcie uplasował się na 41. pozycji.
W 2017 roku został zwycięzcą klasyfikacji generalnej Letniego Grand Prix. Ilves został pierwszym Estończykiem w historii, który wygrał ten cykl.
Osiągnięcia.
Letnie Grand Prix.
Miejsca na podium chronologicznie.
Jak dotąd Ilves nie stawał na podium indywidualnych zawodów LGP.

</doc>
<doc id="3655278" url="https://pl.wikipedia.org/wiki?curid=3655278" title="Wasza wysokość">
Wasza wysokość

Wasza wysokość (ang. "Your Highness") – amerykański film komediowy z 2011 roku.
Treść.
Dwóch królewiczów – próżny i leniwy Thadeous oraz odważny i szlachetny Fabious - wyruszają na pomoc pięknej królewnie porwanej przez złego czarnoksiężnika. Po drodze dołącza do nich dzielna wojowniczka Isabel. W trudnej misji muszą stawić czoła wielu niebezpieczeństwom.

</doc>
<doc id="3655281" url="https://pl.wikipedia.org/wiki?curid=3655281" title="Meta Sudans">
Meta Sudans

Meta Sudans – nieistniejąca obecnie monumentalna starożytna fontanna, znajdująca się obok rzymskiego Koloseum.
Fontanna została wzniesiona za panowania Flawiuszów pod koniec I wieku, na terenach należących wcześniej do wzniesionego przez Nerona Domus Aurea. Usytuowana była obok Koloseum, na parceli między Kolosem Nerona i miejscem, gdzie później wzniesiono Łuk Konstantyna. Miała kształt stożka, umieszczonego na wysokiej cylindrycznej podstawie; całość miała przypuszczalnie około 17 m wysokości. Otaczał ją owalny basen o średnicy 16 m i głębokości 1,4 m.
Po upadku imperium rzymskiego nieużytkowana fontanna stopniowo niszczała w ciągu wieków. Na początku XX wieku pozostał z niej wyłącznie betonowy fragment cylindrycznego trzonu o wysokości 9 metrów. Zniszczono go w 1936 roku podczas budowy via dell’Impero. Podczas przeprowadzonych w latach 1981-1983 i 1986-1989 prac archeologicznych odsłonięte zostały widocznie dzisiaj fundamenty fontanny.

</doc>
<doc id="3655285" url="https://pl.wikipedia.org/wiki?curid=3655285" title="Mirczo Spasow">
Mirczo Spasow

Mirczo Spasow Christow (bułg. Мирчо Спасов Христов, ur. 23 stycznia 1911 we wsi Cereceł w okręgu sofijskim, zm. 14 lipca 1993 w Sofii) – bułgarski polityk komunistyczny, zastępca ministra spraw wewnętrznych Ludowej Republiki Bułgarii (1957-1963 i 1965-1969), I zastępca ministra spraw wewnętrznych Ludowej Republiki Bułgarii (1969-1973).
Życiorys.
Urodzony w rodzinie chłopskiej, 1927 wstąpił do młodzieżówki socjalistycznej, a w kwietniu 1932 do BPK, 1934 został aresztowany i 1936 skazany na 5 lat więzienia. W 1937 zwolniony, pracował w KC Rewolucyjnej Młodzieży Socjalistycznej, a od listopada 1940 w KC Bułgarskiej Partii Robotniczej (komunistów), w lutym 1941 został ponownie aresztowany i uwięziony w Presławiu. W listopadzie 1943 zwolniony, prowadził działalność podziemną, w maju 1944 wstąpił do oddziału partyzanckiego 1 Sofijskiej Powstańczej Strefy Operacyjnej, a 9 września 1944 podjął pracę w resorcie spraw wewnętrznych Bułgarii, 3 listopada 1944 został szefem obwodowego zarządu milicji ludowej w Ruse, a 25 maja 1946 w Sofii. Od 12 kwietnia 1946 pułkownik, od grudnia 1947 inspektor I rangi Wydziału Kadr DNM, od 4 marca 1948 szef służby (kontrwywiad w milicji ludowej w wojskach Ministerstwa Spraw Wewnętrznych) DGB, od 31 stycznia 1949 do 5 maja 1950 szef wydziału bezpieczeństwa państwowego, a od 5 maja 1950 szef wydziału okręgowego Zarządu Ministerstwa Spraw Wewnętrznych w Sofii. Od 1950 do 1 stycznia 1951 szef okręgowego Zarządu MSW w Sofii, od 1 stycznia 1951 do 24 grudnia 1953 szef okręgowego Zarządu MSW w Pleweniu, od 24 grudnia 1953 do 12 czerwca 1957 ponownie szef okręgowego Zarządu MSW w Sofii, 14 września 1954 awansowany na generała majora, od 30 maja 1957 do 8 lipca 1963 zastępca ministra spraw wewnętrznych Bułgarii. Jednocześnie od 1958 członek Komisji ds. Polityki Wewnętrznej w Centralnej Komisji Kontrolno-Rewizyjnej BPK, 3 września 1959 mianowany generałem porucznikiem, od 1962 zastępca członka KC BPK, od 22 lipca 1965 do 10 lutego 1969 zastępca ministra spraw wewnętrznych Bułgarii - I zastępca przewodniczącego KDS, od 1966 członek KC BPK. Od 10 lutego 1969 do 6 marca 1973 I zastępca ministra spraw wewnętrznych Bułgarii, od 29 sierpnia 1969 generał pułkownik, od 13 lutego 1973 do stycznia 1982 kierownik Wydziału "Kadry, partyjne organizacje i zagraniczne delegacje" KC BPK, w styczniu 1982 usunięty z KC BPK i przeniesiony na emeryturę. W 1990 zdegradowany i pozbawiony odznaczeń za łamanie prawa.
Odznaczenia.
I medale.

</doc>
<doc id="3655286" url="https://pl.wikipedia.org/wiki?curid=3655286" title="Kaplica św. Jadwigi w Brzegu Dolnym">
Kaplica św. Jadwigi w Brzegu Dolnym

Kaplica cmentarna św. Jadwigi w Brzegu Dolnym.
Powstała w miejscu, gdzie znajdował się kamień, na którym według tradycji w XIII w. odpoczywała św. Jadwiga Śląska w drodze ze stolicy książęcej w Legnicy do klasztoru w Trzebnicy.
Fundatorem kaplicy w 1665 r. był baron Georg Abraham von Dyhern, a budynek poświęcono 29.08.1666 r. Kaplica zbudowana została w stylu barokowym, z cegły na planie ośmioboku, z kopułą, zwieńczoną latarnią. W 1701 r. dobudowana została nawa. Do 1740 r. powstała naprzeciwko wejścia druga, mniejsza Kaplica Tajemnicy Męki Pańskiej oraz droga krzyżowa z 14 kapliczkami na drodze do miasta. Obok wzniesiono erem, zamieszkany przez jednego karmelitę z Wołowa, który miał dbać o kaplicę. Przy kaplicy powstał cmentarz.
Brak funduszy spowodował postępującą degradację budowli, która częściowo zawaliła się w 1871 r. Kaplicę odnowiono w 1881 r., zakupiono nowy dzwon. Po powstaniu w sąsiedztwie klasztoru boromeuszek, przejął on opiekę nad kaplicą, a erem rozebrano.
Po 1945 r. kaplica stopniowo niszczała; została odremontowana w 2007 r.

</doc>
<doc id="3655304" url="https://pl.wikipedia.org/wiki?curid=3655304" title="Siła odwagi">
Siła odwagi

Siła odwagi (fr. "Les femmes de l'ombre") – francuski film wojenny z 2008 roku.
Treść.
Maj, 1944 rok. Pięć francuskich tajnych agentek zostaje zrzuconych na teren okupowanej przez Niemców Francji. Ich misją jest przewiezienie do Anglii rannego naukowca, posiadającego ważne informacje na temat lądowania aliantów w Normandii.

</doc>
<doc id="3655306" url="https://pl.wikipedia.org/wiki?curid=3655306" title="Han-Hendrik Piho">
Han-Hendrik Piho

Han-Hendrik Piho (ur. 24 kwietnia 1993 w Võru) – estoński dwuboista klasyczny, brązowy medalista mistrzostw świata juniorów.
Kariera.
Po raz pierwszy na arenie międzynarodowej pojawił się 16 lutego 2009 roku w Szczyrku, gdzie w zawodach juniorskich zajął 25. miejsce w sprincie. W 2010 roku wystartował na mistrzostwach świata juniorów w Hinterzarten, gdzie jego najlepszym wynikiem było siódme miejsce w sztafecie. Jeszcze trzykrotnie startował w zawodach tego cyklu, najlepszy wynik osiągając podczas mistrzostw świata juniorów w Libercu w 2013, gdzie zdobył brązowy medal w Gundersenie.
W zawodach Pucharu Świata zadebiutował 3 marca 2012 roku w Lahti, gdzie zajął 48. miejsce w Gundersenie. Pierwsze pucharowe punkty zdobył 15 grudnia 2012 roku w Ramsau, zajmując 28. miejsce. W klasyfikacji generalnej sezonu 2012/2013 zajął ostatecznie 66. miejsce. W 2011 roku wystąpił na mistrzostwach świata w Oslo, zajmując dwunaste miejsce w sztafecie i 50. miejsce w Gundersenie na dużej skoczni. Był też dziesiąty w sprincie drużynowym na mistrzostwach świata w Val di Fiemme 2014 roku oraz w sztafecie na rozgrywanych rok później mistrzostwach świata w Falun. W międzyczasie wziął udział w igrzyskach olimpijskich w Soczi, gdzie na dużej skoczni zajął 36. miejsce, a na normalnym obiekcie uplasował się na 43. pozycji.

</doc>
<doc id="3655307" url="https://pl.wikipedia.org/wiki?curid=3655307" title="Aleksiej Mordaszow">
Aleksiej Mordaszow

Aleksiej Aleksandrowicz Mordaszow (; ur. 26 września 1965 w Czerepowcu) – rosyjski przedsiębiorca, jeden z najbogatszych obywateli Federacji Rosyjskiej (4. miejsce na opublikowanym przez miesięcznik Forbes zestawieniu miliarderów 2022 roku). W lipcu 2022 roku jego majątek był szacowany na 32,1 mld USD.
Kariera.
Ojciec Aleksieja Mordaszowa jest z wykształcenia inżynierem elektronikiem; ukończył Gorkowski Instytut Politechniczny im. A.A. Żdanowa (ros. Горьковский политехнический институт имени А. А. Жданова) – obecnie Państwowy Techniczny Uniwersytet w Niżnym Nowogrodzie (ros. Нижегородский государственный технический университет). Po ukończeniu studiów rozpoczął pracę w Kombinacie Metalurgicznym w Czerepowcu (ros. Череповецкий металлургический комбинат), gdzie urodził się Aleksiej.
Aleksiej Mordaszow poszedł w ślady ojca. W 1988 roku ukończył z wyróżnieniem Państwowy Uniwersytet Inżynieryjno-Ekonomiczny w Sankt Petersburgu (ros. Санкт-Петербургский государственный инженерно-экономический университет), a następnie rozpoczął pracę w kombinacie metalurgicznym w rodzinnym mieście jako: starszy ekonomista, naczelnik biura ekonomiki i organizacji pracy remontowo–mechanicznego zakładu nr 1, wreszcie zastępca naczelnika oddziału planowania.
W 1992 roku został mianowany dyrektorem do spraw finansowych i ekonomicznych Kombinatu Metalurgicznego w Czerpowcu. Wkrótce została zmieniona nazwa przedsiębiorstwa – spółka została wpisana do rejestru jako Siewierstal. Aleksiej Mordaszow podpisał pierwsze kontrakty, które umożliwiły sprzedaż stali na Zachód. Skupując akcje kombinatu, z czasem stał się właścicielem pakietu kontrolnego, po czym doprowadził do odsunięcia ówczesnego dyrektora – Jurija Łipychina – od kierowania przedsiębiorstwem.
W 1996 roku został dyrektorem generalnym Siewierstalu.
W 2001 roku uzyskał tytuł MBA na Northumbria University w Newcastle upon Tyne.
Decyzją z dnia 28 lutego 2022 r. Rada Unii Europejskiej nałożyła na Mordaszowa sankcje za wspieranie działań podważających integralność terytorialną, suwerenność i niezależność Ukrainy, jak również za udzielanie finansowego i materialnego wsparcia rosyjskim decydentom odpowiedzialnym za aneksję Krymu i destabilizację wschodniej Ukrainy oraz za czerpanie korzyści z powiązań z tymi decydentami.
Sankcje na rosyjskiego oligarchę zostały również nałożone przez USA. Według informacji podanych przez ⁣⁣Reuters⁣⁣ Mordaszow uniknął zamrożenia ponad miliarda funtów w akcjach TUI dzięki odsprzedaniu niemalże wszystkich udziałów spółce Ondero Limited z Brytyjskich Wysp Dziewiczych. Wspomniana spółka kontrolowana jest przez Marinę Mordaszową, która po wybuchu wojny w Ukrainie (pod koniec lutego 2022) kupiła udziały w Unifirm Limited, holdingu należącym do jej męża Aleksieja, głównego udziałowca TUI, od dwóch jego spółek zależnych.
Działalność biznesowa.
W kwietniu 2008 roku nabył 10% udziałów w TUI Group – międzynarodowym przedsiębiorstwie branży turystycznej z siedzibą w Hanowerze. W lipcu tego samego roku zwiększył swój udział do 15,03%.
W 2011 roku sprzedał amerykańskiemu miliarderowi Irze Rennertowi – właścicielowi konglomeratu Renco Group – trzy przynoszące straty huty stali w Stanach Zjednoczonych. Transakcja opiewała na 1,2 mld USD – stanowiła połowę sumy, którą Mordaszow zapłacił za te same huty trzy lata wcześniej. Do końca 2014 roku za 2,3 mld USD sprzedał wszystkie swoje inwestycje w Stanach Zjednoczonych.
Nadzór właścicielski.
Aleksiej Mordaszow sprawuje nadzór właścicielski (kontrolę) nad przedsiębiorstwami działającymi w kilku różnych branżach: wydobywczej, hutniczej, maszynowej, medialnej oraz turystycznej.
Majątek.
Aleksiej Mordaszow jest uznawany za jednego z najbogatszych obywateli Federacji Rosyjskiej. W kwietniu 2015 roku zajął 5. miejsce na opublikowanej przez miesięcznik Forbes liście 200 najbogatszych biznesmenów Rosji. W tym samym roku znalazł się na 89. miejscu, firmowanej przez ten sam miesięcznik, listy 500 najbogatszych ludzi świata.
Wartość majątku Aleksieja Mordaszowa i jego pozycja wśród najbogatszych ludzi na świecie i w Rosji w poprzednich latach według miesięcznika Forbes pokazuje poniższa tabela.
Życie osobiste.
Aleksiej Mordaszow jest żonaty, ma sześcioro dzieci.

</doc>
<doc id="3655309" url="https://pl.wikipedia.org/wiki?curid=3655309" title="Karl-August Tirmaa">
Karl-August Tirmaa



</doc>
<doc id="3655324" url="https://pl.wikipedia.org/wiki?curid=3655324" title="Julius Vosseler">
Julius Vosseler

Julius Vosseler (ur. 16 grudnia 1861 w Freudental, zm. 18 września 1933 w Hamburgu) – niemiecki zoolog.
Życiorys.
Od szóstego roku życia mieszkał w Stuttgarcie, często odwiedzał prowadzony przez Gustava Wernera ogród zoologiczny, który wywarł na nim tak duże wrażenie, że zadecydował o całym jego przyszłym życiu. Studiował zoologię na Uniwersytecie Hohenheim w Stuttgarcie, do grona jego wykładowców należał m.in. Gustav Jäger. Naukę kontynuował na Uniwersytecie Eberharda Karola w Tybindze u prof. Wilhelma Pfeffera, Friedricha Augusta Quenstedta i Theodora Eimera, w 1885 przedstawił pracę doktorską dotyczącą badań nad widłonogami, a następnie przez siedem lat pozostał na uczelni pracując naukowo. Następnie powrócił do Stuttgartu i rozpoczął pracę w Królewskim Instytucie Historii Naturalnej, 3 marca 1893 obronił pracę habilitacyjną. W tym czasie wyruszał na wyprawy naukowe do Algierii, Tunezji i Azji Mniejszej, w 1903 został wybrany na członka Leopoldiny. Wyjechał do Tangi w Tanzanii, gdzie w zorganizowanym przez władze pruskie Instytucie Biologiczno-Rolniczym Amani prowadził badania entomologiczne nad ochroną roślin tropikalnych oraz życiem miejscowej fauny m.in. surykatek, jeżozwierzy, wiewiórek i łuskowców. W 1909 powrócił do Europy, powierzono mu stanowisko dyrektora ogrodu zoologicznego w Hamburgu. Mimo wybitnych osiągnięć badawczych nie został nigdy wyróżniony przez władze pruskie, natomiast dzięki jego zaangażowaniu hamburski ogród zoologiczny jako jedyny w Niemczech nie poniósł strat w hodowli wielkich małp podczas I wojny światowej. Pracując tam stworzył liczne publikacje dotyczące dzikich zwierząt żyjących w niewoli, prowadził też badania farmaceutyczne nad lekami weterynaryjnymi. W 1927 przeszedł na emeryturę, ale do 1931 był konsultantem podczas próby stworzenia parku ptaków.
Upamiętnienie.
Julius Vosseler został uhonorowany przez badacza Fritza Niedena, który w 1913 odkryty przez siebie gatunek kameleona nazwał "Chamaeleon fischeri vosseleri". Od 1948 Julius Vosseler jest patronem jednej z hamburskich ulic.

</doc>
<doc id="3655331" url="https://pl.wikipedia.org/wiki?curid=3655331" title="Kościół Matki Bożej Różańcowej w Kadłubie Turawskim">
Kościół Matki Bożej Różańcowej w Kadłubie Turawskim

Kościół Matki Bożej Różańcowej – rzymskokatolicki kościół filialny w Kadłubie Turawskim. Świątynia należy do parafii św. Katarzyny Aleksandryjskiej w Ligocie Turawskiej w dekanacie Zagwiździe, diecezji opolskiej.
Historia kościoła.
Kościół w Kadłubie Turawskim istniał już w 1863. Simon Panic (lokalny bogaty chłop), kupił od żydowskiego właściciela murowany spichlerz (6 na 14 metra), w celu przebudowania go na kaplicę. Panic wraz z małżonką w 1870 nabył w Berlinie, sprowadzony z Włoch obraz Matki Bożej Różańcowej (obecnie wiszący w zakrystii). Pierwszy odpust odprawiono w świątyni w 1932. W czasie II wojny światowej obiekt nie doznał zniszczeń. Około 1966 kaplica była już stanowczo zbyt mała na potrzeby lokalnej społeczności. 
Proboszcz Jerzy Obst podjął inicjatywę rozbudowy i w 1967 wystąpił do władz z wnioskiem o stosowne zezwolenie na rozbudowę kościoła o 3-4 metry. Odpowiedź na ten wniosek nie została nigdy udzielona. W maju 1967 grupa mężczyzn ze wsi postanowiła nielegalnie dobudować nową część kościoła. Jeszcze w tym samym miesiącu wykopano rowy fundamentowe o wymiarach 5 na 6 metrów. Budowa środkami gospodarczymi trwała pięć dni i nie spotkała się z reakcją władz. 
Rozbudowana świątynia nadal była za mała, w związku z czym postanowiono ponowić nielegalną rozbudowę kościoła. Zastosowano fortel: mieszkańcy składali wnioski na pozyskanie materiałów budowlanych na fikcyjne potrzeby remontu własnych gospodarstw. Gertruda Koc ofiarowała działkę pod rozbudowę. Budowa ruszyła we wrześniu 1967. Świątynię rozbudowano o kolejne 80 m² (8 na 10 metrów) i zakrystię. Tym razem budowę przerwały władze budowlane z Opola, które (wraz milicją) zaplombowały budynek w stanie surowym. 45 osób przesłuchiwano na posterunku MO w Turawie, jednak nikt ujawnił żadnych danych i nie można było wskazać winnych. Poważne problemy miały także władze Gromadzkiej Rady Narodowej, które nie zgłosiły faktu budowy. Sprawę ostatecznie umorzono, a poświęcenia ukończonego kościoła dokonał 12 października 1969 biskup Wacław Wycisk. 
W 1986 podwyższono wieżę o 4 metry oraz zmieniono jej pokrycie na miedziane. W Hucie Małapanew odlano dzwony, które poświęcił biskup Jan Bagiński. Organy sprowadzono z Niemiec. Poświęcono je 3 czerwca 1989. W 2019 uroczystościom jubileuszu 150-lecia świątyni przewodził biskup Rudolf Pierskała. Z tej okazji odrestaurowano obraz Matki Boskiej Różańcowej (prace wykonał Adam Dziuba, parafianin).
W 2008 odłsonięto na elewacji tablicę upamiętniającą księdza Jerzego Obsta.

</doc>
<doc id="3655335" url="https://pl.wikipedia.org/wiki?curid=3655335" title="Anamarija Lampić">
Anamarija Lampić



</doc>
<doc id="3655337" url="https://pl.wikipedia.org/wiki?curid=3655337" title="Barry Haase">
Barry Haase

Barry Wayne Hasse (ur. 19 listopada 1945 roku w Southern Cross, Australia Zachodnia) – polityk australijski. 
Administrator Wyspy Bożego Narodzenia i Wysp Kokosowych od 6 października 2014 roku.

</doc>
<doc id="3655341" url="https://pl.wikipedia.org/wiki?curid=3655341" title="Eirik Sverdrup Augdal">
Eirik Sverdrup Augdal

Eirik Sverdrup Augdal (ur. 20 lipca 1995 w Haugsbygd) – norweski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Eirik Sverdrup Augdal pojawił się 7 stycznia 2012 roku w Lygna, gdzie w zawodach juniorskich zajął 58. miejsce w sprincie techniką dowolną. W styczniu 2013 roku wystąpił na zimowym olimpijskim festiwalu młodzieży Europy w Braszowie, zdobywając srebro w tej samej konkurencji i brązowy medal w sztafecie. Na rozgrywanych rok później mistrzostw świata juniorów w Val di Fiemme zwyciężył w biegu łączonym, a razem z kolegami z reprezentacji zdobył też złoto w sztafecie. Na mistrzostwach świata juniorów w Râșnovie w 2016 roku był szósty w biegu na 15 km klasykiem oraz dziesiąty na tym dystansie stylem dowolnym. W zawodach Pucharu Świata zadebiutował 1 marca 2014 roku w Lahti, zajmując 63. miejsce w sprincie techniką dowolną. Pierwsze pucharowe punkty wywalczył blisko rok później 6 lutego 2016 roku w Oslo, gdzie bieg na dystansie 50 km techniką klasyczną ukończył na 44. miejscu. Pierwsze pucharowe punkty wywalczył 28 stycznia 2018 w austriackim Seefeld, gdzie zajął 20. miejsce na dystansie 15 km stylem dowolnym ze startu wspólnego.
Osiągnięcia.
Puchar Świata.
Miejsca na podium w zawodach Pucharu Świata.
Augdal nigdy nie stanął na podium zawodów PŚ.

</doc>
<doc id="3655343" url="https://pl.wikipedia.org/wiki?curid=3655343" title="Warrior Sound">
Warrior Sound

Warrior Sound – trzeci album studyjny brytyjskiego zespołu The Qemists, wydany 4 marca 2016 roku przez Amazing Records. Pierwszym singlem promującym album jest wydany w 2013 roku utwór "No More".

</doc>
<doc id="3655345" url="https://pl.wikipedia.org/wiki?curid=3655345" title="Johan Hoel">
Johan Hoel

Johan Hoel (ur. 17 grudnia 1994) – norweski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Johan Hoel pojawił się 7 stycznia 2011 roku w Ål, gdzie w zawodach juniorskich zajął 161. miejsce w sprincie techniką dowolną. W 2014 roku wystąpił na mistrzostwach świata juniorów w Val di Fiemme, zajął trzecie miejsce w biegu łączonym, a razem z kolegami z reprezentacji zdobył złoto w sztafecie. Brał także udział w mistrzostwach świata młodzieżowców w Râșnovie w 2016 roku, gdzie był dziesiąty w biegu na 15 km klasykiem oraz 22. na tym dystansie stylem dowolnym. W zawodach Pucharu Świata zadebiutował 14 marca 2015 roku w Oslo, gdzie nie ukończył biegu na 50 km stylem dowolnym. Pierwsze pucharowe punkty wywalczył blisko rok później, 6 lutego 2016 roku w Oslo, gdzie bieg na dystansie 50 km techniką klasyczną ukończył na osiemnastym miejscu.
Osiągnięcia.
Puchar Świata.
Miejsca na podium w zawodach Pucharu Świata.
Hoel nigdy nie stanął na podium zawodów PŚ.

</doc>
<doc id="3655346" url="https://pl.wikipedia.org/wiki?curid=3655346" title="Kościół Świętych Apostołów Piotra i Pawła w Zakrzowie Turawskim">
Kościół Świętych Apostołów Piotra i Pawła w Zakrzowie Turawskim

Kościół Świętych Apostołów Piotra i Pawła – rzymskokatolicki, zabytkowy kościół filialny w Zakrzowie Turawskim. Świątynia należy do parafii św. Katarzyny Aleksandryjskiej w Ligocie Turawskiej w dekanacie Zagwiździe, diecezji opolskiej. Dnia 26 listopada 1953 roku, pod numerem 58/53, kościół został wpisany do rejestru zabytków województwa opolskiego.
Historia kościoła.
Kościół w Zakrzowie Turawskim został wybudowany w 1759 roku. Jest to budowla o konstrukcji zrębowej, z prostokątną nawę i wyodrębnionym prezbiterium. Kwadratowa wieża łączy się z korpusem kościoła od zachodu i jest zakończona cebulastym hełmem. Wnętrze zdobią zabytkowe:

</doc>
<doc id="3655347" url="https://pl.wikipedia.org/wiki?curid=3655347" title="Petter Reistad">
Petter Reistad

Petter Reistad (ur. 29 maja 1994) – norweski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Petter Reistad pojawił się 7 stycznia 2011 roku w Ål, gdzie w zawodach juniorskich zajął 102. miejsce w biegu na 10 km techniką dowolną. W 2014 roku wystąpił na mistrzostwach świata juniorów w Val di Fiemme zajął trzecie miejsce w biegu na 10 km stylem klasycznym, a razem z kolegami z reprezentacji zdobył złoto w sztafecie. Jak dotąd nie wystąpił w zawodach Pucharu Świata.

</doc>
<doc id="3655350" url="https://pl.wikipedia.org/wiki?curid=3655350" title="Gary Hardgrave">
Gary Hardgrave

Gary Douglas Hardgrave (ur. 5 stycznia 1960 roku w Caringbah, Nowa Południowa Walia) – polityk australijski. 
Administrator Wyspy Norfolk od 6 października 2014 roku.

</doc>
<doc id="3655352" url="https://pl.wikipedia.org/wiki?curid=3655352" title="Udo Düllick">
Udo Düllick

Udo Düllick (ur. 3 sierpnia 1936 w Werder, zm. 5 października 1961 w Berlinie) – ofiara śmiertelna Muru Berlińskiego. Düllick utonął w Sprewie na granicy dzielnic Friedrichshain i Kreuzberg podczas próby ucieczki do Berlina Zachodniego.
Życiorys.
Po ukończeniu studiów inżynierskich w Dreźnie Düllick podjął zatrudnienie w Deutsche Reichsbahn. Jeszcze wówczas mieszkał wraz z rodzicami i bratem w położonym niedaleko na wschód od Berlina mieście Werder. Rodzina mocno pielęgnowała tradycje katolickie, po śmierci matki ojciec ożenił się ponownie. Brat wyjechał w 1959 r. do RFN.
Wieczorem 5 października 1961 r. Düllick uczestniczył w imprezie zorganizowanej przez własny zakład pracy w związku ze zbliżającymi się obchodami rocznicy założenia NRD. W przebiegu tejże wdał się w kłótnię ze swoim przełożonym zrywając mu w przypływie złości dystynkcje. W odpowiedzi na niniejsze zachowanie został dyscyplinarnie zwolniony z pracy. Opuściwszy zakład udał się w środku nocy taksówką w okolice portu Osthafen, po czym rozebrawszy się wskoczył przy moście Oberbaumbrücke do wody. Płynąc w kierunku zachodniego nabrzeża został zauważony przez żołnierzy straży granicznej, którzy początkowo oddali jedynie strzały ostrzegawcze, potem natomiast strzelili kilkakrotnie w kierunku samego uciekiniera. Düllick nie został trafiony, mimo to utonął na skutek wyczerpania. Zachodnioberlińska straż pożarna wydobyła zwłoki, nie znając jeszcze wówczas nazwiska uciekiniera.
Zdarzenie nie uszło uwadze mieszkańców Berlina Zachodniego, którzy musieli jednak pozostać na nabrzeżu, ponieważ przebiegająca w tym miejscu Sprewa w całości należała do wschodniej części miasta. Wydarzenie wywołało falę protestów w Berlinie Zachodnim. 7 października 1961 na nabrzeżu Gröbenufer zgromadziło się co najmniej 2500 mieszkańców Berlina Zachodniego biorąc udział w uroczystościach żałobnych. Również pogrzeb 18 października 1961 miał oficjalny charakter, uroczystość z udziałem rady dzielnicowej Kreuzberga transmitowana była na żywo przez Radio RIAS.
Żyjący w RFN brat ofiary potwierdził jej tożsamość.
Dzisiaj o zdarzeniu przypomina umieszczony na nabrzeżu Gröbenufer wzniesiony jeszcze w 1961 r. kamień pamiątkowy. Pamięci ofiary poświęcony jest również jeden z tzw. Białych Krzyży wzniesionych w miejscu pamięci niedaleko budynku Reichstagu.

</doc>
<doc id="3655353" url="https://pl.wikipedia.org/wiki?curid=3655353" title="Memoriał im. Edwarda Jancarza">
Memoriał im. Edwarda Jancarza



</doc>
<doc id="3655356" url="https://pl.wikipedia.org/wiki?curid=3655356" title="Sekken">
Sekken

Sekken – wyspa w gminie Molde w regionie Møre og Romsdal w Norwegii. Znajduje się w Romsdalsfjordzie przy ujściu Langfjorden. Około 4 km na północ od Sekken znajduje się wyspa Bolsøya, a kilometr na wschód wyspa Veøya.
Wyspa ma 18,7 km² powierzchni. Połączenie ze stałym lądem zapewniają promy pomiędzy Molde a miejscowością Seterneset na wyspie. Projekt tunelu Langfjord w jednym z wariantów zakłada odgałęzienie łączące Sekken ze stałym lądem.
Najwyższym szczytem na Sekken jest Tranhaugen (304 m n.p.m.).

</doc>
<doc id="3655357" url="https://pl.wikipedia.org/wiki?curid=3655357" title="Roman Kajgarodow">
Roman Kajgarodow

Roman Pawłowicz Kajgarodow (ros. Роман Павлович Кайгародов; ur. 27 lutego 1995) – rosyjski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Roman Kajgarodow pojawił się 20 listopada 2012 roku w miejscowości Wierszyna Tioi, gdzie w zawodach Pucharu Kontynentalnego zajął 57. miejsce w biegu na 10 km techniką dowolną. W 2014 roku wystąpił na mistrzostwach świata juniorów w Val di Fiemme, gdzie wspólnie z kolegami z reprezentacji zdobył brązowy medal w sztafecie, a indywidualnie zwyciężył w biegu na 10 km stylem klasycznym. Na rozgrywanych rok później mistrzostwach świata juniorów w Ałmaty zajął 20. miejsce w sprincie techniką klasyczną. Jak dotąd nie wystąpił w zawodach Pucharu Świata.

</doc>
<doc id="3655360" url="https://pl.wikipedia.org/wiki?curid=3655360" title="Dwór na Starołęce w Poznaniu">
Dwór na Starołęce w Poznaniu

Zespół dworski na Starołęce Wielkiej – zespół dworsko-folwarczny, zlokalizowany w Poznaniu, na Starołęce Wielkiej, przy ul. Skoczowskiej róg Masztowej. Stanowi własność prywatną. Znajduje się w ruinie.
Charakterystyka.
Zasadnicza część dworu pochodzi z drugiej połowy XIX wieku i ma charakter parterowej rezydencji. W początku XX wieku (1907-1910) Marcin Bidermann (ówczesny właściciel obiektu) dobudował od południa nową część i nadał całości modny wówczas, secesyjny charakter. Powstała w wyniku tego niezbyt harmonijna całość (421 m²) o dwóch wyraźnie różnych bryłach. 
Część starsza nakryta jest wysokim mansardowym dachem. Na osi głównego wejścia dominuje wysoka wystawka. Część nowsza posiada dwie kondygnacje, nakryta jest dachem płaskim z attyką. W partii parteru ujednolicono detal i stolarkę okienną, celem zharmonizowania brył. Ozdobny kartusz w zachodniej ścianie szczytowej nawiązuje do osiągnięć secesji wiedeńskiej. Skrajna oś elewacji ozdobiona została za pomocą męskiej maski. 
Otoczenie.
Dwór otacza częściowo zachowany park (3,7 hektara) z ozdobną, secesyjną bramą wjazdową (1906) i murem z kratami, do której prowadzą resztki alei (ul. Skoczowska, wpisana do rejestru zabytków w 2013, pod numerem 883/Wlkp/A). Od południa zachowane są zabudowania folwarczne. 
Dojazd.
Dojazd do obiektu ulicą Starołęcką i Skoczowską. Najbliższy przystanek linii autobusowej 58, to "Żeglarska N/Ż".

</doc>
<doc id="3655362" url="https://pl.wikipedia.org/wiki?curid=3655362" title="Bonanza Peak">
Bonanza Peak

Bonanza Peak – góra w USA, w stanie Waszyngton (Hrabstwo Chelan), położona 23 km na północny wschód od Glacier Peak. Jest najwyższym niewulkanicznym szczytem stanu Waszyngton. Z wierzchołka spływają 3 duże lodowce: Isella Glacier, Mary Green Glacier, Company Glacier. Góra ma cztery wierzchołki (2899 m n.p.m., 2865 m n.p.m., 2841 m n.p.m. i 2621 m n.p.m.).
Szczyt leży na terenie Glacier Peak Wilderness. Jest po wulkanie Glacier Peak drugim szczytem w parku. Mimo iż nie należy do najwyższych gór w Stanach, to Bonanza Peak uchodzi za jedną z najtrudniejszych gór do zdobycia w kontynentalnej części USA ponieważ wymaga użycia wielu technik wspinaczkowych.

</doc>
<doc id="3655365" url="https://pl.wikipedia.org/wiki?curid=3655365" title="Per Källberg">
Per Källberg

Per August Källberg (ur. 14 marca 1947 w Sztokholmie, zm. 17 lutego 2014) – szwedzki operator filmowy. Podczas 27. ceremonii rozdania Złotych Żuków otrzymał nagrodę za najlepsze zdjęcia za film "Agnes Cecilia – en sällsam historia". Na przestrzeni lat 1973–2011 pracował nad ponad 45 produkcjami filmowymi i telewizyjnymi.

</doc>
<doc id="3655366" url="https://pl.wikipedia.org/wiki?curid=3655366" title="Sarah Schaber">
Sarah Schaber

Sarah Schaber (ur. 8 lutego 1994) – niemiecka biegaczka narciarska, złota medalistka mistrzostw świata juniorów.
Kariera.
Po raz pierwszy na arenie międzynarodowej Sarah Schaber pojawiła się 28 lutego 2009 roku w Baiersbronn, gdzie w zawodach juniorskich zajęła czwarte miejsce w biegu na 5 km stylem klasycznym. Na początku 2014 roku wzięła udział w mistrzostwach świata juniorów w Val di Fiemme, gdzie zwyciężyła w biegu łączonym. Na tej samej imprezie była też czwarta w sztafecie oraz szesnasta w sprincie techniką dowolną. Jak dotąd nie wystąpiła w zawodach Pucharu Świata.

</doc>
<doc id="3655368" url="https://pl.wikipedia.org/wiki?curid=3655368" title="Żywot Pana Jezu Krysta">
Żywot Pana Jezu Krysta

Żywot wszechmocnego syna bożego, Pana Jezu Krysta, stworzyciela i Zbawiciela stworzenia wszytkiego – utwór narracyjny prozą Baltazara Opeca w języku polskim, wydany po raz pierwszy w 1522 w Krakowie przez Hieronima Wietora.
Opis dzieła.
Pełny tytuł dzieła to: "Żywot wszechmocnego syna bożego, Pana Jezu Krysta, stworzyciela i Zbawiciela stworzenia wszytkiego. Wedle ewanielist świętych, z rozmyślanim nabożnym doktorów Świętego Pisma ogarniony. Item Modlitwy rozkoszne przy umęczeniu Bożym nowo są przyłożony".
Utwór w zasadniczej części jest swobodnym przekładem powstałego w XIII w. dzieła "Meditationes vitae Christi" autorstwa Joannesa de Caulibus. "Meditationes" są kompilacją różnych źródeł, m.in. traktatu pasyjnego św. Bonawentury. Oprócz tego Opec wykorzystał też inne pieśni i utwory apokryficzne (w tym prawdopodobnie "Rozmyślanie przemyskie").
"Żywot" opisuje dzieje Maryi od urodzenia, następnie wspólne losy z Jezusem, rozbudowaną historię pasyjną, aż do zaśnięcia i wniebowzięcia Maryi. Część faktów zaczerpnięta jest z "Nowego Testamentu". Zostały one uzupełnione wątkami apokryficznymi.
Wydania.
"Żywot" jest jedną z najstarszych książek wydanych w języku polskim. Ukazała się dwukrotnie w 1522, następnie w 1538 i 1541. Dzieło cieszyło się dużą popularnością. W sumie wyszło ponad 40 jego wydań.
Pierwsze wydanie z 1522 ozdobione było drzeworytami Hansa Schäufeleina. Poprzedzone zostało przedmową Wietora, zawierającą m.in. deklarację publikowania dzieł w języku polskim. W książce znalazły się też dwa wierszowane utwory w formie wypowiedzi Marii ("Napominanie Naświętszej Maryjej Matuchny Bożej do krześcijanina wiernego") i Syna ("Wtore napominanie Pana Jezusowe do człowieka wszelkiego"), autorstwa Hieronima Spiczyńskiego oraz poemat Jana z Koszyczek o życiu Zbawiciela ("Pokorne wspomnienie żywota Pana Jezusowego"). Wewnątrz samego dzieła zawarte są utwory poetyckie, prawdopodobnie autorstwa Opeca. Dwa z nich to przekłady łacińskich pieśni bożonarodzeniowych ("Wesoły nam dzień nastał, / narodzenia", "Z Bożego Narodzenia"). Dwie pozostałe, również bożonarodzeniowe, odbiegają charakterem od innych pieśni w języku polskim ("Nabożna rozmowa świętego Biernata z Panem Jezusem", "Nabożne i rozkoszne tolenie… Pana Jezusa").
Drugie wydanie z 1522 ukazało się nakładem Jana Hallera. Poprzedzone zostało przedmową Jana Maleckiego, uzupełnioną krótkimi wierszami ("Ku czcicielowi" oraz rozpoczynający się incipitem "Śmierć Krystowę, śmierć swą zawżdy"). W tekście dzieła oprócz wierszy bożonarodzeniowych z pierwszego wydania znalazły się pieśni kościelne: "Krystus już zmartwychwstał", "Trzy Maryje poszły", "Ukazał się Maryi", "Wesoły nam dzien nastał", "Dzięki już wszytcy oddajmy Panu Bogu", "Zawitaj k nam, Duchu święty", "Zdrowaś, gwiazdo morska", "Duchu Święty, raczyż przyjdź k nam", "Krzyżu wierny i wyborny", "Idą krolewskie proporce".

</doc>
<doc id="3655379" url="https://pl.wikipedia.org/wiki?curid=3655379" title="Pocztowa Kasa Oszczędnościowa">
Pocztowa Kasa Oszczędnościowa



</doc>
<doc id="3655380" url="https://pl.wikipedia.org/wiki?curid=3655380" title="Kościół św. Jozafata w Połuszach">
Kościół św. Jozafata w Połuszach

Kościół św. Jozafata w Połuszach – katolicki kościół w Połuszach (Litwa).
Drewniany kościół zbudowano w latach 1747–1757. Kościół na planie prostokąta ma 3 nawy, prezbiterium zamknięte pięciobocznie i dwie zakrystie. Wejście prowadzi przez przedsionek z trójkątnym frontonem. Dach kryty gontem, z ośmioboczną wieżyczką nad częścią ołtarzową.
Ściany z zewnątrz oszalowane i ozdobione pionowymi listewkami. Na drzwiach wejściowych ozdobny układ deszczułek. 
Przed kościołem stoi dzwonnica, pochodząca z okresu budowy kościoła. Dzwonnica jest zbudowana z drewna, ośmioboczna, o dwóch kondygnacjach. Górna z kondygnacji jest odkrytą galerią arkadową. Nad dzwonnicą dach namiotowy, kryty gontem. Na dziedzińcu kościelnym, otoczonym drewnianym ogrodzeniem z drewnianą bramą, znajdują się dwie kapliczki z XIX wieku, drewniana i murowana.
W wyposażeniu kościoła 3 ołtarze w stylu barokowym, polichromowane i bogato rzeźbione, barokowy prospekt organowy, kilka obrazów z XVII i XVIII wieku oraz rzeźby z XIX wieku.

</doc>
<doc id="3655383" url="https://pl.wikipedia.org/wiki?curid=3655383" title="Cyclops bodamicus">
Cyclops bodamicus

Cyclops bodamicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1886 roku przez niemieckiego zoologa Juliusa Vosselera.

</doc>
<doc id="3655392" url="https://pl.wikipedia.org/wiki?curid=3655392" title="Cyclops maarensis">
Cyclops maarensis

Cyclops maarensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1889 roku przez niemieckiego zoologa Juliusa Vosselera.

</doc>
<doc id="3655400" url="https://pl.wikipedia.org/wiki?curid=3655400" title="Cyclops pentagonus">
Cyclops pentagonus

Cyclops pentagonus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1886 roku przez niemieckiego zoologa Juliusa Vosselera.

</doc>
<doc id="3655425" url="https://pl.wikipedia.org/wiki?curid=3655425" title="World Council Of Credit Unions">
World Council Of Credit Unions



</doc>
<doc id="3655429" url="https://pl.wikipedia.org/wiki?curid=3655429" title="Mount Fernow">
Mount Fernow

Mount Fernow – góra w USA, w stanie Waszyngton (Hrabstwo Chelan), położona 23 km na wschód od Glacier Peak. Jest najwyższy niewulkaniczny szczyt stanu Waszyngton. Z wierzchołka spływa duży lodowiec, a najbliższą wyższą górą jest Bonanza Peak, odległy o 9,5 km.
Szczyt leży na terenie Glacier Peak Wilderness. Jest po wulkanie Glacier Peak trzecim szczytem w parku.

</doc>
<doc id="3655459" url="https://pl.wikipedia.org/wiki?curid=3655459" title="Teatr Graciarnia">
Teatr Graciarnia

Teatr Graciarnia – nieinstytucjonalny teatr, założony w 2009 r. z inicjatywy Tomasza Smykalskiego, zrzeszający początkowo studentów Politechniki Krakowskiej, a następnie wszystkich krakowskich uczelni. Była to wówczas jedyna grupa w Krakowie, która umożliwiała występowanie na scenie młodym ludziom, nieposiadającym wykształcenia w państwowych szkołach artystycznych. Teatr nie posiadał stałej siedziby, ale grał repertuarowo od października do czerwca, wystawiając kilkanaście spektakli w miesiącu, najczęściej w Teatrze Praska 52 (do listopada 2014 r. Scena Tęcza), OFF Centrum, Śródmiejskim Ośrodku Kultury oraz Centrum Kultury Rotunda. Graciarnia pojawiała się także na maratonach teatralnych, organizowanych przez studenckie stowarzyszenie "All in UJ" oraz na ogólnopolskich festiwalach. W sezonie 2015/2016 spektakle teatru zobaczyło ponad 4000 widzów.
Teatr Graciarnia był inicjatorem następujących przedsięwzięć:
W 2018 r. teatr zakończył działalność. Kilku jego członków założyło w Krakowie dom produkcyjny "Red Noses" i przeszło do branży filmowej.
Wybrane nagrody i wyróżnienia.
2009/2010
2010/2011
2011/2012
2012/2013
2013/2014
2014/2015
2015/2016
Linki zewnętrzne.
__ZESPISEM__

</doc>
<doc id="3655476" url="https://pl.wikipedia.org/wiki?curid=3655476" title="Seven Fingered Jack">
Seven Fingered Jack

Seven Fingered Jack – góra w USA, w stanie Waszyngton (Hrabstwo Chelan), położona 22 km na wschód od Glacier Peak. Z wierzchołka spływają 3 duże lodowce, z których największy w kierunku wschodnim, nazywający się Entitat Glacier.
Szczyt leży na terenie Glacier Peak Wilderness. Jest czwartym szczytem pod względem wysokości w parku. Najbliższym wybitnym szczytem jest znajdujący się w odległości 1,2 km Mount Fernow.

</doc>
<doc id="3655479" url="https://pl.wikipedia.org/wiki?curid=3655479" title="Sentiments">
Sentiments



</doc>
<doc id="3655521" url="https://pl.wikipedia.org/wiki?curid=3655521" title="Werner Probst">
Werner Probst

Werner Probst (ur. 18 czerwca 1936 w Berlinie, zm. 14 października 1961 tamże) – ofiara śmiertelna Muru Berlińskiego, zastrzelona przez wojska graniczne NRD podczas próby ucieczki przez Sprewę do Berlina Zachodniego.
Życiorys.
Werner Probst mieszkał z rodzicami w dzielnicy Friedrichshain. Pracował jako kierowca ciężarówki w jednym z zakładów państwowych, do momentu zamknięcia granicy zatrudniony był w Berlinie Zachodnim. Nie posiadał żadnego wykształcenia zawodowego i był prawie analfabetą. Z powodu kradzieży popadł również w konflikt z prawem, w związku z czym w 1959 r. zwerbowany został do współpracy ze Stasi, działając jako informator pod pseudonimem „Harry”. Dla instytucji tej znajomości oraz kontakty Probsta z półświatkiem w obu częściach miasta stanowiły niezwykle cenne źródło informacji. Składając raporty przełożonym donosił o wszystkim co usłyszał od przemytników bądź od wszystkich przekraczających granice między sektorami.
Ucieczka.
Wraz z budową muru jego działalność informacyjna, a tym samym swoboda poruszania się pomiędzy sektorami dobiegły końca. Probst usiłował przedsięwziąć próbę ucieczki przez dworzec tranzytowy Berlin Friedrichstraße, ta spełzła jednak na niczym, gdyż został zatrzymany. Jego bezpośredni przełożony brał wprawdzie pod uwagę możliwość działalności szpiegowskiej w Berlinie Zachodnim, szybko porzucił jednak ten pomysł z powodu niedostatecznej wiedzy Probsta w dziedzinie szyfrowania. Sam Probst ponowił próbę ucieczki 14 października. Udając się nad Sprewę wszedł pod mostem Schillingbrücke do rzeki. Stacjonujący na moście żołnierze wojsk granicznych NRD zauważyli go o godzinie 22:30 i niezwłocznie otworzyli ogień. Werner Probst zdołał dopłynąć do zachodniego nabrzeża, był już jednak ranny, w momencie wspinania się na drabinkę przy kei otrzymał zaś kolejny, tym razem śmiertelny postrzał. Wschodnioberlińska policja wodna ściągnęła rannego Probsta z zachodniego brzegu i zabrała go do Oberbaumbrücke. Tam stwierdzono jego zgon.
Reakcje.
Słyszanych w Berlinie Zachodnim nocnych strzałów nie skojarzono początkowo z jakąkolwiek próbą nielegalnego przekroczenia granicy. O losie ofiary powiadomiono rodziców, którzy 16 października 1961 r. otrzymali lakoniczną informację, iż syn ich zginął podczas próby ucieczki. Informację tę przekazała policji w Berlinie Zachodnim siostra ofiary, także i zbiegli przypadkowo na stronę zachodnią inni żołnierze NRD skojarzyli strzały przy moście z tymże incydentem. W zachodnioberlińskiej prokuraturze złożono doniesienie o popełnionym przez strażników morderstwie. Dopiero upadek muru pozwolił na pociągnięcie do odpowiedzialności trzech byłych żołnierzy, którym udowodniono w 1995 r. umyślne zabójstwo.
Ku pamięci Wernera Probsta wzniesiony został na nabrzeżu przy berlińskim Reichstagu jeden z tzw. białych krzyży pamięci.

</doc>
<doc id="3655522" url="https://pl.wikipedia.org/wiki?curid=3655522" title="Poźrzadło Wielkie (gromada)">
Poźrzadło Wielkie (gromada)

Poźrzadło Wielkie (do 30 XII 1959 "Pomierzyn") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poźrzadło Wielkie z siedzibą GRN w Poźrzadle Wielkim utworzono 31 grudnia 1959 w powiecie drawskim w woj. koszalińskim w związku z przeniesieniem siedziby GRN gromady Pomierzyn (bez wsi Suchowo) z Pomierzyna do Poźrzadła Wielkiego i zmianą nazwy jednostki na "gromada Poźrzadło Wielkie"; równocześnie do nowo utworzonej gromady Poźrzadło Wielkie przyłączono obszar zniesionej gromady Stara Studnica (bez wsi Orla) w tymże powiecie.
W 1965 roku gromadą zarządzało 18 członków gromadzkiej rady narodowej.
31 grudnia 1971 gromadę Poźrzadło Wielkie zniesiono, a jej obszar włączono do gromady Kalisz Pomorski w tymże powiecie (łącznie z terenami o powierzchni 252 ha, włączonymi do gromady Poźrzadło Wielkie "de jure" 1 stycznia 1972 z miasta Kalisz Pomorski w tymże powiecie).

</doc>
<doc id="3655523" url="https://pl.wikipedia.org/wiki?curid=3655523" title="Mirosławiec (gromada)">
Mirosławiec (gromada)

Mirosławiec (do 30 XII 1959 "Hanki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mirosławiec z siedzibą GRN w mieście Mirosławcu (nie wchodzącym w jej skład) utworzono 31 grudnia 1959 w powiecie wałeckim w woj. koszalińskim w związku z przeniesieniem siedziby GRN gromady Hanki z Hanek do Mirosławca i zmianą nazwy jednostki na "gromada Mirosławiec".
W 1965 roku gromadą zarządzało 15 członków gromadzkiej rady narodowej.
31 grudnia 1971 do gromady Mirosławiec włączono obszar zniesionej gromady Jabłonowo (bez wsi Lubno i Omulno) w tymże powiecie.
1 stycznia 1972 do gromady Mirosławiec włączono grunty o powierzchni 3121 ha z miasta Mirosławiec w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie wałeckim utworzono gminę Mirosławiec.

</doc>
<doc id="3655526" url="https://pl.wikipedia.org/wiki?curid=3655526" title="Andrzej Śnieżyński">
Andrzej Śnieżyński

Andrzej Śnieżyński (A. Bobrow) (ur. 10 lipca 1906 w Rydze, zm. 9 kwietnia 1975 w Bytomiu) – polski tancerz.
Był synem Włodzimierza i Olgi Bobrowów. Uczęszczał w Warszawie do gimnazjum i do szkoły baletowej K. Łobojki. W sezonie 1924/25 zaangażował się do objazdowego zespołu operetkowe­go pod kier. B. Gąsowskiego-Wirskiego. W lecie 1928 występował w warszawskim teatrze Czerwony As. W 1929-30 był członkiem zespołu Ballets Russes S. Diagilewa. W sezonie 1930/31 występował w warszawskich teatrach rewiowych Ananas i Bagatela, w kino-rewiach, towarzyszył także Ordonównie w tournée po Polsce.

</doc>
<doc id="3655528" url="https://pl.wikipedia.org/wiki?curid=3655528" title="Winnal">
Winnal

Winnal lub Winnall – przysiółek w Anglii, w Herefordshire, w dystrykcie (unitary authority) Herefordshire. Winnall jest wspomniana w Domesday Book (1086) jako "Wilehalle".

</doc>
<doc id="3655529" url="https://pl.wikipedia.org/wiki?curid=3655529" title="Winnall (Herefordshire)">
Winnall (Herefordshire)



</doc>
<doc id="3655530" url="https://pl.wikipedia.org/wiki?curid=3655530" title="Winnall">
Winnall



</doc>
<doc id="3655531" url="https://pl.wikipedia.org/wiki?curid=3655531" title="Sketchley">
Sketchley

Sketchley – przysiółek w Anglii, w Leicestershire. W latach 1870–1872 osada liczyła 64 mieszkańców.

</doc>
<doc id="3655534" url="https://pl.wikipedia.org/wiki?curid=3655534" title="Winnall (Hampshire)">
Winnall (Hampshire)

Winnall – osada w Anglii, w Hampshire. W 1901 roku civil parish liczyła 122 mieszkańców.

</doc>
<doc id="3655535" url="https://pl.wikipedia.org/wiki?curid=3655535" title="Rose Green (West Sussex)">
Rose Green (West Sussex)



</doc>
<doc id="3655536" url="https://pl.wikipedia.org/wiki?curid=3655536" title="Rose Green">
Rose Green



</doc>
<doc id="3655537" url="https://pl.wikipedia.org/wiki?curid=3655537" title="Wilton (North Yorkshire)">
Wilton (North Yorkshire)



</doc>
<doc id="3655538" url="https://pl.wikipedia.org/wiki?curid=3655538" title="Ciemny Przepływ">
Ciemny Przepływ



</doc>
<doc id="3655539" url="https://pl.wikipedia.org/wiki?curid=3655539" title="Dymitr Ledóchowski">
Dymitr Ledóchowski

Dymitr Ledóchowski herbu Szaława (zm. 10 grudnia 1789 roku) – stolnik włodzimierski w latach 1783-1789, wojski większy włodzimierski w latach 1779-1783.
Poseł województwa wołyńskiego na sejm 1780 roku.

</doc>
<doc id="3655541" url="https://pl.wikipedia.org/wiki?curid=3655541" title="Syrena alarmowa">
Syrena alarmowa



</doc>
<doc id="3655554" url="https://pl.wikipedia.org/wiki?curid=3655554" title="Rozmowa albo Dyjalog około egzekucyjej Polskiej Korony">
Rozmowa albo Dyjalog około egzekucyjej Polskiej Korony

Rozmowa albo Dyjalog około egzekucyjej Polskiej Korony – dialog polemiczny Stanisława Orzechowskiego, wydany w Krakowie w 1563.
Utwór powstał w szczytowym okresie działalności ruchy egezkucyjnego. Jego tematem są zarówno kwestie ustroju państwa szlacheckiego, jak i sprawy religijne. Dzieło ma formę dialogu między Gospodarzem, Papieżnikiem (katolikiem) i Ewangelikiem (protestantem). Sytuacja rozmówców nie jest w utworze równorzędna. Na wypowiedzi Papieżnika Ewangelik często nie znajduje przekonujących argumentów. 

</doc>
<doc id="3655563" url="https://pl.wikipedia.org/wiki?curid=3655563" title="Alfa TV (Bułgaria)">
Alfa TV (Bułgaria)



</doc>
<doc id="3655571" url="https://pl.wikipedia.org/wiki?curid=3655571" title="San Jacinto Peak">
San Jacinto Peak

San Jacinto Peak – góra w USA, na południu stanu Kalifornia, położona około 15 km na zachód od Palm Springs. Góra leży na terenie hrabstwa Riverside oraz terenie dwóch obszarów chronionych Parku Stanowego San Jacinto i San Bernardino National Forest. Szczyt jest najwyższym punktem łańcucha San Jacinto Mountains, wchodzącego w skład Gór Nadbrzeżnych. Na górę prowadzi z Palm Springs popularny szlak "Kaktusy do Chmur" (ang. Cactus to Clauds Trail), na którym pokonuje się przewyższenie 3140 m.
Mimo iż bezwzględna wysokość plasuje ten szczyt dopiero na 31 miejscu w Kalifornii, to jednak ze względu na przewyższenie w stosunku do otoczenia jest to po Mount Whitney i Mount Shasta trzeci szczyt na terenie Kalifornii i szósty w Stanach Zjednoczonych.

</doc>
<doc id="3655572" url="https://pl.wikipedia.org/wiki?curid=3655572" title="Marek Kośmicki">
Marek Kośmicki

Marek Antoni Kośmicki (ur. 23 maja 1951 w Warszawie) – polski lekarz kardiolog. Członek Polskiego Towarzystwa Kardiologicznego.
Życiorys.
W roku 1969 ukończył ze złotym medalem IX Liceum Ogólnokształcące im. Klementyny z Tańskich Hoffmanowej w Warszawie. W latach 1969–1975 studiował na Wydziale Lekarskim w Akademii Medycznej w Warszawie, gdzie w 1975 r. uzyskał dyplom lekarza. W czasie studiów odbył praktyki studenckie na University Hospital (Policlinico Universitario Paolo Giaccone), Palermo i Policlinico Agostino Gemelli, Rzym, Włochy. W następnych latach zdobywał w Warszawie specjalizacje w zakresie chorób wewnętrznych I stopnia (1979) i II stopnia (1983) oraz w zakresie kardiologii (1995). 
W roku 1994 doktoryzował się w zakresie kardiologii pracą doktorską pt. „Optymalizacja leczenia nitratami stabilnej choroby wieńcowej” w Instytucie Kardiologii im. Prymasa Tysiąclecia Kardynała Stefana Wyszyńskiego w Warszawie.
W latach 1985–1994 odbył staże zawodowe za granicą (Benedikt Kreutz Rehabilitationszentrum für Herz- und Kreislaufkranke Bad Krozingen e.V. i Olgahospital, Pädiatrisches Zentrum, Akademisches Lehrkrankenhaus Uniwersytetu Eberharda Karola w Tybindze, Pädiatrische Kardiologie, Stuttgarcie, Niemcy oraz Leids Universitair Medisch Centrum, Lejda, Holandia).
W latach 1975–1980 pracował początkowo jako stażysta w Centralnym Szpitalu Kolejowym w Warszawie-Międzylesiu (obecnie Międzyleski Szpital Specjalistyczny w Warszawie), a następnie jako asystent w Oddziale Kardiologicznym Szpitala Wolskiego w Warszawie. 
Od 1 października 1980 r., pracuje w Instytucie Kardiologii im. Prymasa Tysiąclecia Kardynała Stefana Wyszyńskiego w Warszawie, przy ul. Spartańskiej. Poza pracą kliniczną, zajmuje się dydaktyką podyplomową dla lekarzy i pielęgniarek specjalizujących się w zakresie kardiologii oraz prowadzi wykłady z zakresu kardiologii dla studentów Wydziału Rehabilitacji Akademii Wychowania Fizycznego Józefa Piłsudskiego w Warszawie. 
W latach 1997–2002 był prezesem Katolickiego Stowarzyszenia Lekarzy Polskich. W roku 2005 został uhonorowany odznaką „Za zasługi dla ochrony zdrowia” przyznaną przez ministra zdrowia. Marek Kośmicki należał do grupy lekarzy, którzy opiekowali się kard. Stefanem Wyszyńskim przez ostatnie dni jego życia. 
Publikacje.
Doktor Kośmicki jest autorem lub współautorem ponad 30 monografii i rozdziałów w książkach oraz ponad 160 artykułów naukowych z zakresu kardiologii. Między innymi:
Książki:
Rozdziały w książkach:
Artykuły:

</doc>
<doc id="3655576" url="https://pl.wikipedia.org/wiki?curid=3655576" title="Subtelna struktura elektronowa">
Subtelna struktura elektronowa

Subtelna struktura elektronowa – rozszczepienie poziomów energetycznych atomu lub jonu wywołane oddziaływaniem magnetycznych momentów spinowych i orbitalnych elektronów (sprzężenie spinowo orbitalne LS oraz sprzężenie jj) oraz oddziaływaniem elektronów z potencjałem elektrostatycznym otoczenia w sieci krystalicznej.
Oddziaływanie elektrostatycznego potencjału multipolowego na stany wieloelektronowe atomu/jonu opisywane jest najczęściej w konwencji teorii pola krystalicznego. Nazwa subtelna struktura elektronowa oznacza istnienie struktury blisko leżących wieloelektronowych stanów energetycznych, pochodzących od znoszenia degeneracji (rozszczepienia) stanów konfiguracji elektronowej jonu/atomu w strukturę termów atomowych, a następnie multipletów, których dalsze znoszenie degeneracji wywoływane jest przez oddziaływania z polem elektrycznym – efekt Starka. W zależności od metodologii rachunkowej obliczenia subtelnej struktury elektronowej wykonuje się w oparciu o falowe funkcje wieloelektonowe rozpisane za pomocą składowych momentu podpowłoki elektronowej. Macierz hamiltonianu opisującego oddziaływania na subtelną strukturę elektronową może być rozpisana w bazie funkcji |J,Jz&gt; , gdzie J jest liczbą kwantową określającą całkowity moment powłoki elektronowej, lub za pomocą składowych orbitalnych i spinowych, czyli w bazie |L,S.Lz,Sz&gt;. Subtelna struktura elektronowa ma fundamentalne znaczenie dla właściwości jednojonowych materiałów ze zlokalizowanymi momentami magnetycznymi.
W fizyce ciała stałego w niezerowej temperaturze obsadzanie stanów subtelnej struktury elektronowej determinuje szereg właściwości magnetycznych (podatność magnetyczna w funkcji temperatury) i termodynamicznych (ciepło właściwe typu Schottky'ego). Subtelna struktura elektronowa została opracowana dla olbrzymiej grupy związków stałych zawierających lantanowce, metale przejściowe z grupy 3d oraz 4d oraz uranowce. W fizyce ciała stałego subtelna struktura elektronowa kształtowana jest przez pole krystaliczne, którego wpływ opisywany jest za pomocą operatorów multipolowych zdefiniowanych w konwencji B.G. Wybourne'a lub Stevensa. Obydwie konwencje są zbieżne, zapewniając parametryzację otoczenia ładunkowego jonu/atomu za pomocą współczynników pola krystalicznego oznaczanych zwyczajowo Bmn, Bkq oraz Amn. Ustalona subtelna struktura elektronowa w materiale zawierającym jony paramagnetyczne determinuje magnetyczną anizotropię jednojonową materiału i niesie podstawową wiedzę o zachowaniu atomów lub jonów w materiale stałym w niskich i średnich temperaturach. 
Właściwości materiałów stałych determinowane przez subtelną strukturę elektronową dowolnych jonów/atomów paramagnetycznych pozwala obliczać aplikacja "atomic matters".

</doc>
<doc id="3655609" url="https://pl.wikipedia.org/wiki?curid=3655609" title="Ruderalizacja">
Ruderalizacja

Ruderalizacja – jedna z form degeneracji fitocenoz.
Proces charakteryzujący się silnymi przemianami siedlisk, to na przykład gwałtowne osuszanie gleb czy zatrucia przez emisje przemysłowe. Pojawiają się wtedy gatunki, niewystępujące razem w warunkach naturalnych oraz przedstawiciele roślin ruderalnych.

</doc>
<doc id="3655611" url="https://pl.wikipedia.org/wiki?curid=3655611" title="Clas Lindberg">
Clas Lindberg

Clas Ragnar Lindberg (ur. 24 sierpnia 1956 w Lund) – szwedzki reżyser filmowy i scenarzysta. Studiował na Dramatiska institutet w Sztokholmie. Podczas 27. ceremonii rozdania Złotych Żuków otrzymał nagrodę za najlepszy scenariusz za film "Underjordens hemlighet". Podczas 29. ceremonii rozdania Złotych Żuków za film "Pariserhjulet" zdobył nagrodę dla najlepszego reżysera.

</doc>
<doc id="3655615" url="https://pl.wikipedia.org/wiki?curid=3655615" title="Zabójstwo Magdaleny Waśniewskiej">
Zabójstwo Magdaleny Waśniewskiej

Zabójstwo Magdaleny Waśniewskiej – zabójstwo 6-miesięcznego dziecka (ur. 15 lipca 2011 roku), które miało miejsce 24 stycznia 2012 roku w Sosnowcu.
Historia sprawy.
Informacje o zaginionym dziecku pojawiły się we wtorek, 24 stycznia 2012 roku. Pierwsza wersja wydarzeń mówiła o porwaniu dziecka. Według słów wypowiedzianych przez matkę, 22-letnią wówczas Katarzynę Waśniewską, wracała ona do domu, kiedy około godziny 18 na ulicy ktoś uderzył ją w tył głowy, wskutek czego straciła ona przytomność, a kiedy się ocknęła, w wózku nie było już jej półrocznej wówczas córeczki, Magdaleny. Policjanci przesłuchali świadków, którzy widzieli kobietę leżącą na ulicy. W nocy trwały poszukiwania prowadzone przez policjantów i strażaków. W akcję poszukiwawczą włączyli się też internauci, publikując zdjęcia dziecka na portalach społecznościowych. W trakcie przesłuchania matka Madzi zmieniała zeznania, a na jej ciele nie znaleziono śladów obrażeń. Akcja poszukiwawcza trwała kolejne 10 dni.
26 stycznia do akcji poszukiwania Madzi z własnej inicjatywy włączył się przedsiębiorca Krzysztof Rutkowski, właściciel biura detektywistycznego. 29 stycznia podczas konferencji prasowej Katarzyna i Bartłomiej Waśniewscy oraz Krzysztof Rutkowski zaapelowali do domniemanego porywacza o oddanie dziecka, obiecując mu za to bezkarność. Katarzyna Waśniewska wówczas była już objęta policyjną obserwacją, stąd wiadomo, że po konferencji poszła do kina, na horror.
2 lutego Krzysztof Rutkowski skłonił Katarzynę Waśniewską do wyznania tego, że jej córka wcale nie została porwana. Nagrał rozmowę, podczas której matka Magdaleny powiedziała mu to, że dziecko zginęło w wyniku nieszczęśliwego wypadku: dziewczynka miała upaść na podłogę i uderzyć główką o próg, po tym gdy wypadła jej z rąk. Według Krzysztofa Rutkowskiego spanikowana Katarzyna Waśniewska postanowiła upozorować porwanie dziecka. W końcu wskazała miejsce ukrycia zwłok. Wówczas prokurator przedstawił jej zarzut nieumyślnego spowodowania śmierci. W lipcu 2012 roku, po odnalezieniu ciała ofiary, została sporządzona opinia wydana przez biegłych (specjalistów w zakresie medycyny sądowej), którzy uznali, że dziecko zmarło na skutek gwałtownego uduszenia. Pochowano je na cmentarzu mieszczącym się przy ul. Smutnej w Sosnowcu.
W związku ze stawianymi jej zarzutami wobec Katarzyny Waśniewskiej dwukrotnie został zastosowany środek zapobiegawczy w postaci tymczasowego aresztowania (za drugim razem od 13 lipca do 1 sierpnia 2012 roku) i dwukrotnie była zwalniana przez Sąd Okręgowy w Katowicach w związku z brakiem uzasadnionej obawy utrudniania przez nią śledztwa. Nałożono na nią obowiązek dozoru policyjnego i meldowania się w komisariacie policji, czego nie dopełniała i zaczęła ukrywać się. Wydano za nią list gończy. 21 listopada 2012 roku została odnaleziona przez policjantów we wsi Turośń Dolna koło Białegostoku, po czym sąd ponownie zastosował wobec niej środek zapobiegawczy w postaci tymczasowego aresztowania.
Proces przed sądem okręgowym rozpoczął się w lutym 2013 roku. Według ustaleń poczynionych w trakcie śledztwa i procesu oskarżona zaplanowała zabójstwo córeczki najpóźniej 19 stycznia 2012 roku. Najpierw próbowała zatruć ją tlenkiem węgla (tzw. czadem), a gdy to się nie udało, 24 stycznia 2012 roku rzuciła dzieckiem o podłogę, a gdy przeżyło, udusiła je.
Wyrok zapadł 3 września 2013 roku. Katarzyna Waśniewska została skazana za zabójstwo córki przez Sąd Okręgowy w Katowicach na karę 25 lat pozbawienia wolności. 17 października 2014 roku Sąd Apelacyjny w Katowicach wydał wyrok, w którym podzielił najważniejsze ustalenia poczynione przez sąd I instancji, utrzymał w mocy wyrok skazujący oskarżoną Katarzynę Waśniewską na karę 25 lat pozbawienia wolności przy czym zastrzegł to, że skazana będzie mogła się ubiegać o przedterminowe zwolnienie warunkowe najwcześniej po odbyciu 20 lat z zasądzonej kary, a tym samym wyrok się uprawomocnił. 22 lipca 2015 roku Sąd Najwyższy oddalił zarówno kasację wniesioną przez prokuratora jak i kasację wniesioną przez obrońcę, co oznacza, że skazana Katarzyna Waśniewska może opuścić zakład karny najwcześniej w 2032 roku.
Oddźwięk.
O sprawie zabójstwa traktuje książka autorstwa Izabeli Bartosz pt. "Wybaczcie mi: Wiara, Nadzieja, Miłość: czy takich kobiet jak Katarzyna Waśniewska jest w Polsce więcej?" wydana przez Gruner+Jahr Polska. Wydanie książki i udostępnienie jej w sieci sprzedaży Empik według „Dziennika Zachodniego” wzbudziło kontrowersje i dyskusje w Internecie.
Z inicjatywy fundacji „Misterium życia” miejsce znalezienia ciała 6-miesięcznej Madzi upamiętniono tablicą pamiątkową.

</doc>
<doc id="3655621" url="https://pl.wikipedia.org/wiki?curid=3655621" title="Kościół Najświętszej Maryi Panny z Góry Karmel w Brzegu Dolnym">
Kościół Najświętszej Maryi Panny z Góry Karmel w Brzegu Dolnym

Kościół parafialny p.w. Najświętszej Maryi Panny z Góry Karmel w Brzegu Dolnym
Historia.
Liczni luteranie z Brzegu Dolnego od 1654 r. aż do połowy XVIII w. nie posiadali własnego kościoła ze względu na zakaz wznoszenia takich budowli w państwie katolickich Habsburgów. Sytuacja zmieniła się, dopiero gdy Dolny Śląsk stał się częścią protestanckiego Królestwa Prus. W 1742 r. król pruski Fryderyk II Wielki wydał na budowę kościoła luterańskiego w Brzegu Dolnym specjalne pozwolenie; interweniował również, aby ten kościół wzniesiono w centrum miasta, a nie poza nim.
Kościół wzniesiono w stylu barokowym śląskich Kościołów Pokoju z muru pruskiego, na planie prostokąta, z niską wieżą i małymi oknami. Inauguracyjne nabożeństwo miało miejsce 17.05.1744 r. Utworzona przy kościele parafia luterańska oprócz miasta obejmowała również miejscowości: Warzyń (obecnie dzielnica Brzegu Dolnego), Głoska, Kobylniki i Księginice.
W 1784 r. kościół znacznie powiększono przez dobudowanie części od wschodu i południa. W 1797 r. wybudowano murowaną wieżę, w latach 1844-1845 gruntownie przebudowano kościół, zastępując mur pruski zwykłym ceglanym.
W pobliżu w 1903 r. dla zgromadzenia diakonis (utworzonego w mieście w 1899 r.) wybudowano neogotycki Dom Diakonis (Rynek 21), gdzie 21 stycznia 1945 r. odbyło się ostatnie nabożeństwo luterańskie w mieście.
Opuszczony kościół w 1945 r. został przekazany katolikom. Pierwszym proboszczem nowo utworzonej katolickiej parafii był w latach 1945-1970 ks. kanonik Jan Puk, który przybył do Brzegu Dolnego wraz z repatriantami ze Śniatyna (obecna Ukraina). Razem ze wspólnotą parafialną przywieziono i umieszczono w ołtarzu głównym kościoła łaskami słynący obraz Matki Bożej Szkaplerznej wraz z licznymi wotami wdzięczności za otrzymane łaski.

</doc>
<doc id="3655634" url="https://pl.wikipedia.org/wiki?curid=3655634" title="Oceane Avocat Gros">
Oceane Avocat Gros



</doc>
<doc id="3655638" url="https://pl.wikipedia.org/wiki?curid=3655638" title="Jenny Synnoeve Hagemoen">
Jenny Synnoeve Hagemoen



</doc>
<doc id="3655639" url="https://pl.wikipedia.org/wiki?curid=3655639" title="Alina Bobrakova">
Alina Bobrakova



</doc>
<doc id="3655640" url="https://pl.wikipedia.org/wiki?curid=3655640" title="Aysylu Fakhertdinova">
Aysylu Fakhertdinova



</doc>
<doc id="3655641" url="https://pl.wikipedia.org/wiki?curid=3655641" title="Alexandra Kustova">
Alexandra Kustova



</doc>
<doc id="3655643" url="https://pl.wikipedia.org/wiki?curid=3655643" title="Alena Sutiagina">
Alena Sutiagina



</doc>
<doc id="3655644" url="https://pl.wikipedia.org/wiki?curid=3655644" title="Sofia Tikhonova">
Sofia Tikhonova



</doc>
<doc id="3655645" url="https://pl.wikipedia.org/wiki?curid=3655645" title="Kristina Zakirova">
Kristina Zakirova



</doc>
<doc id="3655646" url="https://pl.wikipedia.org/wiki?curid=3655646" title="Bryofityzacja">
Bryofityzacja

Bryofityzacja – jedna z form degeneracji fitocenoz.
To proces charakterystyczny dla fitocenoz z drzewostanem iglastym, we wczesnej fazie rozwoju. Może występować na przykład w młodniku, tyczkowinie czy drągowinie. Charakterystyczny jest obfity rozwój warstwy mszystej oraz brak lub niewielki udział roślin zielnych.

</doc>
<doc id="3655647" url="https://pl.wikipedia.org/wiki?curid=3655647" title="Jerzy Pszenny">
Jerzy Pszenny

Tadeusz Jerzy Pszenny (ur. 2 listopada 1923 w Sójkach, zm. 30 marca 2019) – polski kapitan żeglugi wielkiej, dowódca największych polskich liniowców transatlantyckich.
Życiorys.
W 1945 w Gdyni zdaje egzaminy i rozpoczyna naukę w Państwowej Szkoły Morskiej. Przeniesienie Wydziału Nawigacyjnego PSM do Szczecina sprawia, że jako absolwent pierwszego powojennego rocznika, w 1948 roku właśnie tam kończy Szkołę i zdobywa dyplom morski. Kapitan żeglugi wielkiej, jeden z najmłodszych w Polsce w wieku 38 lat, dowodził statkami MS Rysy, MS Batory i TSS Stefan Batory – jako jedyny w PLO dowodził oboma polskimi transatlantykami. W 1966 ukończył studia magisterskie w Wyższej Szkole Ekonomicznej w Sopocie, w 1972 obronił doktorat na Uniwersytecie Gdańskim. W latach 1970-1973 pełnił funkcję prodziekana Wydziału Nawigacyjnego ds. praktyk morskich Wyższej Szkoły Morskiej w Gdyni. Przed emeryturą wykładowca WSM w Gdyni w stopniu doktora.

</doc>
<doc id="3655650" url="https://pl.wikipedia.org/wiki?curid=3655650" title="Apofityzacja">
Apofityzacja

Apofityzacja – jedna z form degeneracji fitocenoz.
To proces wnikania do zbiorowisk roślinnych (leśnych) roślin, charakterystycznych dla zrębów, ugorów, pastwisk i innych, półnaturalnych zbiorowisk nieleśnych.
Apofityzacja może powstawać przez bezpośrednie oddziaływania gospodarki, na przykład zawlekanie nasion. Inną z przyczyn powstawania tego zjawiska jest bliskie sąsiedztwo lasu z pastwiskami czy polami.

</doc>
<doc id="3655651" url="https://pl.wikipedia.org/wiki?curid=3655651" title="Ząbrowo (stacja kolejowa)">
Ząbrowo (stacja kolejowa)



</doc>
<doc id="3655652" url="https://pl.wikipedia.org/wiki?curid=3655652" title="Grądowienie">
Grądowienie

Grądowienie – jedna z form degeneracji fitocenoz.
To proces przekształcania łęgów w kierunku grądów. Zmiany zachodzą najszybciej w składzie florystycznym runa, a z czasem także w składzie drzewostanu. 
Jest to obecnie często obserwowane zjawisko. Obwałowywanie i regulacja koryt doprowadzają do przemian naturalnych siedlisk lasów łęgowych w dolinach rzek, czego następstwem jest grądowienie.

</doc>
<doc id="3655657" url="https://pl.wikipedia.org/wiki?curid=3655657" title="Abgeordnetenhaus von Berlin">
Abgeordnetenhaus von Berlin



</doc>
<doc id="3655659" url="https://pl.wikipedia.org/wiki?curid=3655659" title="Łęgowienie">
Łęgowienie

Łęgowienie – jedna z form degeneracji fitocenoz.
To proces przekształcania zbiorowisk lasów bagiennych w kierunku łęgów.
Podczas łęgowienia następuje zmiana roślinności szuwarowej, turzycowiskowej lub ziołoroślowej na roślinność charakterystyczną dla wilgotnych łąk (z wieloma gatunkami łęgowymi).
Przyczyną łęgowienia jest przede wszystkim odwodnienie siedlisk bagiennych, przez co rozpoczyna się murszenie i mineralizacja podłoża torfowego.

</doc>
<doc id="3655662" url="https://pl.wikipedia.org/wiki?curid=3655662" title="Słupia (stacja kolejowa)">
Słupia (stacja kolejowa)



</doc>
<doc id="3655666" url="https://pl.wikipedia.org/wiki?curid=3655666" title="Cmentarz na Kluczykach w Toruniu">
Cmentarz na Kluczykach w Toruniu

Cmentarz na Kluczykach w Toruniu – czynny cmentarz parafialny, administrowany przez parafię św. św. Piotra i Pawła w Toruniu.
Lokalizacja.
Cmentarz znajduje się w lewobrzeżnej części miasta, w dzielnicy Podgórz, na osiedlu Kluczyki – od północy ograniczony terenami należącymi do PKP, od wschodu i zachodu zabudową miejską, zaś od południa ulicą Poznańską. Główne i jedyne wejście do cmentarza znajduje się przy ulicy Poznańskiej 146-148.
Historia.
Cmentarz na Kluczykach powstał w 1937 roku z inicjatywy proboszcza parafii św. św. Piotra i Pawła na Podgórzu, ks. Józefa Domachowskiego. Dostrzegł on potrzebę utworzenia nowego cmentarza, ponieważ dotychczasowy (św. św. Piotra i Pawła) okazał się niewystarczający na potrzeby parafii i nie nadawał się z powodów topograficznych (ograniczenie zabudową miejską i terenami kolejowymi) do rozbudowy. Zgodę na jego założenie wydał 14 maja tego samego roku starosta powiatu toruńskiego, Tadeusz Bruniewski. Ten niewielki cmentarz (3,1 h powierzchni) – jako jedyny w mieście – nie posiada swojego patrona, a parafianie nazywają go cmentarzem "Nowym na Podgórzu". Zarządza nim parafia św. św. Piotra i Pawła na Podgórzu.
Cmentarz wpisany jest do gminnej ewidencji zabytków (nr 2413).
Pochowani.
Spoczywają tu m.in.:

</doc>
<doc id="3655667" url="https://pl.wikipedia.org/wiki?curid=3655667" title="Czawdar Cwetkow">
Czawdar Cwetkow

Czawdar Bożiłow Cwetkow (bułg. Чавдар Божилов Цветков; ur. 8 marca 1953 w Swoge) – bułgarski piłkarz grający na pozycji napastnika. W swojej karierze rozegrał 51 meczów i zdobył 14 bramek w reprezentacji Bułgarii.
Kariera klubowa.
Swoją karierę piłkarską Cwetkow rozpoczął w klubie Sportist Swoge. W 1970 roku awansował do pierwszego zespołu i w sezonie 1970/1971 zadebiutował w nim w drugiej lidze bułgarskiej. W 1972 roku przeszedł do pierwszoligowej Sławii Sofia. W sezonie 1974/1975 zdobył z nią Puchar Bułgarii. Z kolei w sezonie 1979/1980 wywalczył wicemistrzostwo kraju oraz ponownie sięgnął po jego puchar.
W 1981 roku Cwetkow przeszedł do Austrii Wiedeń. W sezonie 1981/1982 został wicemistrzem kraju oraz zdobył Puchar Austrii. W sezonie 1982/1983 ponownie wywalczył wicemistrzostwo Austrii. Latem 1983 Cwetkow wrócił do Sławii, a po sezonie 1985/1986 zakończył karierę.
Kariera reprezentacyjna.
W reprezentacji Bułgarii Cwetkow zadebiutował 13 października 1974 roku w zremisowanym 3:3 meczu eliminacji do Euro 76 z Grecją, rozegranym w Sofii. Grał też w eliminacjach do MŚ 78, do Euro 80 i do MŚ 82. Od 1974 do 1981 rozegrał w kadrze narodowej 51 meczów i strzelił w nich 14 goli.

</doc>
<doc id="3655674" url="https://pl.wikipedia.org/wiki?curid=3655674" title="Rawil Menzeleýew">
Rawil Menzeleýew

Rawil Menzeleýew, ros. Равиль Алиевич Мензелеев, "Rawil Alijewicz Mienzielejew" (ur. 1942, Turkmeńska SRR) – turkmeński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 1965 rozpoczął karierę piłkarską w miejscowej drużynie Stroitiel Aszchabad, w której występował do zakończenia swojej kariery piłkarza w 1974 roku.
Kariera trenerska.
Po zakończeniu kariery piłkarza rozpoczął pracę szkoleniowca. W 1999 razem z Siergiejem Kazankowym prowadził rodzimy klub Köpetdag Aszchabad.

</doc>
<doc id="3655678" url="https://pl.wikipedia.org/wiki?curid=3655678" title="Mount Maude">
Mount Maude

Mount Maude – góra w USA, w stanie Waszyngton (Hrabstwo Chelan), położona 22 km na wschód od Glacier Peak. Z wierzchołka w kierunku wschodnim spływa duży lodowiec nazywający się Entitat Glacier, od którego bierze początek Entitat River, jeden z głównych dopływów Kolumbia River.
Szczyt leży na terenie Glacier Peak Wilderness. Jest piątym szczytem pod względem wysokości w parku. Tworzy jeden masyw ze szczytem Seven Fingered Jack znajdującym się w odległości 1,6 km.

</doc>
<doc id="3655679" url="https://pl.wikipedia.org/wiki?curid=3655679" title="Marek Sanecki">
Marek Sanecki

Marek Sanecki (ur. 27 lipca 1931 w Warszawie) – polski lekarz epidemiolog, specjalista zdrowia publicznego, nauczyciel akademicki, doktor habilitowany nauk medycznych.
Życiorys.
W 1955 ukończył studia w Wydziale Lekarskim Akademii Medycznej w Warszawie. W 1961 po odbyciu studiów podyplomowych w University of Bristol uzyskał dyplom zdrowia publicznego, a w 1964 ukończył podyplomowe studia afrykanistyczne w Uniwersytecie Warszawskim. Specjalista w zakresie epidemiologii (I stopień w 1959 i II stopień w 1961), chorób zakaźnych (1959) i organizacji ochrony zdrowia (II stopień w 1970).
W 1950, jeszcze w trakcie studiów, rozpoczął pracę w Zakładzie Epidemiologii Państwowego Zakładu Higieny, w którym w 1964 uzyskał stopień doktora nauk medycznych na podstawie rozprawy pt. "Różnice epidemiologiczne czerwonki typu Flexner i typu Sonne w Polsce w latach 1954–1962". W Państwowym Zakładzie Higieny pracował do 1965. Jednocześnie w 1962 rozpoczął pracę w Katedrze Organizacji Ochrony Zdrowia Studium Doskonalenia Lekarzy w Akademii Medycznej w Warszawie. Początkowo jako starszy asystent, następnie od 1966 jako starszy wykładowca i od 1970 adiunkt. W 1971 po przekształceniu Studium Doskonalenia Lekarzy w samodzielną placówkę naukowo dydaktyczną pod nazwą Centrum Medyczne Kształcenia Podyplomowego, automatycznie został pracownikiem Studium Medycyny Społecznej CMKP. W tej uczelni w 1973 na podstawie pracy pt. "Koncepcje i systemy ochrony zdrowia w Afryce tropikalnej" uzyskał stopień doktora habilitowanego oraz został mianowany na stanowisko docenta. W 1978, po przejściu prof. Bogusława Kożusznika na emeryturę, objął stanowisko dyrektora Studium Medycyny Społecznej CMKP. Funkcję tę pełnił do emerytury w 1991.
W latach 1966–1970 pracował w Światowej Organizacji Zdrowia. Od 1966 do 1969 jako doradca regionalny ds. zwalczania chorób zakaźnych oraz organizacji służb przeciwepidemicznych w Biurze Regionalnym na Afrykę w Brazzaville. Następnie do 1970 w Departamencie Służb Zdrowia Publicznego w Centrali Światowej Organizacji Zdrowia w Genewie.
Po przejściu na emeryturę w 1991 był wykładowcą i przewodniczącym Rady Programowej Centrum Edukacji i Doradztwa Służby Zdrowia w Warszawie. Wykładał również jako, profesor nadzwyczajny w Wyższej Szkole Ekologii i Zarządzania w Warszawie. Prowadził także wykłady m.in.: w Studium Podyplomowym Zarządzania Organizacjami Ochrony Zdrowia, w Katedrze Zarządzania Szkoły Głównej Handlowej oraz w Studium Podyplomowym Farmakoekonomiki, Marketingu i Prawa Farmaceutycznego Szkoły Biznesu Politechniki Warszawskiej. W latach 2004–2010 był ponownie zatrudniony jako wykładowca w Centrum Medycznym Kształcenia Podyplomowego w Szkole Zdrowia Publicznego, gdzie kontynuował działalność dydaktyczną.
Autor lub współautor ponad 100 publikacji, w tym wielu prac oryginalnych, podręczników oraz monografii z zakresu metodologii epidemiologicznej, epidemiologii chorób zakaźnych, ewolucji systemu opieki zdrowotnej w Polsce, istniejących modeli opieki zdrowotnej i ubezpieczeń zdrowotnych w krajach europejskich i pozaeuropejskich. Promotor 6 prac doktorskich oraz wielu prac magisterskich i dyplomowych.

</doc>
<doc id="3655682" url="https://pl.wikipedia.org/wiki?curid=3655682" title="Kościół Wszystkich Świętych w Brzegu Dolnym">
Kościół Wszystkich Świętych w Brzegu Dolnym

Kościół cmentarny pw. Wszystkich Świętych w Brzegu Dolnym-Warzyniu – wzmiankowany w 1261 r., prawdopodobnie już przed 1248 r. był siedzibą parafii, obejmującej kilka wsi. W połowie XVI w. zajęty przez luteranów, którzy zostali zmuszeni w 1654 r. do zwrócenia go katolikom. Obecny kościół wzniesiono ok. 1580 r. w formach gotycko-renesansowych. Przebudowany był w XIX w. Założony na planie jednonawowym z węższym, trójbocznie zamkniętym prezbiterium i z wieżą od zachodu. Zachował się renesansowy portal oraz XIX-wieczne wyposażenie wnętrza. 
Do parafii katolickiej na Warzyniu do 1945 r. należał Brzeg Dolny, Radecz, Żerków i Żerkówek. Po II wojnie światowej stał się kościołem filialnym. W latach 70. XX w. stał się zbyt mały dla ciągle powiększającej się liczby miejscowych wiernych. W związku z wybudowaniem w 1984 r. w pobliżu nowego, większego kościoła pw. Chrystusa Króla, kościół Wszystkich Świętych stał się kościołem cmentarnym.

</doc>
<doc id="3655684" url="https://pl.wikipedia.org/wiki?curid=3655684" title="Sauber C35">
Sauber C35

Sauber C35 – samochód Formuły 1, skonstruowany przez Sauber F1 Team na sezon 2016. Kierowcami bolidu zostali: Marcus Ericsson, oraz Felipe Nasr.
Rozwój i prezentacja.
8 lutego 2016 roku bolid przeszedł testy zderzeniowe. Pomimo prezentacji zaplanowanej na 1 marca podczas drugiej tury testów na torze Circuit de Barcelona-Catalunya, prezentacja bolidu odbyła się 29 lutego.

</doc>
<doc id="3655685" url="https://pl.wikipedia.org/wiki?curid=3655685" title="Alex Txikon">
Alex Txikon

Alex Txikon (ur. 12 grudnia 1981 w Lemoi) – hiszpański wspinacz i himalaista narodowości baskijskiej, uczestnik pierwszego zimowego wejścia na Nanga Parbat, zdobywca jedenastu ośmiotysięczników.
Życiorys.
Urodził się 12 grudnia 1981 w Lemoi, w prowincji Bizkaia, w Kraju Basków, jako najmłodszy z trzynaściorga rodzeństwa. Od wczesnego dzieciństwa zainteresowany górami i wspinaczką. Na pierwszy duży szczyt – Gorbeę (1482 m) w Kraju Basków dotarł ze starszym bratem już jako trzylatek. Jako nastolatek wspinał się w Pirenejach, Alpach i Picos de Europa. W Himalajach zakochał się po obejrzeniu prezentacji zdjęć z wyprawy na K2 zorganizowanej przez Juanita Oiarzabala, późniejszego zdobywcy Korony Himalajów i Karakorum
Na swoją pierwszą wyprawę w Himalaje pojechał w 2002 jako kamerzysta w ekipie Edurne Pasaban. W tym samym roku wspinał się bez powodzenia na dwa pamirskie szczyty: Ismaila Samaniego (7495 m) i Lenina (7134 m). W 2003 zdobył swój pierwszy ośmiotysięcznik – Broad Peak. W kolejnym roku wspiął się na Makalu oraz Czo Oju, a podczas wspinaczki na K2 doszedł do wysokości 7400 metrów. W 2005 zdobył Szczyt Lenina i bez powodzenia wspinał się zachodnią ścianą na Makalu, docierając do wysokości 7650 metrów.
W 2006 uczestniczył w wyprawie na Antarktydę, podczas której wspiął się na Mount Scott (880 m) oraz wszedł nową drogą na Mount Shackleton (1465 m). Zdobył także Mount Wandell (2397 m), a wspinając się w stylu alpejskim południowo-zachodnią drogą na Sziszapangmę dotarł do wysokości 7800 metrów.
W 2007 wspinając się północną ścianą, zdobył po raz pierwszy Sziszapangmę. W 2008 dołączył do projektu Edurne Pasaban "14x8000", która starała się wówczas o ostatnie szczyty potrzebne jej do sięgnięcia, jako pierwsza kobieta, po Koronę Himalajów i Karakorum. W tym roku zdobył dwa kolejne ośmiotysięczniki: Dhaulagiri oraz Manaslu. W 2009 zdobył ponownie Sziszapangmę, zaś wspinając się na Kanczendzongę dotarł do wysokości 8450 metrów.
W 2010 po raz trzeci zdobył Sziszapangmę, tym razem południową ścianą, oraz wspiął się na Annapurnę, zdobywając w ten sposób siódmy z czternastu szczytów, potrzebnych do zdobycia Korony Himalajów i Karakorum.
W 2011 najpierw w zimie doszedł do wysokości 7000 metrów, wspinając się na Gaszerbrum I, po czym w lecie zdobył zarówno Gaszerbrum I jak i Gaszerbrum II, a na K2 dotarł do wysokości 7900 metrów. W kolejnym roku ponownie bezowocnie atakował zimą Gaszerbrum I, dokonując jednak 9 marca 2012 r. o godzinie 14:00 (wraz z Tamarą Styś) pierwszego zimowego wejścia na boczny wierzchołek góry – Gasherbrum I South (7109 m). W lecie 2012 wziął udział w wyprawie na Grenlandię. Pokłosiem ekspedycji był film dokumentalny Next Stop Greenland, w reżyserii Lary Izagirre, w którym Txikon występował oraz był drugim operatorem. Rok 2013 zaczął od pierwszego zimowego wejścia na Laila Peak (ok. 6200 m) – wspólnie z innym hiszpańskim himalaistą José Fernandezem, wiosną zawrócił 20 metrów przed szczytem Nuptse (7861 m) oraz zdobył kolejny ośmiotysięcznik – Lhotse, następnie latem ponownie zmierzył się z K2 osiągając 7100 metrów. W 2014 zabrakło mu kilkudziesięciu metrów, by zdobyć Kanczendzongę, nie udało mu się również zrealizować planów wspólnej zimowej wyprawy na K2 z Denisem Urubko i Adamem Bieleckim. W 2015 Bask próbował w zimie zdobyć Nanga Parbat, dotarł do wysokości 7850 metrów, wspinał się też na Thalay Saga (6904 m).
Na przełomie 2015 i 2016 roku kilka zespołów starało się zdobyć przedostatni z niezdobytych do tej pory zimą ośmiotysięczników – Nanga Parbat. Txikon wyjechał w Karakorum jako członek międzynarodowego zespołu, w którym pierwotnie mieli się znaleźć oprócz niego Daniele Nardi, Ferran Latorre, Janusz Gołąb oraz Muhammad Ali. Ostatecznie zespół działał jako trzyosobowy: Txikon, Nardi i Ali. Ponadto do zdobycia szczytu sposobili się także Tamara Lunger i Simone Moro, Adam Bielecki i Jacek Czech, Marek Klonowski z zespołem oraz Tomasz Mackiewicz i Élisabeth Revol. Pod koniec stycznia 2016 Nardi i Txikon bez powodzenia atakowali szczyt. Po kłótni między wspinaczami Nardi opuścił wyprawę, w związku z czym Txikon i Ali połączyli siły z doświadczonym włoskim teamem Moro-Lunger. Czteroosobowy zespół wyruszył z bazy 22 lutego, atak szczytowy (z obozu IV) zaczął się rankiem 26 lutego. Lunger zatrzymała się kilkadziesiąt metrów przed wierzchołkiem, natomiast pozostała trójka wspinaczy: Alex Txikon, Włoch Simone Moro oraz Pakistańczyk Muhammad Ali o godzinie 15:27 lokalnego czasu, dokonali pierwszego zimowego wejścia na Nanga Parbat. Ostatnie kilkaset metrów Txikon wspinał się razem z Moro. 28 lutego himalaiści powrócili do bazy. Po ich wyczynie jedynym niezdobytym zimą ośmiotysięcznikiem pozostało K2.
6 stycznia 2023 Alex Txikon oraz Szerpowie: Tenjen Sherpa, Pasang Nurbu Sherpa, Mingtemba Sherpa, Chhepal Sherpa, Pemba Tasi Sherpa i Gyalu Sherpa, zdobyli szczyt Manaslu. Było to pierwsze wejście na szczyt Manaslu, które rozpoczęło się i zakończyło w sezonie astronomicznej zimy, i drugie zdobycie tego szczytu w okresie astronomicznej zimy. Txicon podczas wejścia nie używał tlenu z butli.
Poza wspinaczką Txikon zajmuje się BASE jumpingiem oraz tradycyjnym baskijskim sportem aizkolaritza – zawodami w przerąbywaniu drewna. Zarejestrował swoje imię i nazwisko jako znak zastrzeżony. Jest również autorem książki "La montaña desnuda".
Zdobyte ośmiotysięczniki.
Lista ośmiotysięczników zdobytych przez Alexa Txikona:

</doc>
<doc id="3655686" url="https://pl.wikipedia.org/wiki?curid=3655686" title="Paweł Beyzym">
Paweł Beyzym

Paweł Beyzym herbu własnego (ur. ok. 1740, zm. 1810) – podstarości krzemieniecki w 1777 roku, sędzia ziemski krzemieniecki w latach 1777-1792 i w 1793 roku, skarbnik winnicki w 1772 roku, horodniczy winnicki. 
Poseł województwa wołyńskiego na sejm 1780 roku.
W 1785 został kawalerem Orderu Świętego Stanisława, w 1792 roku odznaczony Orderem Orła Białego.

</doc>
<doc id="3655712" url="https://pl.wikipedia.org/wiki?curid=3655712" title="Puchar Mistrzów IFF 2013">
Puchar Mistrzów IFF 2013

Puchar Mistrzów IFF 2013 – 3. edycja turnieju o tytuł klubowego mistrza świata, który jest organizowany przez Międzynarodową Federację Unihokeja (IFF), trwał od 2 do 6 października 2013 roku w fińskim mieście Tampere. Zwycięzcą wśród mężczyzn został szwedzki klub IBF Falun pokonując 7:5 fińską drużynę SPV, wśród kobiet również zwyciężyły Szwedki z Rönnby IBK, po wygranej 4:3 nad Finkami z SB-Pro.
Uczestnicy.
Mężczyźni
Kobiety
"* - aktualni mistrzowie w swoim kraju"
"^ - zwycięzcy Pucharu EuroFloorball"
"† - gospodarze turnieju "
Mężczyźni.
Faza grupowa.
Grupa A.
     = awans do półfinałów 
Grupa B.
     = awans do półfinałów 
Kobiety.
Faza grupowa.
Grupa A.
     = awans do półfinałów 
Grupa B.
     = awans do półfinałów 
Zobacz też.
Puchar EuroFloorball 2013

</doc>
<doc id="3655713" url="https://pl.wikipedia.org/wiki?curid=3655713" title="Muhammad Ali (wspinacz)">
Muhammad Ali (wspinacz)

Muhammad Ali, pseud. Sadpara (ur. w 1976 w Sadparze, zm. w lutym 2021 na K2) – pakistański wspinacz, himalaista, uczestnik pierwszego zimowego wejścia na Nanga Parbat, zdobywca ośmiu ośmiotysięczników.
Życiorys.
Urodził się w 1976 lub 1977 w Sadparze. Do 22. roku życia pracował jako kamieniarz, wydobywał marmur w rodzinnych stronach (Beludżystanie) i sprzedawał go w Karaczi. Następnie pięć lat jako tragarz ekspedycji górskich, a od 2004 – kiedy współpracował z koreańską wyprawą wspinającą się na K2 – "high altitude porter", czyli lokalny wspinacz i przewodnik wynajmowany przez ekspedycje, do wspierania ich podczas wspinaczki na najwyższe szczyty. W latach 2004–2016 pracował dla osiemnastu ekspedycji (z tego czterech zimowych), w tym polskich. Zdobył pakistańskie ośmiotysięczniki: Nanga Parbat, Gaszerbrum I, Gaszerbrum II, Broad Peak. W 2006 samotnie zdobył szczyt Spantik (7027 metrów), wyznaczając nową trasę.
Na przełomie 2008 i 2009 roku wspólnie z Adamem Bieleckim, Robertem Szymczakiem i Donem Bowiem usiłowali zdobyć, niezdobyty wówczas zimą, Broad Peak. Na przełomie 2010 i 2011 Ali wspierał w atakach na Broad Peak kolejny polski zespół, pod przywództwem Artura Hajzera. Ali wraz z Szymczakiem dotarli na wysokość 7830 metrów.
Na przełomie 2015 i 2016 roku kilka zespołów starało się zdobyć przedostatni z niezdobytych do tej pory ośmiotysięczników – Nanga Parbat. Sadpara dołączył do międzynarodowego zespołu, w którym pierwotnie mieli znaleźć się oprócz niego Alex Txikon, Daniele Nardi, Ferran Latorre oraz Janusz Gołąb. Ostatecznie zespół działał jako trzyosobowy: Txikon, Nardi oraz Sadpara. Ponadto do zdobycia szczytu sposobili się także Tamara Lunger i Simone Moro, Adam Bielecki i Jacek Czech, Marek Klonowski z zespołem oraz Tomasz Mackiewicz i Élisabeth Revol. Pod koniec stycznia 2016 Nardi i Txikon bez powodzenia atakowali szczyt, zaś Ali czekał na nich w obozie czwartym. Po kłótni między Txikonem a Nardim Włoch opuścił wyprawę, w związku z tym Txikon i Ali połączyli siły z doświadczonym włoskim teamem Moro-Lunger. Czteroosobowy zespół wyruszył z bazy 22 lutego, atak szczytowy (z obozu IV) zaczął się rankiem 26 lutego. Lunger zatrzymała się kilkadziesiąt metrów przed wierzchołkiem, natomiast pozostała trójka wspinaczy: Bask Alex Txikon, Włoch Simone Moro oraz Muhammad Ali o godzinie 15:27 lokalnego czasu, dokonali pierwszego zimowego wejścia na Nanga Parbat. Ostatnie kilkaset metrów Sadpara pokonywał inną trasą niż pozostali wspinacze 28 lutego himalaiści powrócili do bazy. Po ich wyczynie jedynym niezdobytym zimą ośmiotysięcznikiem pozostawało K2.
K2 zostało zdobyte zimą w styczniu 2021 przez grupę 10 Nepalczyków. W lutym tego samego roku Sadpara wraz z Islandczykiem Johnem Snorrim i Chilijczykiem Juanem Pablo Mohrem podjęli próbę zdobycia tego szczytu, podczas której zaginęli. 18 lutego cała trójka została uznana za zmarłych.
Życie prywatne.
Był żonaty, miał czworo dzieci, w tym syna Sajida, również himalaistę.
Zdobyte ośmiotysięczniki.
Zdobył następujące położone w Pakistanie ośmiotysięczniki:
Łącznie zdobył osiem z najwyższych szczytów świata.

</doc>
<doc id="3655714" url="https://pl.wikipedia.org/wiki?curid=3655714" title="Muhammad Ali (himalaista)">
Muhammad Ali (himalaista)



</doc>
<doc id="3655721" url="https://pl.wikipedia.org/wiki?curid=3655721" title="Muhammad Ali Sadpara">
Muhammad Ali Sadpara



</doc>
<doc id="3655725" url="https://pl.wikipedia.org/wiki?curid=3655725" title="Cicha Woda (dopływ Zakopianki)">
Cicha Woda (dopływ Zakopianki)

Cicha Woda – rzeka, dopływ Zakopianki, uznawana za górny bieg Białego Dunajca. Wypływa na wysokości około 960 m po wschodniej stronie Nędzowskiego Działu, oddzielającego zlewnię Czarnego Dunajca od zlewni Białego Dunajca. Źródła te znajdują się w dolnej części północnych stoków Hrubego Regla i na Groniku. Pierwszym dopływem Cichej Wody jest lewostronny Butorowski Potok, potem prawostronny Małołącki Potok. Około 100 m na wschód od ujścia Butorowskiego Potoku, napotykając strome, fliszowe stoki Butorowskiego Wierchu, podcina je, tworząc w nich niemal pionową ścianę o wysokości 15 m. Odbijając się od niej, zmienia kierunek o 90°. Koryto Cichej Wody ma tutaj szerokość do 4 m, a w jego dnie występują wychodnie łupków fliszowych.
Poczynając od ujścia lewostronnego Blachowskiego Potoku, Cicha Woda tworzy łagodne meandry, na zakolach podcinając brzegi i przyjmując trzy niewielkie dopływy. Po przyjęciu niewielkiego prawostronnego Krzeptowskiego Potoku zmienia kierunek na północno-zachodni. Niżej przyjmuje jeszcze trzy dopływy: lewostronny Szymoszków Potok i dwa prawostronne – Potok zza Bramki i Młynkowiec. Niżej do Cichej Wody uchodzi jeszcze jeden niewielki potok, w opracowaniu "Hydrologia Tatr Zachodnich" nazwany Pająkowskim Potokiem, a za jego ujściem koryto rozszerza się do 6–7 m. Na jego dnie i brzegach pojawiają się kamieniste łachy. Dalej uchodzą jeszcze trzy niewielkie potoki (w opracowaniu "Hydrologia Tatr Zachodnich" nazwane Choćkowskim Potokiem, Walowym Potokiem i Myszkowcem) i jeden duży – Młyniska.
Od ujścia potoku Młyniska Cicha Woda zmienia nazwę na Zakopiankę. Takie jest aktualne ujęcie według "Wykazu wód płynących Polski". Dawniej jednak przyjmowano, że następuje to dopiero od ujścia Bystrej.
Cicha Woda płynie dnem Rowu Podtatrzańskiego, jej zlewnia obejmuje jednak nie tylko dno tego rowu, ale także Tatry Zachodnie i Pogórze Gubałowskie. Nazwa potoku pochodzi od tego, że płynie cicho w porównaniu z Bystrą, z którą się zlewa i która również płynie w obrębie Zakopanego. Czasami nazywana jest również Cichą Wodą Zakopiańską.

</doc>
<doc id="3655747" url="https://pl.wikipedia.org/wiki?curid=3655747" title="Lew Kulidżanow">
Lew Kulidżanow

Lew Aleksandrowicz Kulidżanow (ros. Лев Алекса́ндрович Кулиджа́нов, ur. 19 sierpnia 1923 lub 19 marca 1924 w Tbilisi, zm. 17 lutego 2002 w Moskwie) – radziecki reżyser filmowy, scenarzysta i aktor, Bohater Pracy Socjalistycznej (1984).
Absolwent WGIK. Sławę przyniósł mu film "Dom, w którym żyjemy". Był przewodniczącym Związku Filmowców Radzieckich.
Życiorys.
Od najmłodszych lat związany z teatrem, reżyserował i występował w szkolnych spektaklach oraz w przedstawieniach teatralnych. W 1955 roku ukończył studia na Wydziale Reżyserii Wszechzwiązkowego Państwowego Instytutu Kinematografii (WGIK), gdzie był uczniem Siergieja Gierasimowa, pracował w studiu filmowym im. Gorkiego. Jego debiutem reżyserskim był zrealizowany wspólnie z G. Oganisjanem krótkometrażowy film „Damy” (1954) na podstawie opowiadania Czechowa, później wraz z Jakowem Segielem wyreżyserował „Zaczęło się tak” (1956) i „Dom, w którym żyjemy” (1957), w którym zagrał także jedną z ról. W 1959 zrealizował film „Tania i jej matki”, w 1961 „Gdy drzewa były duże”, a w 1970 adaptację powieści Dostojewskiego „Zbrodnia i kara”. Na przełomie lat 70. i 80. nakręcił miniserial telewizyjny „Karl Marks. Mołodyje Gody”. W latach 1963-1964 kierował Głównym Zarządem Państwowego Komitetu Kinematografii (Goskino) ZSRR, 1964 został przewodniczącym Komitetu Organizacyjnego Związku Kinematografistów ZSRR, 1965 został I sekretarzem tego związku (do 1986). Od 8 kwietnia 1966 do 24 lutego 1976 członek Centralnej Komisji Rewizyjnej KPZR, od 5 marca 1976 do 2 lipca 1990 zastępca członka KC KPZR. Deputowany do Rady Najwyższej ZSRR 9 kadencji.
Pochowany na Cmentarzu Kuncewskim w Moskwie.
Odznaczenia i nagrody.
Medale ZSRR i odznaczenia zagraniczne.

</doc>
<doc id="3655750" url="https://pl.wikipedia.org/wiki?curid=3655750" title="Jurij Kołomijec">
Jurij Kołomijec



</doc>
<doc id="3655754" url="https://pl.wikipedia.org/wiki?curid=3655754" title="Michaił Remizow">
Michaił Remizow



</doc>
<doc id="3655755" url="https://pl.wikipedia.org/wiki?curid=3655755" title="Askar Kunajew">
Askar Kunajew

Askar Minliachmiedowicz Kunajew (ros. Аска́р Минлиахме́дович Куна́ев; ur. 1929, zm. 1999) – radziecki i kazachski metalurg i polityk.
Życiorys.
W 1951 ukończył Moskiewski Instytut Stali i Stopów, od 1953 pracował w Instytucie Metalurgii i Wzbogacenia Akademii Nauk Kazachskiej SRR, którego w 1970 został dyrektorem. Doktor nauk technicznych (1970), profesor, 1972–1974 wiceprezydent Akademii Nauk Kazachskiej SRR, 1974–1985 prezydent Akademii Nauk Kazachskiej SRR, od 1974 członek korespondent Akademii Nauk ZSRR, a od 1981 akademik Akademii Nauk ZSRR. Od 5 marca 1976 do 25 lutego 1986 zastępca członka KC KPZR. Deputowany do Rady Najwyższej ZSRR od 9 do 11 kadencji.
Odznaczenia i nagrody.
I medale.

</doc>
<doc id="3655756" url="https://pl.wikipedia.org/wiki?curid=3655756" title="Al-Baghilijja">
Al-Baghilijja



</doc>
<doc id="3655758" url="https://pl.wikipedia.org/wiki?curid=3655758" title="Metropolia sofijska">
Metropolia sofijska

Metropolia sofijska – jedna z eparchii Bułgarskiego Kościoła Prawosławnego, z siedzibą w Sofii. Od 1953 metropolita sofijski jest jednocześnie zwierzchnikiem Bułgarskiego Kościoła Prawosławnego. Od 2013 jej ordynariuszem jest patriarcha Bułgarii i metropolita Sofii Neofit.
Historia.
Po erygowaniu w 1870 przez sułtana Abdülaziza Egzarchatu Bułgarskiego, 15 października 1872 został powołany pierwszy bułgarski metropolita eparchii w Sofii – Melecjusz. Zastąpił on, kojarzącego się ze zwierzchnictwem greckim, dotychczasowego biskupa Doroteusza, powołanego przez patriarchę Konstantynopola. Z powodu podejrzeń o pomoc powstańcom został zmuszony do opuszczenia Sofii, przebywał przez krótki okres w Stambule, a po ogłoszeniu autonomii Księstwa Bułgarii powrócił do Sofii. W 1883 z powodu konfliktu politycznego z władzami został zmuszony do opuszczenia Sofii. Początkowo przebywał w klasztorze rylskim, następnie przeniósł się do Kiustendiłu, a w 1891 w celu leczenia do Kairu, gdzie zmarł. 26 stycznia 1892 nowym metropolitą został Parteniusz. W 1944 metropolita Sofii Stefan został wybrany przewodniczącym Świętego Synodu, a w 1945 Egzarchą Bułgarii. W 1948 na wniosek władz komunistycznych przeszedł w stan spoczynku. Po śmierci Stefana Synod postanowił podnieść egzarchat do rangi Patriarchatu. Patriarchą Bułgarii i metropolitą Sofii został wybrany Cyryl. Od tego czasu te dwa urzędy zostały połączone.
Struktura.
Metropolia dzieli się na osiem dekanatów: sofijski, samokowski, ichtimański, dupnicki, radomirski, kiustendiłski, tryński i godecki. W eparchii działa również 41 klasztorów:
Na terenie eparchii znajduje się również stauropigialny Monastyr Rylski, który jest enklawą eparchii.

</doc>
<doc id="3655760" url="https://pl.wikipedia.org/wiki?curid=3655760" title="Kima (Syria)">
Kima (Syria)



</doc>
<doc id="3655768" url="https://pl.wikipedia.org/wiki?curid=3655768" title="Félix Fénéon">
Félix Fénéon

Félix Fénéon (ur. 22 czerwca 1861 w Turynie, zm. 29 lutego 1944 w Châtenay-Malabry) – francuski krytyk sztuki, pisarz i anarchista. Twórca terminu „neoimpresjonizm”.
Życiorys.
Krytyk sztuki i literatury.
Fénéon urodził się jako syn Francuza, z zawodu kupca i Szwajcarki. Ukończył szkołę w Mâcon. Po odbyciu służby wojskowej otrzymał w 1881 roku posadę w Ministerstwie Mojny, na której przepracował 13 lat. Zamieszkał w Paryżu, gdzie dał się poznać jako krytyk sztuki i literatury. W 1883 roku został sekretarzem redakcji czasopisma La Libre; W 1884 roku założył Revue indépendante, w latach 1885–1890 pracował w przeglądzie literackim La Vogue, prowadzonym przez Gustave'a Kahna, współpracował między innymi z Revue wagnérienne i Revue indépendante oraz z Symboliste i L'Art moderne w Brukseli. W 1886 roku na łamach La Vogue opublikował Illuminations Arthura Rimbauda.
Fénéon a neoimpresjonizm (1884–1901).
W 1884 roku Georges Seurat obrazem "Kąpiel w Asnières" zainicjował nowe poszukiwania malarskie. Jego obrazy, w tym zwłaszcza "Niedzielne popołudnie na wyspie Grande Jatte" Fénéon obejrzał w 1886 roku na wystawie impresjonistów, a w swych recenzjach „Les Impressionnistes en 1886” (1886) i „Néo-impressionnisme” (1887) podjął próbę zdefiniowania nowego kierunku skupiając się początkowo na technice warsztatowej i technicznej, a później na zagadnieniach syntezy barw na siatkówce oka i wykorzystaniu tego procesu w malarstwie reprezentowanym przez Seurata. Śmierć Seurata w 1891 roku bardzo poruszyła Fénéona.
Związek z anarchizmem (1891–1895).
W kolejnych latach Fénéon związał się z ugrupowaniami anarchistycznymi. Jego przyjaciel, Emil Henri, podłożył bombę w jednej z paryskich kawiarni, w wyniku czego zginął jeden chłopiec i czterech policjantów. Sprawca został skazany w 1894 roku na karę śmierci. W tym samym roku, niedługo po zamachu włoskiego anarchisty na prezydenta Francji Marie François Sadi Carnota, Feneon (wraz z 29 innymi osobami) został aresztowany i oskarżony o zamach na hotel Foyot. Jednak na procesie większość współoskarżonych (w tym Fénéona) uniewinniono.
Praca w La Revue blanche (1895–1903).
W latach 1895–1903 Fénéon był sekretarzem redakcji La Revue blanche, identyfikując się z poglądami politycznymi i artystycznymi jej założycieli, braci Natansonów. Przez 8 lat zajmował się kierowaniem redakcją, wprowadzaniem początkujących autorów, strukturą poszczególnych numerów wydawnictwa, negocjowaniem umów, przygotowaniem krótkich prezentacji i doborem ilustracji. Spopularyzował swych przyjaciół-anarchistów, takich jak: Zo d’Axa, Émile Pouget, Charles Malato, Séverine (właśc. Caroline Rémy de Guebhard), Paul Signac, Maximilien Luce, Théophile Alexandre Steinlen i Kees van Dongen. Pod koniec 1902 roku, na sześć miesięcy przed zakończeniem pracy w La Revue blanche, znalazł posadę administracyjną w Le Figaro.
Praca w Le Matin i kierowanie galerią Bernheim-Jeune (1906–1925).
W maju 1906 roku Fénéon został redaktorem działu Nouvelles en trois lignes utworzonego przez Le Matin pod koniec poprzedniego roku. Praca na tym stanowisku dala mu możliwość wzniesienia się na szczyty wirtuozerii w kategorii reportażu. Również w 1906 roku został dyrektorem artystycznym działu sztuki nowoczesnej galerii Bernheim-Jeune pozostając na tym stanowisku aż do przejścia na emeryturę w 1925 roku. Podpisał w tym czasie umowy z takimi malarzami jak: Pierre Bonnard, Édouard Vuillard, Henri Edmond Cross, Paul Signac, Henri Matisse, Kees van Dongen gwarantując sobie ten sposób dochód, a artystom wolność twórczą. W 1912 roku zorganizował pierwszą w Paryżu wystawę malarzy futurystów oraz zgromadził niezwykłą kolekcję obrazów i rzeźb afrykańskich. W 1914 roku rozpoczął wydawanie biuletynu artystycznego finansowanego przez galerię Bernheim-Jeune, a po zakończeniu I wojny światowej został następcą Blaise'a Cendrarsa na stanowisku dyrektora technicznego wydawnictwa Éditions de La Sirène.

</doc>
<doc id="3655769" url="https://pl.wikipedia.org/wiki?curid=3655769" title="Jurij Jakowlew (scenarzysta)">
Jurij Jakowlew (scenarzysta)

Jurij Jakowlewicz Jakowlew (ros. Юрий Яковлевич Я́ковлев; ur. 1922, zm. 1995) – radziecki pisarz i scenarzysta. Laureat Nagrody Państwowej ZSRR. 
Pochowany na Cmentarzu Daniłowskim w Moskwie.

</doc>
<doc id="3655772" url="https://pl.wikipedia.org/wiki?curid=3655772" title="Lew z karuzeli">
Lew z karuzeli

Lew z karuzeli (ros. Карусельный лев) – radziecki krótkometrażowy film lalkowy z 1974 roku w reżyserii Władimira Danilewicza. Scenariusz napisał Jurij Jakowlew.
Fabuła.
W parku żył sobie dobry lew, który latem huśtał dzieci na karuzeli, a gdy przyszła zima dzieci pomogły mu ogrzać się.

</doc>
<doc id="3655773" url="https://pl.wikipedia.org/wiki?curid=3655773" title="Hypopygium">
Hypopygium

Hypopygium (l. mn. "hypopygia") – końcowa część odwłoka niektórych owadów. Termin stosowany zwłaszcza u muchówek i błonkoskrzydłych.
Zasadniczo jako hypopygium określa się ostatni widoczny brzuszny skleryt odwłoka. Zwykle jest to dziewiąty sternit, ale może też obejmować przyległe struktury, np. sternity od siódmego do dziewiątego. Tak rozumiane hypopygium osłania od spodu otwór kopulacyjny samicy i może być określane jako płytka genitalna.
Często znaczenie hypopygium rozszerza się na całe genitalia czy terminalia. Np. u samców muchówek określa się tak niekiedy cały powiększony, tylny fragment odwłoka, choć inna definicja zawęża jego znaczenie do dziewiątego segmentu.
Muchówki.
Ogólnie hypopygium, czy też aparat kopulacyjny samców muchówek długoczułkich składa się z czterech części. Pierwsza to mniej lub więcej ciągły, chitynowy pierścień, odpowiadający sternitowi i tergitowi dziewiątego segmentu. Druga to wyrostki dziewiątego segmentu, określane mianem gonopodów. Trzecią stanowią chitynizacje wokół odbytu, nawiązujące do sternitu i tergitu dziewiątego segmentu odwłoka. Ostatnią zaś chitynizacje tuby genitalnej, obejmujące m.in. edeagus i mesosomę. U muchówek krótkoczułkich homologie między strukturami genitalnymi nie zostały jeszcze w pełni ustalone. U zaawansowanych ewolucyjnie muchówek rozgraniczanie między wisceralną częścią odwłoka a hypopygium jest silnie zaznaczone przez redukcję szóstego i siódmego segmentu odwłoka.
U samców wielu grup w trakcie stadium poczwarkowego lub nawet po opuszczeniu poczwarki następuje skręcenie (torsja, inwersja) hypopygium o kąt 45°, 90°, 180° a nawet 360°. Skręcenie zachodzić może między siódmym ósmym segmentem odwłoka (jak u ćmiankowatych) lub między ósmym a dziewiątym (jak u komarowatych). W sytuacji skrętu o 180°, określanej jako "hypopygium inversum" lub "hypopygium retroversum", edeagus znajduje się w pozycji grzbietowej a odbyt brzusznej. Niewiedza o tym zjawisku skutkowała swego czasu nieścisłościami w terminologii anatomicznej. W sytuacji obrotu o 360°, określanej jako "hypopygium circumversum", struktury wracają na swoje miejsce a świadectwem skrętu pozostaje pętla nasieniowodu wokół jelita. Pełny obrót występuje u muchówek łękorysych.

</doc>
<doc id="3655776" url="https://pl.wikipedia.org/wiki?curid=3655776" title="Żółty słoń">
Żółty słoń

Żółty słoń (ros. желтый слон) – radziecki krótkometrażowy film lalkowy z 1979 roku w reżyserii Władimira Danilewicza. Scenariusz napisał Jurij Jakowlew.
Animatorzy.
T. Guszczina, Anatolij Pietrow, Siergiej Olifirienko, L. Kryłowa
Wersja polska.
Opracowanie wersji polskiej: Studio Opracowań Filmów w Warszawie
Źródło:

</doc>
<doc id="3655779" url="https://pl.wikipedia.org/wiki?curid=3655779" title="Siergiej Kuraszow">
Siergiej Kuraszow

Siergiej Władimirowicz Kuraszow (ros. Серге́й Влади́мирович Курашо́в, ur. 1 października 1910 we wsi Kluczyki w guberni tambowskiej, zm. 27 sierpnia 1965 w Moskwie) – minister ochrony zdrowia ZSRR (1959-1965).
Życiorys.
Od 1962 studiował na Wydziale Medycznym Uniwersytetu Saratowskiego, później do 1931 na Wydziale Medycznym Uniwersytetu Kazańskiego, następnie pracował w klinice psychiatrycznej Kazańskiego Instytutu Medycznego, był dyrektorem szpitala psychiatrycznego w Kazaniu, a 1931-1942 dyrektorem Kazańskiego Instytutu Medycznego. Od 1938 w WKP(b), 1942-1946 zastępca ludowego komisarza ochrony zdrowia ZSRR, 1946-1950 szef Głównego Zarządu Kurortów i Sanatoriów Ludowego Komisariatu/Ministerstwa Ochrony Zdrowia ZSRR, 1950-1953 zastępca dyrektora Centralnego Instytutu Doskonalenia Lekarzy. W 1940 otrzymał tytuł Zasłużonego Lekarza Tatarskiej ASRR, 1953-1955 był zastępcą ministra ochrony zdrowia ZSRR, od 26 marca 1955 do 12 stycznia 1959 ministrem ochrony zdrowia RFSRR, a od 12 stycznia 1959 do końca życia ministrem ochrony zdrowia ZSRR. Od 31 października 1961 do śmierci zastępca członka KC KPZR, 1963 został doktorem nauk medycznych, a w maju 1965 członkiem korespondentem Akademii Nauk Medycznych ZSRR. Deputowany do Rady Najwyższej ZSRR 5 i 6 kadencji. Jego prochy złożono na Cmentarzu przy Murze Kremlowskim.

</doc>
<doc id="3655780" url="https://pl.wikipedia.org/wiki?curid=3655780" title="Gil (film 1983)">
Gil (film 1983)

Gil (ros. Снегирь, "Sniegir") – radziecki krótkometrażowy film animowany z 1983 roku w reżyserii Inessy Kowalewskiej powstały na motywach utworu Agniji Barto. Scenariusz napisała Inessa Kowalewska.

</doc>
<doc id="3655784" url="https://pl.wikipedia.org/wiki?curid=3655784" title="Dziewczynka i niedźwiedź">
Dziewczynka i niedźwiedź

Dziewczynka i niedźwiedź (ros. Девочка и медведь, "Diewoczka i miedwied") – radziecki krótkometrażowy film animowany z 1980 roku w reżyserii Nataliji Gołowanowej powstały na motywach rosyjskiej bajki ludowej "Masza i niedźwiedź". Scenariusz napisał Władimir Gołowanow.
Fabuła.
Historia małej Maszy, która zgubiwszy się w lesie trafia do domu niedźwiedzia.
Wersja polska.
Źródło:

</doc>
<doc id="3655788" url="https://pl.wikipedia.org/wiki?curid=3655788" title="Jurij Jakowlew">
Jurij Jakowlew



</doc>
<doc id="3655790" url="https://pl.wikipedia.org/wiki?curid=3655790" title="Daishiro Yoshimura">
Daishiro Yoshimura



</doc>
<doc id="3655795" url="https://pl.wikipedia.org/wiki?curid=3655795" title="Aston Martin DB10">
Aston Martin DB10

Aston Martin DB10 – samochód sportowy klasy wyższej wyprodukowany przez brytyjską markę Aston Martin w 2014 roku. 
Historia i opis modelu.
DB10 został stworzony na potrzeby filmu James Bond Spectre w 2014 roku. Wyprodukowany tylko w liczbie 10 sztuk, z czego większość z nich zostało uszkodzonych lub zniszczonych. Jeden z egzemplarzy miał zostać w rękach producenta filmu, a kolejny miał trafić do kolekcji Aston Martina. Jedyna sztuka, którą pojawiła się na rynku, została sprzedana na licytacji prowadzonej przez dom aukcyjny Chrisrie's w połowie lutego 2016 roku za kwotę 2,43 miliona funtów.
Wykonaną w całości z włókna węglowego karoserię zainstalowano na podwoziu modelu V8 Vantage. Pod maskę trafił silnik V8 4,7 l o mocy 430 KM, znany z modelu Vantage N430. Następcą tego modelu jest model DB11, który został zaprezentowany w marcu 2016 roku w Genewie.

</doc>
<doc id="3655798" url="https://pl.wikipedia.org/wiki?curid=3655798" title="Krzyż Muiredacha">
Krzyż Muiredacha

Krzyż Muiredacha – kamienny krzyż powstały na początku X wieku w Irlandii. Ozdobiony jest ornamentyką celtycką oraz scenami biblijnymi. Znajduje się w ruinach klasztoru w Monasterboice.
Krzyż Muiredacha jest jednym z dwóch wysokich krzyży, które przetrwały w klasztorze w Monasterboice. Wykonany został z piaskowca przypuszczalnie w latach 900–920. Mierzy 5,8 m wysokości i składa się z trzech części: cokołu o ściętych bokach, trzonu oraz nasadki w kształcie domu z pochyłym dachem. Na jego ramionach znajduje się charakterystyczny, dekoracyjny okrąg. Cały krzyż pokryty jest głównie scenami biblijnymi, choć pojawiają się na nim również figury geometryczne i elementy zdobnicze. Na samym okręgu wspierającym ramiona znajduje się siedemnaście różnych wzorów, głównie celtyckich.
Według irlandzkiego archeologa Roberta Alexandra Stewarta Macalistera na krzyżu znajdują się wizerunki 124 postaci, z czego 119 jest ubranych. Żadna z nich, z wyjątkiem jednej – postaci Goliata w stożkowym hełmie – nie posiada nakrycia głowy. Na wschodniej stronie krzyża w jego centralnej części znajduje się scena Sądu Ostatecznego, a na zachodniej scena Ukrzyżowania. Widnieje tam również inskrypcja "ÓR DO MUIREDACH LAS NDERNAD IN CHROS", co oznacza „modlitwa za Muiredacha, który ten krzyż zrobił”. Prawdopodobnie chodzi o Muiredacha mac Domhnalla – zmarłego w 923 roku opata klasztoru. Według innej wersji może to być inny opat o tym imieniu zmarły w 844 roku lub król Muiredach mac Cathail (zm. 867).
W kwietniu 2009 roku gazeta "The Irish Times" doniosła, że irlandzki rząd przedstawił UNESCO listę potencjalnych miejsc, które mogłyby zostać uznane za światowe dziedzictwo. Wśród nich znalazły się również ruiny klasztoru w Monasterboice.

</doc>
<doc id="3655799" url="https://pl.wikipedia.org/wiki?curid=3655799" title="Kościół św. Jana Chrzciciela w Mazewie">
Kościół św. Jana Chrzciciela w Mazewie

Kościół Świętego Jana Chrzciciela – rzymskokatolicki kościół parafialny należący do dekanatu Krośniewice diecezji łowickiej.
Jest to świątynia wzniesiona w 1830 roku w stylu surowego klasycyzmu. Składa się z jednej nawy, umieszczonych z lewej i prawej strony prezbiterium dwóch zakrystii, murowanego chóru muzycznego oraz jednowieżowej fasady. Do wyposażenia kościoła należą: ołtarz główny wykonany w drugiej połowie XVII wieku i ozdobiony obrazem "Chrztu Chrystusa w Jordanie" namalowanym w pierwszej połowie XIX wieku i figurami Najświętszej Maryi Panny oraz anioła będącymi pierwotnie częścią grupy Zwiastowania; dwa ołtarze boczne wykonane w pierwszej połowie XIX wieku ozdobione obrazem św. Dominika adorującego Maryję z Dzieciątkiem i krucyfiksem, wykonanym w pierwszej połowie XIX wieku.

</doc>
<doc id="3655804" url="https://pl.wikipedia.org/wiki?curid=3655804" title="Copper Peak (szczyt)">
Copper Peak (szczyt)

Copper Peak – góra w USA, w stanie Waszyngton (Hrabstwo Chelan), położona 24 km na wschód od Glacier Peak. Z wierzchołka w kierunku wschodnim spływa duży lodowiec. Nazwa szczytu pochodzi od nieczynnej obecnie kopalni miedzi (ang. "copper"), leżącej u podnóża szczytu po jego północno-wschodniej stronie. Obecnie znajdują się ruiny budynków kopalni oraz miasteczka górniczego Holden oraz liczne szyby. Szczyt leży na terenie Glacier Peak Wilderness.

</doc>
<doc id="3655810" url="https://pl.wikipedia.org/wiki?curid=3655810" title="Ledóchowski">
Ledóchowski

Ledóchowski (forma żeńska: Ledóchowska; forma mnoga: Ledóchowscy) – polskie nazwisko.

</doc>
<doc id="3655813" url="https://pl.wikipedia.org/wiki?curid=3655813" title="Cmentarz Père-Lachaise">
Cmentarz Père-Lachaise



</doc>
<doc id="3655815" url="https://pl.wikipedia.org/wiki?curid=3655815" title="Oknówka azjatycka">
Oknówka azjatycka



</doc>
<doc id="3655817" url="https://pl.wikipedia.org/wiki?curid=3655817" title="Blackmore's Night">
Blackmore's Night



</doc>
<doc id="3655818" url="https://pl.wikipedia.org/wiki?curid=3655818" title="Ritchie Blackmore's Rainbow">
Ritchie Blackmore's Rainbow



</doc>
<doc id="3655820" url="https://pl.wikipedia.org/wiki?curid=3655820" title="Vasile Dumitrescu">
Vasile Dumitrescu

Vasile Dumitrescu – rumuński bobsleista, złoty medalista mistrzostw świata.
Kariera.
Największy sukces w karierze osiągnął w 1934 roku, kiedy wspólnie z Alexandru Frimem zwyciężył w dwójkach podczas mistrzostw świata w Engelbergu. Był to jednak jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3655823" url="https://pl.wikipedia.org/wiki?curid=3655823" title="Emil Diener">
Emil Diener

Emil Diener – szwajcarski bobsleista, złoty medalista mistrzostw świata.
Kariera.
Największy sukces w karierze osiągnął w 1935 roku, kiedy wspólnie z Reto Capadruttem zwyciężył w dwójkach podczas mistrzostw świata w Igls. Był to jednak jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3655827" url="https://pl.wikipedia.org/wiki?curid=3655827" title="Kesha Sebert">
Kesha Sebert



</doc>
<doc id="3655833" url="https://pl.wikipedia.org/wiki?curid=3655833" title="Bibo Fischer">
Bibo Fischer

Gerhard "Bibo" Fischer – niemiecki bobsleista, pięciokrotny medalista mistrzostw świata.
Kariera.
Pierwszy sukces w karierze osiągnął w 1931 roku, kiedy wspólnie z Gemmerem zajął drugie miejsce w dwójkach podczas mistrzostw świata w Oberhofie. Na mistrzostwach świata w St. Moritz w 1937 roku pilotowana przez niego czwórka zdobyła srebro. Podczas rozgrywanych rok później mistrzostw świata w St. Moritz/Ga-Pa wspólnie z Rolfem Thielecke zwyciężył w dwójkach, a w czwórkach wywalczył brązowy medal. Ostatni sukces osiągnął na mistrzostwach świata w St. Moritz w 1939 roku, gdzie razem z Thielecke zajął drugie miejsce w dwójkach. Nigdy nie wystąpił na igrzyskach olimpijskich.

</doc>
<doc id="3655834" url="https://pl.wikipedia.org/wiki?curid=3655834" title="Rolf Thielecke">
Rolf Thielecke

Rolf Thielecke – niemiecki bobsleista, czterokrotny medalista mistrzostw świata.
Kariera.
Pierwszy sukces w karierze osiągnął w 1937 roku, kiedy reprezentacja III Rzeszy w składzie: Bibo Fischer, Lohfeld, H. Fischer i Rolf Thielecke wywalczyła srebrny medal w czwórkach na mistrzostwach świata w St. Moritz. Podczas rozgrywanych rok później mistrzostw świata w St. Moritz/Ga-Pa wspólnie z Bibo Fischerem zwyciężył w dwójkach, a w czwórkach wywalczył brązowy medal. Ostatni sukces osiągnął na mistrzostwach świata w St. Moritz w 1939 roku, gdzie razem z Bibo Fischerem zajął drugie miejsce w dwójkach. Nigdy nie wystąpił na igrzyskach olimpijskich.

</doc>
<doc id="3655835" url="https://pl.wikipedia.org/wiki?curid=3655835" title="Jean Coops">
Jean Coops

Jean Coops – belgijski bobsleista, złoty medalista mistrzostw świata.
Kariera.
Największy sukces w karierze osiągnął w 1939 roku, kiedy wspólnie z René Lundenem zwyciężył w dwójkach podczas mistrzostw świata w Sankt Moritz. Był to jednak jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3655836" url="https://pl.wikipedia.org/wiki?curid=3655836" title="Młyniska (potok)">
Młyniska (potok)

Młyniska – potok, dopływ Cichej Wody, uznawany za dolny bieg Strążyskiego Potoku. Zmiana nazwy Strążyskiego Potoku na Młyniska następuje od ujścia Potoku ku Dziurze. Dawniej nazwę potoku Młyniska rozciągano bardziej w górę, co prawdopodobnie związane było z polaną Młyniska w dolnej części Doliny Strążyskiej.
Potok Młyniska rozpoczyna swój bieg na wysokości 897 m i płynie w Rowie Zakopiańskim ze średnim spadkiem 3%. Meandruje, żłobiąc w materiale akumulacyjnym (kamienie, żwir) koryto o głębokości do 2 m, w niektórych miejscach aż do fliszowego podłoża. W przepuszczalnym podłożu gubi około 20% wody. Pomiar wykonany 18 sierpnia 1956 r. wykazał u ujścia z Tatr przepływ 101,1 l/s, a przy ujściu Białego Potoku tylko 88 l/s. Uchodzi do Cichej Wody jako jej prawy dopływ na wysokości 821 m. Następuje to na osiedlu Łukaszówki. Od jego ujścia Cicha Woda zmienia nazwę na Zakopiankę.
Ma trzy dopływy: Potok ku Dziurze, Biały Potok i Foluszowy Potok.

</doc>
<doc id="3655839" url="https://pl.wikipedia.org/wiki?curid=3655839" title="Nick Bateman">
Nick Bateman

Nicholas Kevin Stanley Yunge-Bateman, bardziej znany jako Nick Bateman (ur. 18 listopada 1986 w Burlington) – kanadyjski aktor, scenarzysta i producent filmowy, model.
Życiorys.
Wczesne lata.
Urodził się w Burlington. Kiedy miał cztery lata, jego matka zapisała go na zajęcia z karate Goju Ryu. W dzieciństwie był mistrzem kilku turniejów karate. Po ukończeniu Capilano University w Vancouverze, mając 20 lat opracował program treningowy karate i przez trzy lata prowadził szkołę karate.
Kariera.
Został dostrzeżony podczas Model Universe przez Calvina Kleina. Rozpoczął pracę jako model w Mediolanie, a także w Nowym Jorku i Miami. W 2011 zadebiutował w pełnometrażowym filmie "Włóczęga ze strzelbą" ("Hobo with a Shotgun") u boku Rutgera Hauera i Gregory'ego Smitha oraz zagrał rolę Lance'a w siedmiu odcinkach serialu "Oryginały" ("Originals"). W 2014 roku był producentem i znalazł się w obsadzie dramatu sensacyjnego "Smak zemsty" ("Tapped Out"), gdzie wystąpili także Michael Biehn, Krzysztof Soszyński, Lyoto Machida i Anderson Silva, a premiera filmu miała miejsce w Scotiabank Theatre w Toronto.

</doc>
<doc id="3655840" url="https://pl.wikipedia.org/wiki?curid=3655840" title="Tramwaje w Waszyngtonie">
Tramwaje w Waszyngtonie

Tramwaje w Waszyngtonie – system komunikacji tramwajowej w Waszyngtonie. Tramwaje kursowały w latach 1862–1962 i ponownie od 27 lutego 2016 roku.
Historia.
Tramwaje w Waszyngtonie uruchomiono w 1862 roku w trakcji konnej. W kolejnych latach sieć była rozbudowywana i sukcesywnie elektryfikowana. 28 stycznia 1962 roku sieć została ostatecznie zamknięta. W 2002 roku podjęto dyskusję w sprawie odbudowy sieci tramwajowej. W 2005 roku zakładano, że pierwszy odcinek sieci zostanie uruchomiony w 2006 roku, a do 2030 roku planowano zbudować 40 km linii tramwajowych.
Jedyna obecnie istniejąca linia o długości 3,9 km została uruchomiona 27 lutego 2016 roku. Jej trasa biegnie wzdłuż H Street, łącząc stację kolejową Union z Benning Road. Trasę obsługuje pięć (docelowo sześć) pojazdów, kursujących z częstotliwością 15 minut (docelowo 12 minut).

</doc>
<doc id="3655842" url="https://pl.wikipedia.org/wiki?curid=3655842" title="Bożidar Mitrew">
Bożidar Mitrew

Bożidar Konstantinow Mitrew (bułg. Божидар Константинов Митрев; ur. 31 marca 1987 w Sofii) – bułgarski piłkarz grający na pozycji bramkarza.
Kariera klubowa.
Mitrew jest wychowankiem Lewskiego Sofia. W pierwszej drużynie tego klubu zadebiutował 31 października 2006 w przegranym 0:3 meczu z Werderem Brema w fazie grupowej Ligi Mistrzów. Debiut ligowy zaliczył 4 listopada tegoż roku w wygranym 3:0 spotkaniu z Beroe Stara Zagora. Wraz z Lewskim dwukrotnie wywalczył mistrzostwo Bułgarii oraz raz zdobył puchar kraju. W grudniu 2012 podpisał półtoraroczny kontrakt z Łokomotiwem Sofia. W czerwcu 2015 trafił do Sheriffa Tyraspol. W marcu 2017 podpisał półtoraroczny kontrakt z Lewskim Sofia.
Kariera reprezentacyjna.
W reprezentacji Bułgarii zadebiutował 7 lutego 2015 w zremisowanym 0:0 nieoficjalnym meczu z Rumunią. Oficjalny debiut w kadrze zaliczył 9 czerwca 2015 w przegranym 0:4 spotkaniu z Turcją w eliminacjach do EURO 2016.
Życie osobiste.
W grudniu 2011 poślubił Desisławę, z którą ma syna Płamena.

</doc>
<doc id="3655847" url="https://pl.wikipedia.org/wiki?curid=3655847" title="René Lunden">
René Lunden

René Henri Théophile Florent Marie Joseph de Lunden (ur. 2 czerwca 1902 w Brukseli, zm. 3 kwietnia 1942 w Chichesterze) – belgijski bobsleista, złoty medalista mistrzostw świata.
Kariera.
Największy sukces osiągnął w 1939 roku, kiedy w parze z Jeanem Coopsem zdobył złoty medal w dwójkach podczas mistrzostw świata w Sankt Moritz. Był to jednak jego jedyny medal wywalczony na międzynarodowej imprezie tej rangi. W 1936 roku wystartował na igrzyskach olimpijskich w Garmisch-Partenkirchen, zajmując ósme miejsce w dwójkach i czwórkach.
W 1925 roku został powołany do wojska belgijskiego, służąc najpierw w kawalerii, a następnie w Belgijskich Siłach Powietrznych. Po zajęciu Belgii przez Niemców jego oddział wycofał się przez Francję do Wielkiej Brytanii, gdzie Lunden wstąpił do Royal Air Force, zostając nawigatorem. W brytyjskim lotnictwie dosłużył się stopnia "Pilot Officer" (podporucznika). W 1942 roku, wracając z misji nad Francją, jego samolot rozbił się na lotnisku. Załoga została przewieziona do szpitala w Chichester, jednak Lunden wkrótce po tym zmarł.

</doc>
<doc id="3655859" url="https://pl.wikipedia.org/wiki?curid=3655859" title="Ditto (znak)">
Ditto (znak)

Ditto (inaczej znak powtórzenia) – znak pisarski oznaczający, że wyrazy lub znaki powyżej mają zostać powtórzone. W druku zapisywany jest w postaci , natomiast w piśmie odręcznym często dodaje się do niego poziome kreski: ——.
Nazwa ditto pochodzi z języka włoskiego, z dialektu toskańskiego, gdzie słowo "dire" to "mówić", a "ditto" to forma przeszła tego słowa, oznaczająca tyle, co "powiedziane".
W systemie Unicode symbol ten jest oznaczany jako: U+2033 (codice_1 " lub " codice_2 w HTML). W praktyce ditto często zastępowany jest zwykłym cudzysłowem zamykającym " lub dwoma przecinkami .

</doc>
<doc id="3655890" url="https://pl.wikipedia.org/wiki?curid=3655890" title="Sakan Kusainow">
Sakan Kusainow

Sakan Kusainowicz Kusainow (ros. Сакан Кусаинович Кусаинов, ur. 7 listopada 1917 w aule nr 15 w obwodzie akmolińskim, zm. 1989) – radziecki kazachski działacz państwowy i partyjny, Bohater Pracy Socjalistycznej (1973).
Życiorys.
Od 1943 należał do WKP(b), w 1958 ukończył Wyższą Szkołę Partyjną w Ałma-Acie, od 1965 do stycznia 1917 zajmował stanowisko przewodniczącego Komitetu Wykonawczego Karagandzkiej Rady Obwodowej. Od stycznia 1971 do stycznia 1978 I sekretarz Komitetu Obwodowego KPK w Turgaju, 1978-1981 I sekretarz Komitetu Obwodowego KPK w Tałdy-Kurganie, 1976-1981 zastępca członka KC KPZR, od 1981 na emeryturze.
Odznaczenia.
I medale.

</doc>
<doc id="3655892" url="https://pl.wikipedia.org/wiki?curid=3655892" title="Andrea Zambelli">
Andrea Zambelli

Andrea Zambelli (ur. 25 kwietnia 1927, zm. 1994) – włoski bobsleista, złoty medalista mistrzostw świata.
Kariera.
Największy sukces w karierze Zambelli osiągnął w 1954 roku, kiedy wspólnie z Guglielmo Scheibmeierem zwyciężył w dwójkach podczas mistrzostw świata w Cortina d'Ampezzo. Był to pierwszy w historii złoty medal dla Włoch w tej konkurencji. Jednocześnie jednak był to jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3655893" url="https://pl.wikipedia.org/wiki?curid=3655893" title="Guglielmo Scheibmeier">
Guglielmo Scheibmeier

Guglielmo "Bubi" Scheibmeier (ur. 26 maja 1924 roku) – włoski bobsleista, złoty medalista mistrzostw świata.
Kariera.
Największy sukces w karierze Scheibmeier osiągnął w 1954 roku, kiedy wspólnie z Andreą Zambellim zwyciężył w dwójkach podczas mistrzostw świata w Cortina d'Ampezzo. Był to pierwszy w historii złoty medal dla Włoch w tej konkurencji. Jednocześnie jednak był to jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3655897" url="https://pl.wikipedia.org/wiki?curid=3655897" title="Bartłomiej Pawlus">
Bartłomiej Pawlus

Bartłomiej Pawlus (ur. 16 listopada 1989 w Cięcinie) – polski perkusista
Perkusista zespołu BRACIA. Laureat wielu indywidualnych konkursów perkusyjnych. Zdobywca I miejsca polskiej edycji Mapex Drummer of Tommorow 2009 w Opolu i GrandPrix World Final Mapex Drummer of Tomorrow 2010 we Frankfurcie oraz nagrody Eugeniusza w kategorii Nadzieja Perkusyjna. Nominowany w 2014 roku w pierwszej polskiej edycji Nagród Perkusyjnych przyznawanych przez magazyn „Perkusista” i portal „Beat it”.
Jest oficjalnym ambasadorem marek DW oraz Sabian.
Biografia.
Uczęszczał do szkoły muzycznej. Mając 7 lat, jako początkujący uczeń grał na pianinie. Perkusją zaczął się interesować w wieku 10 lat, po tym, jak w swoim rodzinnym domu natknął się na zestaw perkusyjny porzucony przez swojego starszego brata. Bębny szybko stały się jego prawdziwą pasją, którą od tamtego momentu stale pielęgnował i rozwijał zarówno pod okiem profesjonalnych bębniarzy, jak i metodą własnych prób i błędów. Swoje pierwsze, zespołowe kroki zaczynał stawiać w grupie Metanoia, do której dołączył parę lat po jej powstaniu. Wspólnie z zespołem zdobył wtedy kilka pierwszych i drugich miejsc w różnego rodzaju polskich przeglądach i festiwalach muzycznych.
Bartek jako młody, niedoświadczony jeszcze perkusista uczestniczył w ogromnej liczbie konkursów indywidualnych dla młodych talentów, przez co dał się zapamiętać jako „młody zdolny”, a przy okazji bardzo uparty i dążący do celu ciężką pracą. Zdobył kilka ważnych nagród, między innymi: Grnd Prix na Drum Battle 2008 w Legnicy (jury: Cezary Konrad, Jacek Pelc, prof. Jacek Wojtala), wyróżnienie na Festiwalu Widzewska Jesień Muzyczna dla Najlepszego Perkusisty, nagrodę dla Najlepszego Muzyka na R’n’R Music Festival (Świętochłowice 2007, przewodniczący jury: Marek Raduli), II miejsce w konkursie gry na zestawie perkusyjnym na XVI Festiwalu Perkusyjnym w Opolu, a także III miejsce w pierwszej edycji konkursu V-Drum 2010.

</doc>
<doc id="3655900" url="https://pl.wikipedia.org/wiki?curid=3655900" title="Agnija Barto">
Agnija Barto

Agnija Lwowna Barto (ros. А́гния Льво́вна Барто́; ur. 1906 w Moskwie, zm. 1981 tamże) – radziecka poetka, autorka wierszy dla dzieci oraz scenarzystka. Stworzyła oryginalny typ liryki dziecięcej dostosowanej do psychiki dziecka najmłodszego. Także wiersze epickie, utwory dramatyczne i groteskowo-satyryczne.
Laureatka Nagrody Stalinowskiej. Odznaczona Orderem Uśmiechu. Pochowana na Cmentarzu Nowodziewiczym w Moskwie.

</doc>
<doc id="3655902" url="https://pl.wikipedia.org/wiki?curid=3655902" title="Krążowniki pancernopokładowe typu Eclipse">
Krążowniki pancernopokładowe typu Eclipse

Krążowniki pancernopokładowe typu Eclipse – seria dziewięciu brytyjskich krążowników pancernopokładowych, zbudowanych dla Royal Navy pod koniec lat 90. XIX wieku. Stanowiły rozwinięcie projektu poprzedniego typu "Astraea". Pełniły służbę w rejonach strategicznych dla ówczesnego imperium brytyjskiego: Wyspach Brytyjskich, na Morzu Śródziemnym, Morzu Czerwonym, w Indiach, Chinach, na Bermudach, w Ameryce Północnej, Afryce Wschodniej, Afryce Południowej i Australii. Wszystkie wzięły udział w I wojnie światowej, choć były już wówczas przestarzałe; żaden z nich nie został utracony. Po zakończeniu działań wojennych skreślono je z listy floty i sprzedano na złom.
Projekt i dane taktyczno–techniczne.
Zbudowane w latach 1893–1898 krążowniki, klasyfikowane do 1914 roku w brytyjskiej marynarce jako krążowniki II klasy, były następcami krążowników typu "Astraea". Od nazwy pierwszego zamówionego okrętu HMS „Eclipse” były nazwane typem "Eclipse" (choć pierwszym okrętem, który wszedł do służby, był „Talbot”). Miały większe rozmiary i wyporność (o ponad 1200 ton), wyższą wolną burtę, pojemniejsze zasobnie węglowe (a przez to większy zasięg), silniejsze o trzy działa kal. 152 mm uzbrojenie główne oraz lepsze opancerzenie, przy zachowaniu podobnej do poprzedników prędkości.
Charakterystyka ogólna.
Okręty miały wyporność 5690 t (5600 długich ton) przy długości całkowitej 113,7 m (106,7 m między pionami), szerokości 16,3 m i zanurzeniu 6,25 m. Posiadały podwyższony pokład dziobowy, za którym znajdował się pomost bojowy; na śródokręciu nie miały ciągłej nadbudówki, jedynie w części rufowej znajdował się niewielki pomost nawigacyjny. Dziobnica miała formę taranową, lekko wysuniętą do przodu. Sylwetkę wyróżniały dwa wąskie, szeroko rozstawione i lekko pochylone do tyłu kominy oraz dwa także pochylone maszty palowe. Zasobnie węglowe umieszczono przy burtach, co stanowiło prowizoryczną osłonę przeciwtorpedową. Załoga pojedynczego okrętu liczyła od 393 do 470 oficerów i marynarzy.
Urządzenia napędowe.
Krążowniki były napędzane dwoma trzycylindrowymi pionowymi maszynami parowymi potrójnego rozprężania, z których każda poruszała jedną śrubę napędową. Parę dostarczało 8 opalanych węglem cylindrycznych kotłów. Maszyny osiągały moc łączną 8000 KM, co pozwalało na osiągnięcie prędkości maksymalnej 18,5 węzła (na próbach przy przeciążeniu maszyn osiągnięto prędkość powyżej 20 węzłów przy mocy ponad 9600 KM). Normalny zapas węgla wynosił 550 t, a maksymalnie okręty mogły zabrać 1075 ton.
Uzbrojenie i opancerzenie.
Krążowniki były uzbrojone początkowo w pięć pojedynczych, osłoniętych pancernymi maskami dział kal. 152 mm (6 cali) QF L/40 (jedno na podwyższonym pokładzie dziobowym, dwa obok siebie na pokładzie rufowym i dwa na stanowiskach burtowych na śródokręciu) i sześć pojedynczych, również osłoniętych pancernymi maskami dział kal. 120 mm (4,7 cala) QF L/40 na stanowiskach burtowych na śródokręciu. Uzbrojenie dopełniało osiem dział dwunastofuntowych (76 mm) QF L/40, jedno działo trzyfuntowe (47 mm) QF L/40, trzy wyrzutnie torped (dwie burtowe podwodne i jedna rufowa powyżej linii wodnej) kal. 450 mm (18 cali) oraz cztery karabiny maszynowe systemu Maxim 7,7 mm. Na pokładach kilku okrętów znajdował się też uzbrojony w 1 działo dwunastofuntowe kuter parowy.
Na początku XX wieku dokonano wymiany głównego uzbrojenia okrętów, zdejmując wszystkie armaty kal. 152 i 120 mm starego typu. Po tej modernizacji uzbrojenie przedstawiało się następująco: jedenaście dział kal. 152 mm BL Mk VII (lub Mk VIII) L/45, dziewięć dział dwunastofuntowych (76 mm) QF L/40, od jednego do siedmiu dział trzyfuntowych (47 mm) QF L/40, trzy wyrzutnie torped kal. 450 mm oraz cztery (lub pięć) karabiny maszynowe 7,7 mm. W trakcie I wojny światowej uzbrojenie ograniczono do dziewięciu dział kal. 152 mm, czterech dział 76 mm i jednego działa 47 mm, pozostawiając uzbrojenie torpedowe i lekką broń strzelecką bez zmian.
Wewnętrzny pokład pancerny, ze skosami przy burtach, miał grubość od 38 do 76 mm (1,5–3 cale), wieża dowodzenia miała ściany grubości do 152 mm, takiej samej grubości były też płyty chroniące maszynownię. Działa artylerii głównej były chronione osłonami o grubości 76 mm.
Budowa.
Rozpoczęcie budowy dziewięciu krążowników typu "Eclipse" miało miejsce w latach 1893–1895. Zamówienia złożono w kilku stoczniach państwowych i prywatnych, które w różnym czasie uporały się z zadaniem i okręty weszły do służby w latach 1896–1898 (najkrócej trwała budowa „Talbota”, który wszedł do służby 2,5 roku po położeniu stępki; najdłużej trwały prace przy „Dido”, bo 3 lata i 8 miesięcy). Średni koszt budowy jednego okrętu wyniósł 261 000 £.
Przebieg służby.
HMS „Eclipse”
Stępkę okrętu położono w Portsmouth Dockyard 11 grudnia 1893 roku, wodowanie odbyło się 19 lipca 1894, a do służby wszedł 23 marca 1897 roku. Nazwę „Eclipse” otrzymał jako siódmy z kolei okręt w brytyjskiej marynarce wojennej. Koszt budowy okrętu wyniósł 279 345 £. Początkowo służył w Indiach i Chinach, po czym skierowany został do rezerwy, stacjonując w Portsmouth do 1906 roku. W latach 1907–12 krążownik służył w Szkole Oficerów Marynarki Wojennej w Osborne, zaś w latach 1912–14 wchodził w skład 3. Floty stacjonując w Portsmouth i Devonport. W momencie wybuchu I wojny światowej „Eclipse” wchodził w skład 12. Eskadry Krążowników (tzw. Force „G”). 10 sierpnia 1914 roku okręt zatrzymał i zdobył niemiecki statek handlowy, a 10 września jego łupem padł kolejny statek. Od 1916 roku, jako jednostka pomocnicza, krążownik pełnił rolę okrętu-bazy dla marynarzy okrętów podwodnych. Okręt wycofano ze służby na przełomie 1918 i 1919 roku, a następnie sprzedano go na złom w sierpniu 1921 roku.
HMS „Diana”
Stępkę okrętu położono w Fairfield Shipbuilding and Engineering Company w Govan 13 sierpnia 1894 roku, wodowanie odbyło się 5 grudnia 1895 roku, a do służby wszedł 15 czerwca 1897 roku. Nazwę „Diana” otrzymał jako ósmy z kolei okręt w brytyjskiej marynarce wojennej. Koszt budowy okrętu wyniósł 249 332 £. Na początku krążownik stacjonował w Australii, a w 1901 roku okręt przeniesiono na Morze Śródziemne, gdzie przebywał do 1913 roku, kiedy to włączono go do rezerwowej 3. Floty stacjonującej w Devonport. W momencie wybuchu I wojny światowej „Diana” wchodziła w skład 12. Eskadry Krążowników. 6 sierpnia 1914 roku okręt zatrzymał i zdobył niemiecki szkuner. Od lutego 1915 roku krążownik służył we Flocie Kanału, zaś od listopada 1915 do sierpnia 1917 roku stacjonował w Chinach. Następnie okręt operował na Morzu Czerwonym i w Indiach, gdzie zastał go koniec wojny. Krążownik wycofano ze służby w lipcu 1919 roku, a następnie sprzedano go na złom 1 lipca 1920 roku.
HMS „Dido”
Stępkę okrętu położono w London and Glasgow Shipbuilding Company w Glasgow 30 sierpnia 1894 roku, wodowanie odbyło się 20 marca 1896 roku, a do służby wszedł 10 maja 1898 roku. Nazwę „Dido” otrzymał jako piąty z kolei okręt w brytyjskiej marynarce wojennej. Koszt budowy okrętu wyniósł 252 278 £. Na początku służby krążownik stacjonował w Chinach. W grudniu 1901 roku okręt powrócił do metropolii, a na początku 1902 roku włączono go do Floty Rezerwowej jako jednostkę ratowniczą. Następnie, do 1907 roku, krążownik wchodził w skład Floty Kanału, a w latach 1907–1911 służył w 1. Eskadrze Okrętów Liniowych Home Fleet. Od sierpnia 1912 roku pełnił funkcję okrętu-bazy w 6. Flotylli Okrętów Podwodnych, a od początku 1914 roku w 3. Flotylli Okrętów Podwodnych, zaś od 1916 roku zmienił przynależność na 10. Flotyllę Niszczycieli, gdzie służył do końca wojny. Następnie okręt przebywał w składzie Floty Rezerwowej w Portsmouth do lutego 1926 roku; sprzedano go na złom 26 grudnia tego roku.
HMS „Doris”
Stępkę okrętu położono w Naval Construction &amp; Armaments Co. w Barrow-in-Furness 29 sierpnia 1894 roku, wodowanie odbyło się 3 marca 1896 roku, a do służby wszedł 18 listopada 1897 roku. Nazwę „Doris” otrzymał jako piąty z kolei okręt w brytyjskiej marynarce wojennej. Koszt budowy okrętu wyniósł 254 029 £. Krążownik początkowo stacjonował w Afryce Południowej, gdzie uczestniczył w II wojnie burskiej. Po powrocie do metropolii służył we Flocie Kanału, następnie przebywał w rezerwie do 1909 roku, a po naprawach od 1910 roku służył w Home Fleet. W momencie wybuchu I wojny światowej „Doris” wchodziła w skład 11. Eskadry Krążowników. 5 sierpnia 1914 roku wspólnie z „Isis” okręt zatrzymał i zdobył niemiecki statek handlowy. Następnie krążownik przeniesiono na Morze Śródziemne, gdzie w grudniu 1914 roku zatopił turecki statek handlowy. W 1915 roku okręt wziął udział w nieudanej operacji opanowania Dardaneli. Od marca 1917 roku do listopada 1918 roku okręt stacjonował w Indiach, gdzie pełnił rolę hulku. Sprzedano go na złom 20 lutego 1919 roku w Bombaju.
HMS „Isis”
Stępkę okrętu położono w Fairfield Shipbuilding and Engineering Company w Govan 30 stycznia 1895 roku, wodowanie odbyło się 27 czerwca 1896 roku, a do służby wszedł 10 maja 1898 roku. Nazwę „Isis” otrzymał jako piąty z kolei okręt w brytyjskiej marynarce wojennej. Koszt budowy okrętu wyniósł 252 067 £. Na początku służby krążownik stacjonował w Chinach, w grudniu 1901 roku okręt powrócił do metropolii, a na początku 1902 roku włączono go do Floty Rezerwowej jako jednostkę ratowniczą. Następnie, w maju 1902 roku, krążownik był okrętem zaopatrzeniowym Royal Naval College w Dartmouth. Od 1907 roku krążownik stacjonował na Bermudach, a w latach 1909-1910 służył w 1. Eskadrze Okrętów Liniowych Home Fleet. W latach 1911–1914 okręt wchodził w skład 4. Eskadry Krążowników. W kwietniu 1914 roku krążownik zderzył się ze statkiem handlowym, który zatonął. W momencie wybuchu I wojny światowej „Isis” wchodziła w skład 11. Eskadry Krążowników. 5 sierpnia 1914 roku wspólnie z „Doris” okręt zatrzymał i zdobył niemiecki statek handlowy. W 1916 roku krążownik ponownie przeniesiono do Ameryki Północnej, gdzie operował z baz w Halifaksie i na Bermudach do końca wojny. W 1919 okręt powrócił do metropolii, stacjonując w Invergordon w Szkocji. Sprzedano go na złom 26 lutego 1920 roku.
HMS „Juno”
Stępkę okrętu położono w Naval Construction &amp; Armaments Co. w Barrow-in-Furness 22 czerwca 1894 roku, wodowanie odbyło się 16 listopada 1895 roku, a do służby wszedł 16 czerwca 1897 roku. Nazwę „Juno” otrzymał jako piąty z kolei okręt w brytyjskiej marynarce wojennej. Koszt budowy krążownika wyniósł 254 097 £. W marcu 1901 roku okręt należał do eskorty królewskiego jachtu HMS „Ophir” z przyszłym królem Jerzym V i przyszłą królową Marią na pokładzie w rejsie dookoła świata. 16 sierpnia 1902 roku krążownik wziął udział rewii koronacyjnej Edwarda VII w Spithead, po czym został skierowany na Morze Śródziemne. Następnie, do 1909 roku, krążownik wchodził w skład Floty Kanału, a w latach 1909–1910 służył w 2. Eskadrze Okrętów Liniowych Home Fleet. W latach 1910–1912 okręt wchodził w skład 3. Floty, stacjonując w Portsmouth i Nore (estuarium Tamizy), zaś w 1912 roku zasilił 4. Flotę. Następnie służył w 7. Eskadrze Okrętów Liniowych. W momencie wybuchu I wojny światowej „Juno” wchodził w skład 11. Eskadry Krążowników (będąc okrętem flagowym kontradmirała Geoffreya Hornby’ego). Od lipca 1915 roku krążownik operował w Zatoce Perskiej (m.in. wziął udział w potyczce pod Buszehr), a koniec wojny zastał go w Indiach. Następnie okręt powrócił do metropolii, stacjonując w Nore. Sprzedano go na złom 26 lutego 1920 roku.
HMS „Minerva”
Stępkę krążownika położono w Chatham Dockyard 4 grudnia 1893 roku, zaś wodowanie odbyło się niemal dwa lata później – 23 września 1895 roku. Nazwę „Minerva” otrzymał jako szósty z kolei okręt w brytyjskiej marynarce wojennej. Do służby w Royal Navy krążownik wszedł 4 lutego 1897 roku. Koszt budowy okrętu wyniósł 244 046 £. Początkowo okręt wchodził w skład Floty Kanału. W 1902 roku krążownik wziął udział w testach, mających na celu porównanie kotłów cylindrycznych (w jakie była wyposażona „Minerva”) i nowych kotłów wodnorurkowych, które zamontowano na krążowniku HMS „Hyacinth”. W kolejnych latach okręt służył w basenie Morza Śródziemnego, uczestnicząc m.in. w niesieniu pomocy humanitarnej ofiarom trzęsienia ziemi w Mesynie w 1908 roku. Krążownik powrócił na Wyspy Brytyjskie w 1912 roku i wszedł w skład 3. Floty, stacjonując w Devonport. W latach 1913–14 okręt służył w 6. Flotylli Niszczycieli, stacjonując w Portsmouth. W momencie wybuchu I wojny światowej „Minerva” wchodziła w skład 11. Eskadry Krążowników. We wrześniu 1914 roku okręt przeniesiono do 5. Eskadry Krążowników i w tym samym miesiącu zatrzymał i zatopił nieopodal Przylądka Finisterre austro-węgierski statek handlowy „Bathori”. Na początku 1915 roku okręt wziął udział w obronie Kanału Sueskiego przed atakiem tureckiej 4. Armii pod dowództwem Dżemala Paszy. Następnie krążownik włączono w skład sił uczestniczących w nieudanej operacji opanowania Dardaneli. 16 kwietnia 1915 roku „Minerva” wraz z towarzyszącymi kontrtorpedowcami HMS „Jed”, „Kennet” i „Wear” przechwyciła turecki torpedowiec „Demirhisar”, który uciekając przed okrętami brytyjskimi wpadł na skały nieopodal wyspy Chios i uległ zniszczeniu. W 1916 roku okręt stacjonował w Chinach, a na początku roku 1917 operował na Morzu Czerwonym i Oceanie Indyjskim. W latach 1917–1919 krążownik służył w Afryce Wschodniej. Następnie okręt powrócił do metropolii, stacjonując w Queenstown, gdzie zakończył służbę w maju 1920 roku. Sprzedano go na złom 5 października 1920 roku.
HMS „Talbot”
Stępkę krążownika położono w Devonport Dockyard 5 marca 1894 roku, zaś wodowanie odbyło się ponad rok później – 25 kwietnia 1895 roku. Nazwę „Talbot” otrzymał jako piąty z kolei okręt w brytyjskiej marynarce wojennej. Do służby w Royal Navy krążownik wszedł 15 września 1896 roku. Koszt budowy okrętu wyniósł 273 856 £. Początkowo krążownik pełnił służbę na Bermudach, jednak po kilku latach powrócił do metropolii, kotwicząc w Devonport. W 1901 roku skierowany został do brytyjskiego wówczas Hongkongu. Podczas służby na Dalekim Wschodzie okręt był świadkiem bitwy pod Czemulpo 9 lutego 1904 roku, w wyniku której samozatopieniu uległy dwa rosyjskie okręty: krążownik pancernopokładowy „Wariag” oraz kanonierka „Koriejec”. Po powrocie na Wyspy Brytyjskie skierowany został do rezerwy, stacjonując w Nore; w 1906 roku został przeniesiony do Devonport. W latach 1907–1909 krążownik wchodził w skład Floty Kanału, a w okresie od 1909 do 1910 służył w 2. Eskadrze Okrętów Liniowych Home Fleet, stacjonując w latach 1911–1912 w bazie na wyspie Haulbowline w Zatoce Cork w Irlandii. W latach 1912–1913 okręt wchodził w skład 3. Floty. W 1913 roku przeniesiony został do 7. Flotylli Niszczycieli, jednak wkrótce powrócił do 3. Floty, stacjonując w Devonport do 1914 roku. W momencie wybuchu I wojny światowej „Talbot” wchodził w skład 12. Eskadry Krążowników. We wrześniu 1914 roku nieopodal półwyspu Lizard okręt zatrzymał i zdobył niemiecki statek handlowy. W kwietniu 1915 roku krążownik włączono w skład sił uczestniczących w nieudanej operacji opanowania Dardaneli, gdzie wspierał ogniem swoich dział oddziały ANZAC walczące na półwyspie Gallipoli (lądowanie na plaży „Y” 25 kwietnia 1915 roku, desant w zatoce Suvla 6 sierpnia 1915 roku). Między 1916 a połową 1917 roku okręt pełnił służbę w Afryce Wschodniej, stacjonując głównie w Zanzibarze. W czerwcu 1917 roku krążownik skierowano na wody Afryki Południowej. W listopadzie 1917 roku okręt ponownie trafił do Afryki Wschodniej, gdzie pełnił głównie służbę patrolową. W lipcu 1918 roku „Talbot” przeniesiony został po raz kolejny do Afryki Południowej. Po zakończeniu wojny w listopadzie 1918 roku okręt trafił do Afryki Wschodniej, zaś w 1919 roku służył na Morzu Śródziemnym, powracając do Devonport w listopadzie 1919 roku. Zakończył służbę w Queenstown w 1920 roku. Sprzedano go na złom 6 grudnia 1921 roku firmie Multiocular S. Bkg Co.
HMS „Venus”
Stępkę krążownika położono w Fairfield Shipbuilding and Engineering Company w Govan 28 czerwca 1894 roku, zaś wodowanie odbyło się ponad rok później – 5 września 1895 roku. Nazwę „Venus” otrzymał jako czwarty z kolei okręt w brytyjskiej marynarce wojennej. Do służby w Royal Navy krążownik wszedł 9 listopada 1897 roku. Koszt budowy okrętu wyniósł 249 938 £. Na początku XX wieku krążownik pełnił służbę na Morzu Śródziemnym (do 1908 roku), a przez następne 3 lata wchodził w skład Floty Atlantyckiej. W 1911 roku przeniesiony został do 7. Flotylli Niszczycieli, a następnie do 1. Flotylli Niszczycieli. W latach 1913–1914 okręt wchodził w skład 3. Floty, stacjonując początkowo w Pembroke Dock, a następnie w Portsmouth. W momencie wybuchu I wojny światowej „Venus” wchodziła w skład 11. Eskadry Krążowników. W październiku 1914 roku okręt zatrzymał i zdobył dwa niemieckie statki handlowe. W połowie 1915 roku krążownik trafił do Egiptu i na Morze Czerwone, a od początku 1916 roku do końca wojny pełnił służbę w Indiach i Chinach. W kwietniu 1919 roku okręt dotarł do Sheerness, gdzie zakończył służbę. Sprzedano go na złom 22 września 1921 roku firmie Cohen, a złomowanie odbyło się w jednej ze stoczni niemieckich.

</doc>
<doc id="3655908" url="https://pl.wikipedia.org/wiki?curid=3655908" title="Petyr Bogdan">
Petyr Bogdan

Petyr Bogdan Bakszew () – bułgarski arcybiskup i uczony. Autor dzieła „Historia Bułgarii”. Jeden z inicjatorów powstania w Cziprowci.
Życiorys.
Urodził się w 1601 roku w Cziprowci. W latach 1620–1623 studiował w klasztorze Św. Franciszka w Ankonie a w latach 1623–1630 studiował prawo na Uniwersytecie w Rzymie. W 1640 roku opracował raport dla papieża o stanie ziem bułgarskich. W 1643 roku został mianowany przez papieża Urbana VIII na arcybiskupa Sofii i objął stanowisko głowy bułgarskich katolików. Mniej więcej w połowie XVII wieku wśród cziprowskiej arystokracji stopniowo formułowała się idea wiary katolickiej, która miała być stosowana dla bułgarskiej idei narodowej, licząc na uprawdopodobnienie przez katolicki zachód i przekształcenie w krajową instytucję, na której byłoby oparte nowo powstające państwo bułgarskie. Wraz z bp Petyrem Parczewiczem i Franczeskiem Sojmirowiczem, Bakszew odwiedził wielu władców krajów Europy Środkowej, aby zachęcać ich do koalicji przeciwko Turkom i podjąć najazd przeciwko Imperium Osmańskiemu, co miało doprowadzić do wyzwolenia Bułgarii. Napisał w języku łacińskim pierwszy historiograficzny utwór o historii Bułgarii. Zmarł w pierwszych dniach września 1674 r. Został pochowany w ołtarzu, w zbudowanej i konsekrowanej przez niego cerkwi Św. Marii w Cziprowci.

</doc>
<doc id="3655912" url="https://pl.wikipedia.org/wiki?curid=3655912" title="Cyclops piscinus">
Cyclops piscinus

Cyclops piscinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1761 roku przez szwedzkiego przyrodnika Karola Linneusza.

</doc>
<doc id="3655918" url="https://pl.wikipedia.org/wiki?curid=3655918" title="Tropaeum Traiani">
Tropaeum Traiani

Tropaeum Traiani – monumentalny rzymski pomnik upamiętniający podbój Dacji, znajdujący się w rumuńskiej miejscowości Adamclisi, ok. 60 kilometrów od Konstancy.
Ukończony w 109 roku pomnik wzniesiono na polu stoczonej kilka lat wcześniej bitwy, w której Trajan rozgromił wojska Decebala. Jego forma architektoniczna zainspirowana została rzymskim Mauzoleum Augusta. Budowlę dedykowano Marsowi Mścicielowi ("Mars Ultor"), o czym zaświadcza umieszczona na niej inskrypcja.
Trzon budowli ma formę umieszczonej na siedmiostopniowej platformie obmurowanego cylindra o średnicy 38 m. Cylinder nakryty jest stożkowatym dachem, na szczycie którego nasadzony jest sześcioboczny słup zwieńczony kompozycją rzeźbiarską przedstawiającą jeńców i trofeum w formie zdobycznej dackiej zbroi. Pomnik ozdobiony jest fryzem, zawierającym 54 metopy z wizerunkami żołnierzy rzymskich walczących z Dakami.
Po upadku imperium rzymskiego pomnik stopniowo zniszczał w ciągu wieków. Gdy pod koniec XIX wieku rozpoczęto w tym miejscu prace archeologiczne, istniał już tylko cylindryczny trzon. Zachowane metopy zostały w 1890 roku zdjęte i przeniesione do muzeum w Bukareszcie. Z czasem zaczęto podnosić propozycje odbudowy pomnika w jego pierwotnej formie, ostatecznie decyzję taką podjęły w 1973 roku ówczesne komunistyczne władze Rumunii. Uroczystego odsłonięcia odrestaurowanego monumentu, z udziałem prezydenta Nicolae Ceaușescu, dokonano w dniu 28 maja 1977 roku. Oryginalne metopy przeniesiono z Bukaresztu do nowo utworzonego w Adamclisi muzeum.

</doc>
<doc id="3655923" url="https://pl.wikipedia.org/wiki?curid=3655923" title="Cyclops quadricornis">
Cyclops quadricornis

Cyclops quadricornis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1758 roku przez szwedzkiego przyrodnika Karola Linneusza.

</doc>
<doc id="3655928" url="https://pl.wikipedia.org/wiki?curid=3655928" title="Krążowniki typu Eclipse">
Krążowniki typu Eclipse



</doc>
<doc id="3655937" url="https://pl.wikipedia.org/wiki?curid=3655937" title="1806 w literaturze">
1806 w literaturze



</doc>
<doc id="3655938" url="https://pl.wikipedia.org/wiki?curid=3655938" title="Cyclops bracteatus">
Cyclops bracteatus

Cyclops bracteatus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1776 roku przez duńskiego przyrodnika Otto Friedricha Müllera.

</doc>
<doc id="3655940" url="https://pl.wikipedia.org/wiki?curid=3655940" title="Tom Marsters">
Tom Marsters

Tom John Marsters (ur. 4 sierpnia 1945 roku na wyspie Palmerston) – polityk Wysp Cooka. 
Przedstawiciel królowej od 27 lipca 2013 roku.

</doc>
<doc id="3655947" url="https://pl.wikipedia.org/wiki?curid=3655947" title="Cyclops caeruleus">
Cyclops caeruleus

Cyclops caeruleus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1776 roku przez duńskiego przyrodnika Otto Friedricha Müllera.

</doc>
<doc id="3655952" url="https://pl.wikipedia.org/wiki?curid=3655952" title="Cyclops claviger">
Cyclops claviger

Cyclops claviger – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3655956" url="https://pl.wikipedia.org/wiki?curid=3655956" title="Dome Peak">
Dome Peak

Dome Peak – góra w USA, w stanie Waszyngton, położona 22 km na północ od Glacier Peak. Wierzchołek leży w hrabstwie Skagit jednak granica z hrabstwem Chelan przebiega po jego zachodniej stronie, przez co cała góra leży w obu hrabstwach. 
Spod szczytu spływają dwa duże lodowce, po wschodniej i północnej stronie Chickamin Glacier, a po zachodniej Dome Glacier. Najbliższą wyższą górą jest Bonanza Peak, odległy o 14 km na wschód.
Szczyt Dome Peak leży na terenie Glacier Peak Wilderness. Przebywanie i obozowanie na szlaku w Glacier Peak Wilderness wymaga posiadania przy sobie ważnego zezwolenia. Jest jednym z wyższych szczytów w tym parku, a lodowiec Chickamin Glacier jednym z najrozleglejszych. 
Trasa wspinaczkowa na szczyt jest wymagająca, a duże przewyższenie i odległość sprawiają, że przejście całego szlaku prowadzącego nań zajmuje trzy dni. Na szczyt prowadzi także inny szlak, ale jest on jeszcze dłuższy.

</doc>
<doc id="3655957" url="https://pl.wikipedia.org/wiki?curid=3655957" title="Cyclops crassicornis">
Cyclops crassicornis

Cyclops crassicornis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3655958" url="https://pl.wikipedia.org/wiki?curid=3655958" title="Cyclops curticornis">
Cyclops curticornis

Cyclops curticornis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3655960" url="https://pl.wikipedia.org/wiki?curid=3655960" title="Cyclops delphinus">
Cyclops delphinus

Cyclops delphinus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3655961" url="https://pl.wikipedia.org/wiki?curid=3655961" title="Mark Rylance">
Mark Rylance

Mark Rylance, właśc. David Mark Rylance Waters (ur. 18 stycznia 1960 w Ashford) – brytyjski aktor, reżyser teatralny i dramaturg; laureat Nagrody Akademii Filmowej.
Życiorys.
W latach 1995-2005 był pierwszym dyrektorem artystycznym Shakespeare’s Globe Theatre w Londynie. Grał w filmach: "Księgi Prospera" (1991) "Anioły i owady", (1995), "Instytut Benjamenta" (1996), "Intymność" (2001). Za rolę Williama Fishera w filmie "Most szpiegów" (2015), otrzymał Oscara dla najlepszego aktora drugoplanowego i nagrodę BAFTA dla najlepszego aktora drugoplanowego. Nominowany do Nagrody Gildii Aktorów Ekranowych za wybitny występ aktora w roli drugoplanowej.

</doc>
<doc id="3655965" url="https://pl.wikipedia.org/wiki?curid=3655965" title="Branża">
Branża

Branża (z fr. "branche" – gałąź, dziedzina) – najmniejsza jednostka klasyfikacji gospodarczej.
Według Słownika języka polskiego PWN jest to gałąź gospodarki (handlu lub produkcji), która obejmuje usługi lub produkowane towary jednego rodzaju.

</doc>
<doc id="3655971" url="https://pl.wikipedia.org/wiki?curid=3655971" title="Jak kaczorek grajek został piłkarzem">
Jak kaczorek grajek został piłkarzem

Jak kaczorek grajek został piłkarzem / Jak muzykalne kaczątko zostało piłkarzem (ros. Как утёнок-музыкант стал футболистом) – radziecki krótkometrażowy film animowany z 1978 roku w reżyserii Witolda Bordziłowskiego. Scenariusz napisał Anatolij Taraskin.
Animatorzy.
Rienata Mirenkowa, Iosif Kurojan, Siergiej Diożkin, Władimir Zarubin, Oleg Safronow, Aleksandr Panow

</doc>
<doc id="3655981" url="https://pl.wikipedia.org/wiki?curid=3655981" title="Enrico De Lorenzo">
Enrico De Lorenzo

Enrico De Lorenzo (ur. 16 stycznia 1933) – włoski bobsleista, trzykrotny medalista mistrzostw świata.
Kariera.
Największe sukcesy w karierze De Lorenzo osiągnął w 1962 roku, kiedy zdobył dwa medale podczas mistrzostw świata w Garmisch-Partenkirchen. Najpierw wspólnie z Rinaldo Ruattim zwyciężył w dwójkach, a następnie razem z Sergio Zardinim, Ferruccio Dalla Torre i Romano Bonagurą zajął drugie miejsce w czwórkach. Ponadto na rozgrywanych trzy lata później mistrzostwach świata w St. Moritz razem z Ruattim wywalczył srebro w dwójkach. Nigdy nie wystąpił na igrzyskach olimpijskich.

</doc>
<doc id="3655982" url="https://pl.wikipedia.org/wiki?curid=3655982" title="Michaił Ławrientjew">
Michaił Ławrientjew

Michaił Aleksiejewicz Ławrientjew (ros. Михаи́л Алексе́евич Лавре́нтьев, ur. w Kazaniu, zm. 15 października 1980 w Moskwie) – radziecki matematyk i mechanik, wiceprezes Akademii Nauk ZSRR (1957–1975), Bohater Pracy Socjalistycznej (1967).
Życiorys.
W latach 1910–1911 uczył się w szkole w Getyndze w Niemczech. W 1918 roku ukończył szkołę komercyjną w Kazaniu i wstąpił na Wydział Fizyczno-Matematyczny Uniwersytetu Kazańskiego. W latach 1921–1922 studiował na Wydziale Fizyczno-Matematycznym Moskiewskiego Uniwersytetu Państwowego, następnie wykładał w Moskiewskiej Wyższej Szkole Technicznej. W 1927 roku został kandydatem nauk fizyczno-matematycznych i został delegowany na pół roku do Francji. Rok później w składzie delegacji ZSRR brał udział w Międzynarodowym Kongresie Matematyków w Bolonii, gdzie wystąpił z wykładem. Od 1929 do 1935 starszy inżynier Centralnego Instytutu Aerohydrodynamicznego im. Żukowskiego, jednocześnie w latach 1929–1931 kierownik katedry i profesor Moskiewskiego Instytutu Chemiczno-Technologicznego, od 1931 roku profesor Moskiewskiego Uniwersytetu Państwowego. Od 1934 roku doktor nauk technicznych, od 1935 roku doktor nauk fizyczno-matematycznych. W 1939 roku został dyrektorem Instytutu Matematyki Akademii Nauk Ukraińskiej SRR w Kijowie, w latach 1939–1941 i ponownie 1945–1948 profesor Wydziału Fizyczno-Matematycznego Kijowskiego Uniwersytetu Państwowego. W czasie II wojny światowej ewakuowany do Ufy. W latach 1941–1944 kierował Wydziałem Matematyki Zjednoczonego Instytutu Fizyki i Matematyki Akademii Nauk Ukraińskiej SRR, w lutym 1945 wrócił do Kijowa. W latach 1945–1948 był wiceprezydentem Akademii Nauk Ukraińskiej SRR. Od 1946 roku akademik Akademii Nauk ZSRR.
W 1947 roku na sesji Akademii Nauk ZSRR wystąpił z wykładem o drogach rozwoju matematyki radzieckiej (opublikowanym w 1948 roku). W 1950 roku został dyrektorem Instytutu Mechaniki Precyzyjnej i Techniki Obliczeniowej, później pracował również przy utworzeniu broni atomowej w ZSRR. W latach 1951–1953 akademik-sekretarz Wydziału Nauk Fizyczno-Matematycznych Akademii Nauk ZSRR i profesor Moskiewskiego Uniwersytetu Państwowego, w latach 1953–1955 zastępca kierownika naukowego KB-1 (Centrum Jądrowe w Arzamasie-16 (obecnie miasto Sarow)). Wraz z Nikołajem Bogolubowem nad bronią atomową. W 1955 roku został członkiem Prezydium Akademii Nauk ZSRR. W latach 1955–1957 ponownie był akademikiem-sekretarzem Wydziału Nauk Fizyczno-Matematycznych Akademii Nauk ZSRR. W latach 1957–1957 kierował utworzonym 18 maja 1957 Syberyjskim Oddziałem Akademii Nauk ZSRR, jednocześnie w latach 1957–1976 był kierownikiem zorganizowanego przez siebie Instytutu Hydrodynamiki Akademii Nauk ZSRR. W 1958 roku odegrał ważną rolę przy zorganizowaniu Nowosybirskiego Uniwersytetu Państwowego, w którym w latach 1959–1962 kierował katedrą analizy matematycznej, a w latach 1962–1966 katedrą hydrodynamiki; jednocześnie w latach 1963–1964 był przewodniczącym Rady ds. Nauki przy Radzie Ministrów ZSRR. Od 1976 do 1980 był przewodniczącym Narodowego Komitetu ZSRR ds. Matematyki Teoretycznej i Stosowanej. Członek rzeczywisty Czechosłowackiej Akademii Nauk (1957), honorowy członek Bułgarskiej Akademii Nauk (1966), członek-korespondent Niemieckiej Akademii Nauk w Berlinie (1969), członek Akademii Nauk Finlandii (1969), zagraniczny członek Francuskiej Akademii Nauk (1971) i PAN (1971). Od 31 października 1961 do 24 lutego 1976 zastępca członka KC KPZR. Deputowany do Rady Najwyższej ZSRR od 5 do 9 kadencji (1958–1979), deputowany do Rady Najwyższej Ukraińskiej SRR (1947–1951). Honorowy obywatel Nowosybirska (1970). Pochowany na Cmentarzu Południowym w Nowosybirsku.

</doc>
<doc id="3655984" url="https://pl.wikipedia.org/wiki?curid=3655984" title="Ross Ardern">
Ross Ardern

David Ross Ardern (ur. 1954) – polityk i dyplomata nowozelandzki, ojciec Jacindy Ardern, będącej premierem Nowej Zelandii od 2017 roku.
Wysoki komisarz Nowej Zelandii na Niue od lutego 2014 roku.

</doc>
<doc id="3655985" url="https://pl.wikipedia.org/wiki?curid=3655985" title="Joanne Samuel">
Joanne Samuel

Joanne Samuel (ur. 5 sierpnia 1957 w Camperdown, Australia) – australijska aktorka filmowa i telewizyjna.
Życiorys.
Urodziła się w Camperdown, ukończyła szkołę podstawową "St Mary's Hurstville". Pierwszą role zagrała w serialu Certain Women, a największą rozpoznawalność przyniósł jej występ w Mad Maxie gdzie zagrała żonę głównego bohatera.

</doc>
<doc id="3655986" url="https://pl.wikipedia.org/wiki?curid=3655986" title="Królowie nocy">
Królowie nocy



</doc>
<doc id="3655989" url="https://pl.wikipedia.org/wiki?curid=3655989" title="Rinaldo Ruatti">
Rinaldo Ruatti

Rinaldo Ruatti (ur. 19 stycznia 1930 w Cortina d’Ampezzo, zm. 30 września 2020 tamże) – włoski bobsleista, dwukrotny medalista mistrzostw świata.
Kariera.
Największy sukces w karierze Ruatti osiągnął w 1962 roku, kiedy wspólnie z Enrico De Lorenzo zwyciężył w dwójkach podczas mistrzostw świata w Garmisch-Partenkirchen. Na rozgrywanych trzy lata później mistrzostwach świata w St. Moritz razem z De Lorenzo wywalczył srebro w dwójkach. W 1968 roku wystartował na igrzyskach olimpijskich w Grenoble, gdzie zajął dwunaste miejsce w dwójkach.

</doc>
<doc id="3655990" url="https://pl.wikipedia.org/wiki?curid=3655990" title="Cyclops finmarchicus">
Cyclops finmarchicus

Cyclops finmarchicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1776 roku przez duńskiego przyrodnika Otto Friedricha Müllera.

</doc>
<doc id="3655992" url="https://pl.wikipedia.org/wiki?curid=3655992" title="Anatolij Taraskin">
Anatolij Taraskin

Anatolij Siergiejewicz Taraskin (ros. Анатолий Сергеевич Тараскин; ur. 1933, zm. 2003) – radziecki scenarzysta. Zasłużony Pracownik Kultury RFSRR (1978). W animacji pisał scenariusze dla Witolda Bordziłowskiego.

</doc>
<doc id="3655996" url="https://pl.wikipedia.org/wiki?curid=3655996" title="Gianfranco Gaspari">
Gianfranco Gaspari

Gianfranco Gaspari (ur. 5 sierpnia 1938 w Cortinie d’Ampezzo) – włoski bobsleista, czterokrotny medalista mistrzostw świata.
Kariera.
W 1966 wspólnie z Leonardem Cavallinim był drugi w dwójkach podczas mistrzostw świata w Cortinie d’Ampezzo. Na rozgrywanych trzy lata później mistrzostwach świata w Lake Placid wywalczył dwa medale. Najpierw wspólnie z Mariem Armanem zajął trzecie miejsce w dwójkach, a następnie razem z Sergiem Pompaninem, Robertem Zandonellą i Mariem Armanem wywalczył srebro w czwórkach. Ponadto w 1971 razem z Armanem zdobył złoto w dwójkach na mistrzostwach świata w Cervinii. W 1968 wystartował na igrzyskach olimpijskich w Grenoble, gdzie zajął szóste miejsce w czwórkach. Brał także udział w igrzyskach w Sapporo w 1972, zajmując czwarte miejsce w dwójkach i ósme w czwórkach.

</doc>
<doc id="3656002" url="https://pl.wikipedia.org/wiki?curid=3656002" title="Znak powtórzenia">
Znak powtórzenia



</doc>
<doc id="3656004" url="https://pl.wikipedia.org/wiki?curid=3656004" title="Kaczorek-muzykant">
Kaczorek-muzykant

Kaczorek-muzykant (ros. утёнок, который не умел играть в футбол) – radziecki krótkometrażowy film animowany z 1972 roku w reżyserii Witolda Bordziłowskiego. Scenariusz napisał Anatolij Taraskin.
Fabuła.
Kaczorek nie potrafi grać w piłkę nożną, ale za to świetnie gra na trąbce. A w meczu piłki nożnej między kaczorami i gęsiami odgrywa ważną rolę.
Obsada (głosy).
Grigorij Szpigel', Siergiej Martinson, Agar' Własowa, Tamara Dmitrijewa
Animatorzy.
Anatolij Pietrow, Wioletta Kolesnikowa, Galina Barinowa, Anatolij Solin, Iwan Dawydow, Igor Podgorski, Oleg Safronow, Faina Jepifanowa

</doc>
<doc id="3656005" url="https://pl.wikipedia.org/wiki?curid=3656005" title="Giorgio Alverà">
Giorgio Alverà

Giorgio Alverà (ur. 7 sierpnia 1943 w Belluno, zm. 14 stycznia 2013 w Cortinie d’Ampezzo) – włoski bobsleista, złoty medalista mistrzostw świata.
Kariera.
Największy sukces w karierze osiągnął w 1975, kiedy wspólnie z Frankiem Perruquetem zwyciężył w dwójkach podczas mistrzostw świata w Cervinii. Był to jego jedyny medal wywalczony na międzynarodowej imprezie tej rangi. W 1976 wystartował na igrzyskach olimpijskich w Innsbrucku, gdzie zajął ósme miejsce w dwójkach i dwunaste w czwórkach.

</doc>
<doc id="3656008" url="https://pl.wikipedia.org/wiki?curid=3656008" title="Franco Perruquet">
Franco Perruquet

Franco Perruquet (ur. 25 grudnia 1950 w Aoście) – włoski bobsleista, złoty medalista mistrzostw świata.
Kariera.
Największy sukces w karierze Perruquet osiągnął w 1975 roku, kiedy wspólnie z Giorgio Alverą zwyciężył w dwójkach podczas mistrzostw świata w Cervinii. Był jednak to jego jedyny medal wywalczony na międzynarodowej imprezie tej rangi. W 1976 roku wystartował na igrzyskach olimpijskich w Innsbrucku, gdzie zajął ósme miejsce w dwójkach.

</doc>
<doc id="3656009" url="https://pl.wikipedia.org/wiki?curid=3656009" title="Cyclops lacinulatus">
Cyclops lacinulatus

Cyclops lacinulatus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1776 roku przez duńskiego przyrodnika Otto Friedricha Müllera.

</doc>
<doc id="3656010" url="https://pl.wikipedia.org/wiki?curid=3656010" title="Heinz Meier">
Heinz Meier

Heinz Meier – szwajcarski bobsleista, złoty medalista mistrzostw świata.
Kariera.
Największy sukces w karierze Meier osiągnął w 1977 roku, kiedy wspólnie z Hansem Hiltebrandem zwyciężył w dwójkach podczas mistrzostw świata w Sankt Moritz. Był to jednak jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3656011" url="https://pl.wikipedia.org/wiki?curid=3656011" title="Cyclops minuticornis">
Cyclops minuticornis

Cyclops minuticornis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3656019" url="https://pl.wikipedia.org/wiki?curid=3656019" title="Cyclops productus">
Cyclops productus

Cyclops productus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3656022" url="https://pl.wikipedia.org/wiki?curid=3656022" title="Cyclops rubens">
Cyclops rubens

Cyclops rubens – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1785 roku przez duńskiego przyrodnika Otto Friedricha Müllera.

</doc>
<doc id="3656025" url="https://pl.wikipedia.org/wiki?curid=3656025" title="Cyclops saltatonius">
Cyclops saltatonius

Cyclops saltatonius – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1776 roku przez duńskiego przyrodnika Otto Friedricha Müllera.

</doc>
<doc id="3656026" url="https://pl.wikipedia.org/wiki?curid=3656026" title="Conrad Helbig">
Conrad Helbig

Conrad Helbig – niemiecki architekt czynny w pierwszej połowie XX w. we Wrocławiu.
Życiorys.
Był jednym z najbardziej wziętych architektów we Wrocławiu dwóch pierwszych dekadach XX stulecia. Obok Ericha Graua, Richarda i Paula Ehrlichów, Richarda Mohra i Herberta Erasa projektował najwięcej reprezentacyjnych willi dla przedstawicieli wolnych zawodów, upców i wysokich urzędników. Tak jak inni wrocławscy architekci, którzy zaczynali tworzyć we Wrocławiu w pierwszym dziesięcioleciu XX w. projektował w duchu obowiązującej wówczas secesji korzystając jednocześnie z wzorców stylu rodzimego zwanego "Landhausem" nawiązującego do tradycyjnej architektury Śląska oraz wciąż popularnych elementów historyzmu, stosując przy tym nowoczesną technikę budownictwa szkieletowego. W latach dwudziestych zaczął skłaniać się w kierunku najnowszych form wypracowanych przez architekturę Neues Bauen. Spod jego ręki wyszły również liczne projekty budynków użyteczności publicznej we Wrocławiu. 
Projekty.
Zaprojektował m.in.:

</doc>
<doc id="3656027" url="https://pl.wikipedia.org/wiki?curid=3656027" title="August Wilhelm Hogreve">
August Wilhelm Hogreve

August Wilhelm Hogreve – niemiecki architekt i konserwator zabytków działający od połowy lat dwudziestych XX w. do końca II wojny światowej we Wrocławiu i na Dolnym Śląsku.
Życiorys.
Hogreve w swojej twórczości łączył wypracowane przez Neues Bauen formy modernizmu z tradycyjnymi formami rodzimej architektury Śląska. W latach trzydziestych był jednym z czołowych wrocławskich architektów zajmujących się projektowaniem domów mieszkalnych, zarówno jedno- jak i wielorodzinnych. 
Projekty.
Do jego realizacji należą m.in.:
Spośród jego realizacji poza Wrocławiem udokumentowane są projekty mleczarni w Wałbrzychu-Szczawienku zbudowanej w roku 1927 i domu jednorodzinnego w Polwicy z lat 1929-30.
Oprócz projektowania domów drugim polem działalności zawodowej Augusta Wilhelma Hogreve była praca konserwatorska. Opracował projekty remontu i przebudowy kilku dolnośląskich pałaców, zamków i innych zabytków, m.in.:
Po zakończeniu II wojny światowej wyjechał z Wrocławia i osiadł w Hanowerze, zajął się pracą naukową publikując artykuły o tematyce konserwatorskiej.

</doc>
<doc id="3656030" url="https://pl.wikipedia.org/wiki?curid=3656030" title="Tylko razem z córką">
Tylko razem z córką



</doc>
<doc id="3656031" url="https://pl.wikipedia.org/wiki?curid=3656031" title="Nina Forever">
Nina Forever

Nina Forever to brytyjski film fabularny z 2015 roku, napisany, wyreżyserowany i zmontowany przez braci Bena i Chrisa Blaine'ów. Stanowi hybrydę horroru, romansu i czarnej komedii; opowiada historię pary nawiedzanej przez ducha byłej partnerki mężczyzny. W filmie w rolach przodujących wystąpili Fiona O'Shaughnessy (jako tytułowa Nina), Abigail Hardingham i Cian Barry. Światowa premiera projektu odbyła się 14 marca 2015 podczas South by Southwest Film Festival. W styczniu 2016 nastąpiła premiera komercyjna w Japonii, a w lutym tego roku − w Wielkiej Brytanii i Stanach Zjednoczonych. W Polsce, pod tytułem Nina wiecznie żywa, obraz premierowo wyemitowała stacja Cinemax 1 kwietnia 2016. Film zebrał pozytywne recenzje krytyków.
Opis fabuły.
Po śmierci ukochanej Niny nieszczęśliwy Rob próbuje popełnić samobójstwo. Nie udaje mu się. Zadurzona w romantyku jest ekscentryczna Holly, owładnięta manią śmierci. Oboje zaczynają się spotykać i bardzo szybko zbliżają się do siebie. Gdy jednak tylko planują odbyć stosunek seksualny, w ich łóżku pojawia się martwa Nina.
Wydanie filmu.
Światowa premiera filmu odbyła się podczas teksańskiego festiwalu South by Southwest (SXSW) 14 marca 2015. 1 sierpnia tego roku projekt zaprezentowano widzom Fantasia International Film Festival w Kanadzie, a 28 września − obecnym na Międzynarodowym Festiwalu Filmowym w Vancouver. Po pokazach festiwalowych w Szwecji, Meksyku i we Włoszech obraz trafił do dystrybucji kinowej: w Japonii 19 stycznia 2016, a w Stanach Zjednoczonych 12 lutego 2016. 22 lutego film wydano na dyskach DVD i Blu-ray na terenie Wielkiej Brytanii. W Polsce projekt ukazał się premierowo na antenie stacji Cinemax 1 kwietnia 2016.
Odbiór.
Odbiór projektu przez krytyków był pozytywny. Agregujący recenzje filmowe serwis Rotten Tomatoes, w oparciu o dwadzieścia dwa omówienia, okazał obrazowi 95-procentowe wsparcie. Analogiczna witryna, Metacritic, wykazała, że siedemdziesiąt pięć procent opiniodawców uważa "Nina Forever" za film udany. Jim Harper, redaktor współpracujący z witryną o nazwie Electric Sheep, okrzyknął projekt mianem "pewnego siebie" i "oryginalnego", a jego reżyserom wróżył "interesującą karierę". Mallory Andrews (Movie Mezzanine) uznała obraz za "zaskakująco emocjonalny", a Jordan Hoffman ("The Guardian") chwalił jego "niesamowity erotyzm".

</doc>
<doc id="3656032" url="https://pl.wikipedia.org/wiki?curid=3656032" title="Królowie nocy (film 1987)">
Królowie nocy (film 1987)

Królowie nocy (tytuł oryg. "Watch the Shadows Dance", tytuł alternatywny "Nightmaster") – australijski thriller z 1987 roku.
Fabuła.
Grupa młodych ludzi organizuje turniej karate. Jeden z uczestników turnieju odkrywa, że ich trener jest narkomanem, który zabił swojego dilera, a ten próbuje się pozbyć świadków morderstwa.
Odbiór.
Film był nominowany do nagrody AFI w kategorii "Najlepsza reżyseria filmu telewizyjnego".
Twórcy.
Film wyreżyserował Mark Joffe, scenariusz napisał Michael McGennan, a muzykę skomponował David Skinner.

</doc>
<doc id="3656033" url="https://pl.wikipedia.org/wiki?curid=3656033" title="Potok Spadowiec">
Potok Spadowiec



</doc>
<doc id="3656035" url="https://pl.wikipedia.org/wiki?curid=3656035" title="Adrian Mihułka">
Adrian Mihułka

Adrian Mihułka (ur. 10 lipca 1989 we Wrocławiu) – polski siatkarz, grający na pozycji libero. 
Sukcesy klubowe.
Mistrzostwo I Ligi:

</doc>
<doc id="3656036" url="https://pl.wikipedia.org/wiki?curid=3656036" title="Paprsek">
Paprsek

Paprsek – górskie schronisko turystyczne w Czechach, w Sudetach Wschodnich, w Górach Bialskich czes. "Rychlebské hory" 
Położenie.
Schronisko górskie w północno-środkowych Czechach, w kraju ołomunieckim (czes. "Olomoucký kraj"), w powiecie (okres) Šumperk. około 5,6 km na północny zachód od Ramzová i około 0,8 km na południowy zachód od granicy polsko-czeskiej. 
Schronisko położone jest pomiędzy pasmami górskimi:Górami Bialskimi po północno-wschodniej stronie, Masywem Śnieżnika po północno-zachodniej stronie i Wysokim Jesionikiem po południowo-wschodniej stronie na południowo-zachodnim zboczu wzniesienia Palaš na wysokości 1007 m n.p.m. na skraju rozległej górskiej łąki, około 800 m w linii prostej od granicy polsko-czeskiej. 
Historia schroniska.
Decyzja o budowie schroniska zapadła na początku lat 30. XX wieku. Przedstawiciele MSSGV ze Starego Miesta pod Sněžníkem postanowili zbudować nowe górskie schronisko na obszarze licznie odwiedzanym przez turystów czeskich i z pruskiego Śląska. Schronisko miało być wyposażone w ciepłą i zimną wodę, instalację elektryczną i centralnego ogrzewania. W sąsiedztwie schroniska postanowiono zbudować własną elektrownię i ujęcie wodne. Mistrz budowlany Otto Heldovi z Hanušovic, wykonał projekt schroniska o konstrukcji drewnianej na podmurówce, schronisko wyglądem nawiązywało do stylu szwajcarskiego. Jesienią 1931 r. stowarzyszenie zatwierdziło wniosek dotyczący zakupu gruntów. Z administracją lasów zatwierdzono projekt budowy nowej trasy turystycznej, oraz drogi dojazdowej do schroniska. Budowę zlecono przedsiębiorstwu braci Vodičkových ze Starego Miasta. Budowę rozpoczęto w maju 1932 r., do czerwca zbudowano elektrownię i instalację wodną. Uroczyste otwarcie schroniska nastąpiło 21 sierpnia 1932 roku. Nowy obiekt położony w bliskiej odległości od szczytu wzniesienia Pałasz (1022 m n.p.m.), został nazwany Schleslerhaus (Śląski Dom). Schronisko było dobrze wyposażone pod względem turystyki letniej i sportów zimowych posiadało ciepłą i zimną wodą oraz własną elektryczność. Oprócz restauracji posiadało 8 oddzielnych pokoi z 40 łóżkami, dwa pokoje wieloosobowe z 36 dodatkowych łóżkami, kuchnię i zaplecze gospodarcze. Pierwszym najemcą został Johann Schnaubel. Pod koniec maja 1945 roku, schronisko staje się własnością państwa. W tym czasie, zmienia nazwę U Ráje. Po 1948 często zmieniają się zarządcy obiektu; jednym z nich są lasy państwowe, ostatecznie obiekt staje się własnością przedsiębiorstwa TOS Olomoucp. W drugiej połowie lat 70. XX wieku dobudowano nowe budynki, zwiększono liczbę miejsc oraz w sąsiedztwie schroniska zbudowano trasę narciarską z wyciągiem o długości 500 m. Od 1993 roku obiekt sprzedano dla przedsiębiorstwa Mika Ltd. Schronisko do obecnych czasów zachowało swój pierwotny wygląd.
Turystyka.
Schronisko położone jest przy szlakach turystycznych:
do schroniska dochodzą szlaki:

</doc>
<doc id="3656037" url="https://pl.wikipedia.org/wiki?curid=3656037" title="Spadowiec">
Spadowiec



</doc>
<doc id="3656039" url="https://pl.wikipedia.org/wiki?curid=3656039" title="Kosmiczna załoga">
Kosmiczna załoga

Kosmiczna załoga (ang. "Galaxy Quest") – amerykańska komedia science fiction wyreżyserowana przez Deana Parisota. Parodia, a zarazem hołd dla seriali science-fiction, typu Star Trek i jego fandomu.
Film otrzymał nagrodę Hugo w kategorii "najlepsza prezentacja dramatyczna" w 2000, nagrodę Nebula za najlepszy scenariusz w 2001 oraz nagrodę Saturn w kategorii najlepszy aktor dla Tima Allena.
Fabuła.
Film opowiada o grupie aktorów z obsady popularnego niegdyś (fikcyjnego) serialu o przygodach załogi statku kosmicznego, zatytułowanego "Kosmiczna załoga". Aktorzy odcinają kupony od sławy biorąc udział w kolejnych konwentach fanów. Kilkanaście lat po zakończeniu nadawania serialu Jason odtwarzający rolę kapitana Petera Quincy Taggarta na jednym z konwentów spotyka grupę osób, nazywających się „Thermianami z Mgławicy Klaatu”, która prosi go o wsparcie. Sądząc, że chodzi o imprezę promocyjną Jason wyraża zgodę. Okazuje się, że Thermianie są prawdziwymi kosmitami, podobnymi do ośmiornic istotami, upodobnionymi tylko do ludzi. Thermianie są pokojowo nastawioną rasą, nieco naiwną, za to zaawansowaną technologicznie. Nie znają jednak pojęcia fikcji, przez co uznali program "Kosmiczna załoga" za dokumentacją historyczną i odwzorowali swoje społeczeństwo na fabule serialu. Zbudowali np. działające wersje urządzeń tam przedstawionych, w tym statek kosmiczny „Protektor”. Teleportują nie do końca przytomnego Jasona na „Protektora”, by wsparł ich w negocjacjach z zagrażającym im Sarrisem, humanoidalnym Reptilianinem prowadzącym wojnę przeciwko Thermianom. Sarris żąda wydania Omegi 13 - tajnej superbroni wspomnianej, lecz nie używanej w ostatnim odcinku "Kosmicznej załogi". Wciąż sądząc, że bierze udział w przedstawieniu wymyślonym przez fanów, Jason na luzie zaleca Thermianom otwarcie ognia do statku Sarrisa, po czym domaga się powrotu do domu. Gdy Thermianie przesyłają go przez kosmos na Ziemię, Jason wreszcie zdaje sobie sprawę, że doświadczone właśnie wydarzenia były prawdziwe. Thermianie wkrótce wracają na Ziemię i ponownie proszą go o pomoc. Jason wciąga resztę obsady serialu do swej przygody. Aktorzy wyrażają zgodę, wierząc, że chodzi o darmową imprezę. Po znalezieniu się na pokładzie „Protektora”, poznają prawdę i początkowo odmawiają wypełnienia misji, jednakże gdy zawstydza ich wiara naiwnych Thermian w nadludzkie możliwości ich fikcyjnych postaci, przyłączają się. Niemniej jednak aktorzy kompletnie nie znają się na kierowaniu prawdziwym statkiem kosmicznym, więc ponoszą porażkę w starciu z Sarrisem. Uciekając przez pole minowe uszkadzają zasilanie reaktora statku. Po licznych perypetiach zdobywają nowy napęd, jednak gdy wracają na pokład statku, okazuje się, że pod ich nieobecność kontrolę nad nim przejęli żołnierze Sarrisa. Reptilianin zmusza Jasona do wyznania prawdy o kosmicznej załodze, burząc wiarę w ludzi u Thermian. Sarris zostawia ludzi i Thermian na śmierć na bezużytecznym „Protektorze”, uruchamiając mechanizm jego samozniszczenia. Nie wiedząc, jak zatrzymać autodestrukcję statku, Jason kontaktuje się z pewnym zapalonym fanem serialu na Ziemi, używając przypadkowo zostawionego tam komunikatora głosowego Thermian. Brandon i jego przyjaciele, posiadając drobiazgową fanowską wiedzę o statku pomagają uwięzionej załodze. Brandon wyjaśnia również ważną kwestię - choć niektórzy fani wierzą, że Omega 13 to bomba zdolna zniszczyć całą materię we Wszechświecie, to druga teoria głosi, że jest to urządzenie pozwalające na cofnięcie czasu o 13 sekund. Akcja odwetowa aktorów i Thermian udaje się, niszczą oni statek Sarrisa, wciągając go na pole minowe, po czym triumfalnie wracają na Ziemię. Jednak niespodziewanie na pokładzie „Protektora”, przybrawszy ludzką postać, zjawia się demoniczny Sarris, który zabija większość załogi. Wtedy Jason uruchamia Omegę 13, cofa czas o 13 sekund i udaremnia atak Sarrisa. Gdy załoga ląduje na Ziemi w środku konwentu, Sarris wyłania się jeszcze raz, ale tym razem Jason strzela do niego z blastera, budząc entuzjazm fanów, którzy uznają to za super efekty specjalne. Jedna z Thermianek, Laliari, decyduje się zostać na Ziemi z nową miłością - Fredem.

</doc>
<doc id="3656040" url="https://pl.wikipedia.org/wiki?curid=3656040" title="Joseph Vaka">
Joseph Vaka

Joseph Vaka (ur. 21 listopada 1980 w Kolofo'ou) – tongański rugbysta występujący w formacji ataku, reprezentant kraju, uczestnik Pucharu Świata 2007.
W trakcie kariery sportowej reprezentował w japońskiej Top League kluby World Fighting Bull i Toyota Industries Shuttles.
W latach 2004–2012 rozegrał trzynaście spotkań dla tongańskiej reprezentacji, w tym cztery w Pucharze Świata 2007.

</doc>
<doc id="3656048" url="https://pl.wikipedia.org/wiki?curid=3656048" title="Cyclops coecus">
Cyclops coecus

Cyclops coecus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1866 roku przez pochodzącego z Niemiec profesora Uniwersytetu w Sankt Petersburgu, zoologa Karla Eduarda Pratza (1805-1885).

</doc>
<doc id="3656049" url="https://pl.wikipedia.org/wiki?curid=3656049" title="Cyclops serratus">
Cyclops serratus

Cyclops serratus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1866 roku przez pochodzącego z Niemiec profesora Uniwersytetu w Sankt Petersburgu, zoologa Karla Eduarda Pratza (1805-1885).

</doc>
<doc id="3656051" url="https://pl.wikipedia.org/wiki?curid=3656051" title="Damian Boruch">
Damian Boruch

Damian Boruch (ur. 14 grudnia 1989 w Olsztynie) – polski siatkarz, grający na pozycji środkowego. Od sezonu 2020/2021 jest zawodnikiem Polskiego Cukru Avia Świdnik.
Z wykształcenia jest inżynierem informatyki, którą ukończył na Uniwersytecie Warmińsko-Mazurskim w Olsztynie.
Sukcesy klubowe.
Mistrzostwo Polski:

</doc>
<doc id="3656052" url="https://pl.wikipedia.org/wiki?curid=3656052" title="Cyclops subterraneus">
Cyclops subterraneus

Cyclops subterraneus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1866 roku przez pochodzącego z Niemiec profesora Uniwersytetu w Sankt Petersburgu, zoologa Karla Eduarda Pratza (1805-1885).

</doc>
<doc id="3656055" url="https://pl.wikipedia.org/wiki?curid=3656055" title="Lista najwyższych budynków na Białorusi">
Lista najwyższych budynków na Białorusi

Lista najwyższych budynków na Białorusi obejmuje różne typy budynków. Nie obejmuje budynków planowanych, bądź w trakcie budowy.

</doc>
<doc id="3656056" url="https://pl.wikipedia.org/wiki?curid=3656056" title="Jewgienij Botiarow">
Jewgienij Botiarow

 
Jewgienij Michajłowicz Botiarow (ros. "Евгений Михайлович Ботяров", ur. 1935, zm. 2010) – radziecki i rosyjski kompozytor muzyki filmowej. 
Życiorys.
Absolwent Konserwatorium Moskiewskiego. W latach 1964-1966 wykładał w Muzycznym Instytucie Pedagogicznym im. Gniesinych. Od 1966 wykładał w Konserwatorium Moskiewskim instrumentację i czytanie partytur. Od 1995 roku profesor. Od 1997 roku kierownik katedry instrumentacji.

</doc>
<doc id="3656058" url="https://pl.wikipedia.org/wiki?curid=3656058" title="Twierdzenie Rademachera">
Twierdzenie Rademachera

Twierdzenia Rademachera – twierdzenie mówiące o różniczkowalności prawie wszędzie funkcji wielu zmiennych, spełniających warunek Lipschitza. Twierdzenie zostało po raz pierwszy sformułowane i udowodnione w 1919.
Twierdzenie.
Jeżeli funkcja formula_1 spełnia w zbiorze otwartym formula_2 warunek Lipschitza
ze stałą formula_3
to posiada różniczkę prawie wszędzie w formula_5
Uwagi.
1) Oczywiście z faktu, że twierdzenie jest prawdziwe dla funkcji rzeczywistej (o wartościach w zbiorze formula_6) łatwo wnioskuje się, że jest ono prawdziwe dla funkcji o wartościach w przestrzeni wektorowej formula_7 Wynika to z faktu, że funkcja formula_8 spełnia warunek Lipschita ⇔ każda składowa formula_9 funkcji formula_10 spełnia warunek Lipschitza.
2) W twierdzeniu wystarczy założyć tylko spełnianie lokalnego warunku Lipschitza. Stała formula_3 nie musi być globalna dla całego zbioru formula_5

</doc>
<doc id="3656062" url="https://pl.wikipedia.org/wiki?curid=3656062" title="Remember (album Steve'a Grovera)">
Remember (album Steve'a Grovera)



</doc>
<doc id="3656063" url="https://pl.wikipedia.org/wiki?curid=3656063" title="Wonderland (album Steve'a Aokiego)">
Wonderland (album Steve'a Aokiego)



</doc>
<doc id="3656065" url="https://pl.wikipedia.org/wiki?curid=3656065" title="Wonderland (singel)">
Wonderland (singel)



</doc>
<doc id="3656068" url="https://pl.wikipedia.org/wiki?curid=3656068" title="Formacja wojskowa">
Formacja wojskowa



</doc>
<doc id="3656069" url="https://pl.wikipedia.org/wiki?curid=3656069" title="Sándor Kallós">
Sándor Kallós

Sándor Kallós (ros. Шандор Эрнестович Каллош, "Szandor Erniestowicz Kałłosz"; ur. 23 października 1935) – radziecki i rosyjski kompozytor muzyki filmowej węgierskiego pochodzenia. Absolwent Konserwatorium Moskiewskiego.

</doc>
<doc id="3656070" url="https://pl.wikipedia.org/wiki?curid=3656070" title="Roman Kajgorodow">
Roman Kajgorodow



</doc>
<doc id="3656072" url="https://pl.wikipedia.org/wiki?curid=3656072" title="Medyczno-Społeczne Centrum Kształcenia Zawodowego i Ustawicznego w Toruniu">
Medyczno-Społeczne Centrum Kształcenia Zawodowego i Ustawicznego w Toruniu

Medyczno-Społeczne Centrum Kształcenia Zawodowego i Ustawicznego w Toruniu - szkoła publiczna, prowadzona przez Samorząd Województwa Kujawsko- Pomorskiego.
Lokalizacja.
Szkoła znajduje się w południowej części Zespołu Staromiejskiego, przy ul. św. Jana 1/3, w sąsiedztwie bazyliki katedralnej św. św. Janów, Pałacu Biskupiego, Muzeum Diecezjalnego oraz Domu Eskenów.
Historia.
Początki szkoły medycznej w Toruniu sięgają 1959 roku, kiedy to powstała Państwowa Szkoła Laborantów Medycznych z siedzibą przy ulicy Słowackiego 45/47. W 1960 roku szkoła ta wzbogaciła się o dodatkowy budynek przy ulicy Żwirki i Wigury 43/65. Ważną datą w historii placówki był rok 1967, wówczas władze miasta przyznały jej budynek po Zasadniczej Szkole Asystentek Pielęgniarskich Polskiego Czerwonego Krzyża przy ulicy św. Jana 1/3, w którym mieści się do dnia dzisiejszego. W kolejnych latach otwierano nowe kierunki kształcenia, m.in.: terapeuta zajęciowy (1971), technik dentystyczny (1972), pracownik socjalny (1974), higienistka stomatologiczna (1975). Lata 80. XX w. to dalszy rozwój szkoły. Uruchomiono wtedy takie kierunki jak: higienistka szkolna (1982), instruktor higieny (1987), opiekunka dziecięca (1988). 6 grudnia 1986 roku szkole nadano imię Mikołaja Kopernika. Na przestrzeni lat szkoła zmieniała kilka razy nazwę, co podyktowane było m.in. zmianami w Ustawie o Szkolnictwie Zawodowym oraz zmianą organu prowadzącego. W obecnej formule organizacyjnej szkoła ta funkcjonuje od 1 września 2013 roku.
Nazwy.
Oficjalne nazwy szkoły na przestrzeni lat:
Struktura.
W skład Medyczno-Społecznego Centrum Kształcenia Zawodowego i Ustawicznego wchodzą:
Kierunki.
Obecnie szkoła ta kształci w następujących kierunkach:

</doc>
<doc id="3656074" url="https://pl.wikipedia.org/wiki?curid=3656074" title="Amir Haddad">
Amir Haddad

Amir Haddad, właśc. Laurent Amir Khlifa Khedider Haddad (ur. 20 czerwca 1984 w 12. dzielnicy Paryża) – francuski piosenkarz izraelskiego pochodzenia.
Uczestnik czwartej edycji programu "Chochaw Nolad" (2006), reprezentant Francji w 61. Konkursie Piosenki Eurowizji (2016).
Życiorys.
Dzieciństwo i edukacja.
Urodził się w 12. dzielnicy Paryża, a wychował się i dorastał w Sarcelles w dolinie Oise. Jest synem żydowskich rodziców o tunezyjsko i marokańsko-hiszpańskich korzeniach. W 1992 wyemigrował z rodziną w ramach aliji do Izraela, gdzie osiedlił się w Herclijji.
W 2012 ukończył studia dentystyczne na Uniwersytecie Hebrajskim w Jerozolimie, po czym zaczął pracę jako dentysta.
Kariera muzyczna.
Jako dziecko śpiewał w synagogach i podczas lokalnych wydarzeń kulturalnych. W 2006 wziął udział w przesłuchaniach do czwartej edycji programu "Chochaw Nolad" (heb. כוכב נולד), będącego izraelskim odpowiednikiem formatu "Pop Idol". Ostatecznie zakwalifikował się do kolejnego etapu talent-show i ostatecznie odpadł po czterech odcinkach. Po udziale w programie dokończył, przerwaną na potrzeby udziału w przesłuchaniach, obowiązkową służbę wojskową w Siłach Obronnych Izraela.
Po powrocie do działalności muzycznej w 2008 podpisał kontrakt płytowy z wytwórnią muzyczną KoL Records. Niedługo później nagrał utwór „Kache limtso milim”, będący hebrajskojęzyczną wersją przeboju „J’te l’dis quand meme” Patricka Bruela. Po wydaniu teledysku do piosenki Bruel zaprosił go do wspólnego występu na koncercie organizowanym 23 maja 2008 w parku Ra’anana. W grudniu 2011 wydał debiutancki album pt. "Vayehi", do którego materiał stworzył podczas studiów we współpracy z Omrim Daganem. Na płycie umieścił m.in. utwór „Kache limtso milim”, a także swoją wersję przeboju Mylène Farmer „Désenchantée”, za którego produkcję odpowiada Ofer Nisim. Pod koniec maja 2013 ponownie wystąpił na scenie u boku Bruela, z którym zaśpiewał podczas gali przygotowanej ku czci Annaëlle Chimoni (Anaelle Ledoroth).
Wiosną 2014 wziął udział w przesłuchaniach do trzeciej edycji programu "" emitowanego w telewizji TF1; po tzw. przesłuchaniach w ciemno dołączył do drużyny Jenifer Bartoli i zakwalifikował się do odcinków na żywo, a potem do finału, w którym zajął trzecie miejsce z 18% poparcia telewidzów. Po udziale w programie wyruszył w trasę koncertową po Francji razem z pozostałymi finalistami talent-show. Wziął także udział w nagraniu albumu kompilacyjnego zatytułowanego "Forever Gentleman 2", a także zagrał na koncercie charytatywnym zorganizowanym przez stowarzyszenie "Leurs voix pour l'espoir" w paryskiej Olympii. W 2015 wydał singiel „Oasis”.
Pod koniec lutego 2016 został ogłoszony przez telewizję France 2 reprezentantem Francji z utworem „J’ai cherché” w 61. Konkursie Piosenki Eurowizji organizowanym w Sztokholmie. 14 maja wystąpił w finale konkursu i zajął ostatecznie szóste miejsce z 257 punktami na koncie w tym 109 pkt od telewidzów (9. miejsce) i 148 pkt od jurorów (3. miejsce).
Życie prywatne.
7 lipca 2014 poślubił w Izraelu swoją długoletnią partnerkę, Lital.

</doc>
<doc id="3656075" url="https://pl.wikipedia.org/wiki?curid=3656075" title="Parafia św. Józefa Robotnika w Osowcu-Węgrach">
Parafia św. Józefa Robotnika w Osowcu-Węgrach

Parafia św. Józefa Robotnika – rzymskokatolicka parafia znajdująca się przy ulicy Opolskiej 6 w Węgrach. Parafia należy do dekanatu Zagwiździe w diecezji opolskiej.
Historia parafii.
Parafia została utworzona jako lokalia w 1923 roku, 11 marca 1925 roku podniesiona została do rangi parafii, przez wyłączenie jej z parafii św. Michała Archanioła w Kotorzu Wielkim. Kościół parafialny zbudowano w latach 1930–1939. Konsekracji dokonał kardynał A. Bertram w 1939 roku.
Proboszczem parafii jest ksiądz Tadeusz Muc.
Zasięg parafii.
Parafię zamieszkuje 2410 osób, zasięgiem duszpasterskim obejmuje ona miejscowości:

</doc>
<doc id="3656076" url="https://pl.wikipedia.org/wiki?curid=3656076" title="Devil's Share">
Devil's Share



</doc>
<doc id="3656077" url="https://pl.wikipedia.org/wiki?curid=3656077" title="Szandor Kallosz">
Szandor Kallosz



</doc>
<doc id="3656080" url="https://pl.wikipedia.org/wiki?curid=3656080" title="Chisa Ōbayashi">
Chisa Ōbayashi

Chisa Ōbayashi (jap. 大林 千沙, "Ōbayashi Chisa"; ur. 27 grudnia 1984) – japońska biegaczka narciarska, zawodniczka klubu Madshus Japan.
Kariera.
Po raz pierwszy na arenie międzynarodowej pojawiła się w 26 grudnia 2001 roku, podczas Pucharu Kontynentalnego w japońskiej miejscowości Otoineppu, gdzie uplasowała się na 14. pozycji na dystansie 5 km stylem klasycznym.
W Pucharze Świata zadebiutowała 30 listopada 2014 roku w Ruce, gdzie uplasowała się na pozycji 71. na dystansie 10 km stylem klasycznym. Pucharowych punktów jeszcze nie zdobyła.
Zdobywczyni pierwszego miejsca w klasyfikacji w Pucharze Australii i Nowej Zelandii w sezonie 2013/2014.Zdobywczyni pierwszego miejsca w klasyfikacji w Pucharze Dalekowschodnim w sezonie 2008/2009.Zdobywczyni drugiego miejsca w klasyfikacji w Pucharze Dalekowschodnim w sezonie 2007/2008; 2012/2013; 2013/2014; 2015/2016.Zdobywczyni trzeciego miejsca w klasyfikacji w Pucharze Dalekowschodnim w sezonie 2009/2010.

</doc>
<doc id="3656081" url="https://pl.wikipedia.org/wiki?curid=3656081" title="Jurij Wołyncew">
Jurij Wołyncew

Jurij Witaljewicz Wołyncew (ros. Юрий Витальевич Волынцев; ur. 28 kwietnia 1932, zm. 9 sierpnia 1999 w Moskwie) – radziecki aktor filmowy, teatralny i głosowy.
Pochowany na Cmentarzu Chowańskim w Moskwie.

</doc>
<doc id="3656086" url="https://pl.wikipedia.org/wiki?curid=3656086" title="KS Skawa Wadowice">
KS Skawa Wadowice



</doc>
<doc id="3656095" url="https://pl.wikipedia.org/wiki?curid=3656095" title="Bulletin of British Byzantine Studies">
Bulletin of British Byzantine Studies

Bulletin of British Byzantine Studies – czasopismo bizantynologiczne o charakterze międzynarodowym. Ukazuje się jako rocznik od 1974 roku w Birmingham. Zamieszcza artykuły, recenzje, bibliografie. Wydawcą jest Biritsh Society for the Promotion of Byzantine Studies. 

</doc>
<doc id="3656107" url="https://pl.wikipedia.org/wiki?curid=3656107" title="Memoriał im. Edwarda Jancarza 2009">
Memoriał im. Edwarda Jancarza 2009



</doc>
<doc id="3656108" url="https://pl.wikipedia.org/wiki?curid=3656108" title="Angus, stringi i przytulanki">
Angus, stringi i przytulanki



</doc>
<doc id="3656110" url="https://pl.wikipedia.org/wiki?curid=3656110" title="Memoriał im. Edwarda Jancarza 1992">
Memoriał im. Edwarda Jancarza 1992



</doc>
<doc id="3656112" url="https://pl.wikipedia.org/wiki?curid=3656112" title="Memoriał im. Edwarda Jancarza 1993">
Memoriał im. Edwarda Jancarza 1993



</doc>
<doc id="3656114" url="https://pl.wikipedia.org/wiki?curid=3656114" title="Orientalia Christiana Periodica">
Orientalia Christiana Periodica

Orientalia Christiana Periodica – czasopismo o charakterze międzynarodowym dotyczące historii, teologii, patrystyki, liturgiki, prawa kanonicznego Kościołów Wschodnich. Ukazuje się jako rocznik od 1935 roku w Rzymie. Zamieszcza artykuły, recenzje, bibliografie. Wydawcą jest Papieski Instytut Wschodni. Publikacje zamieszczane są w języku łacińskim, włoskim, francuskim i niemieckim.

</doc>
<doc id="3656119" url="https://pl.wikipedia.org/wiki?curid=3656119" title="Memoriał im. Edwarda Jancarza 1994">
Memoriał im. Edwarda Jancarza 1994



</doc>
<doc id="3656121" url="https://pl.wikipedia.org/wiki?curid=3656121" title="Kościół św. Józefa Robotnika w Osowcu-Węgrach">
Kościół św. Józefa Robotnika w Osowcu-Węgrach

Kościół św. Józefa Robotnika – rzymskokatolicki, zabytkowy kościół parafialny w Węgrach. Świątynia należy do parafii św. Józefa Robotnika w Osowcu-Węgrach w dekanacie Zagwiździe, diecezji opolskiej. Dnia 4 marca 2011 roku, pod numerem A-156/2011, kościół został wpisany do rejestru zabytków województwa opolskiego.
Historia kościoła.
Kościół został wybudowany w latach 1930-1939. Jego konsekracja miała miejsce w 1939 roku, a dokonał jej ks. kardynał Adolf Bertram. Prezbiterium ozdobione jest freskiem ukrzyżowanego Jezusa. Nad wejściem usytuowany jest chór kościelny wraz z organami. Po prawej stronie od prezbiterium znajduje się chrzcielnica a pod chórem konfesjonał. W nawach bocznych znajdują się witraże poświęcone świętym, ufundowane przez parafian podczas budowy kościoła. Na ścianach umieszczone są figury:
W nawach bocznych umieszczono figury:
W kościele znajduje się także dwustronny sztandar ku czci św. Anny oraz św. Józefa.

</doc>
<doc id="3656127" url="https://pl.wikipedia.org/wiki?curid=3656127" title="Memoriał im. Edwarda Jancarza 1996">
Memoriał im. Edwarda Jancarza 1996



</doc>
<doc id="3656130" url="https://pl.wikipedia.org/wiki?curid=3656130" title="Giennadij Karatkiewicz">
Giennadij Karatkiewicz



</doc>
<doc id="3656131" url="https://pl.wikipedia.org/wiki?curid=3656131" title="Władimir Fierapontow">
Władimir Fierapontow

Władimir Pietrowicz Fierapontow (ros. Влади́мир Петро́вич Ферапо́нтов; ur. 1933, zm. 2008 w Moskwie) – radziecki aktor filmowy, teatralny i głosowy. Zasłużony Artysta Federacji Rosyjskiej (1992). Wykonawca popularnych piosenek: "Piosenka Krokodyla Gieni" i "Niebieski Wagon" z filmów animowanych "Kiwaczek" (1971) i "Szapoklak" (1974). Pochowany na Cmentarzu Wwiedieńskim w Moskwie.

</doc>
<doc id="3656133" url="https://pl.wikipedia.org/wiki?curid=3656133" title="Jauhien Misiula">
Jauhien Misiula



</doc>
<doc id="3656139" url="https://pl.wikipedia.org/wiki?curid=3656139" title="Memoriał im. Edwarda Jancarza 1997">
Memoriał im. Edwarda Jancarza 1997



</doc>
<doc id="3656142" url="https://pl.wikipedia.org/wiki?curid=3656142" title="Policja (Azerbejdżan)">
Policja (Azerbejdżan)

Policja – organ działający w systemie urzędu ds. wewnętrznych w Azerbejdżanie, który przeznaczony jest do ochrony bezpieczeństwa ludzi i mienia oraz do utrzymywania bezpieczeństwa i porządku publicznego. Do jego głównych zadań należy pilnowanie przestrzegania prawa i ściganie przestępców, jak również zapewnienie ochrony i pomocy w sytuacjach kryzysowych zarówno wobec ludzi, jak i mienia. Jeżeli jest to konieczne, to w specjalnych sytuacjach policja Azerbejdżanu ma prawo użyć siły.
Struktura organizacyjna.
Departament Wewnętrznego Dochodzenia jest organizacją administracyjną Ministerstwa Spraw Wewnętrznych ustanowioną do prowadzenia spraw Policji.
W sensie operacyjnym, misje Policiji dzielą się na: sprawy związane ze spokojem i porządkiem publicznym, sprawy związane z bezpieczeństwem zgromadzeń publicznych, sprawy bezpieczeństwa ruchu drogowego, sprawy karne, sprawy administracyjne, sprawy związane z obcokrajowcami, azylami i inne.

</doc>
<doc id="3656147" url="https://pl.wikipedia.org/wiki?curid=3656147" title="Nicolas Uriarte">
Nicolas Uriarte



</doc>
<doc id="3656149" url="https://pl.wikipedia.org/wiki?curid=3656149" title="Aleksa Brdjovic">
Aleksa Brdjovic



</doc>
<doc id="3656150" url="https://pl.wikipedia.org/wiki?curid=3656150" title="Smokey eyes">
Smokey eyes

Smokey eyes (z ang. "przydymione oczy") – styl w makijażu, którego głównym celem jest mocne zaakcentowanie oczu. Do jego wykonania używa się cieni w ciemnych kolorach, najczęściej są to odcienie czerni oraz szarości. Dzięki silnemu kontrastowi smokey eyes podkreśla zarówno kształt oczu, jak i kolor tęczówki.
Wykonanie.
Do wykonania smokey eyes potrzeba minimum dwóch cieni – ciemniejszego i średniego – które umożliwiają uzyskanie idealnego przejścia kolorów na powiece. Z racji, że ostre, ciemne krawędzie wizualnie pomniejszają oczy, w smokey eye bardzo ważnym krokiem jest dokładne roztarcie kolorów – najlepiej za pomocą matowego, jasnego cienia. Oprócz cieni do wykonania przydymionego oka potrzebna czarnej kredki lub eyelinera za pomocą których, należy obrysować oko – zaznaczając dolną i górną linię rzęs (ten element jest typowy dla tego rodzaju makijaży). Wewnętrzny kącik oka malowany jest jasnym, perłowym lub matowym kolorem, aby optycznie je powiększyć. Ostatni element to kilkukrotne pomalowanie rzęs tuszem lub przyklejenie sztucznych kępek dla bardziej dramatycznego efektu. 

</doc>
<doc id="3656152" url="https://pl.wikipedia.org/wiki?curid=3656152" title="Toys &quot;R&quot; Us">
Toys &quot;R&quot; Us



</doc>
<doc id="3656163" url="https://pl.wikipedia.org/wiki?curid=3656163" title="Korneliusz Banach">
Korneliusz Banach

Korneliusz Banach (ur. 25 stycznia 1994 w Kędzierzynie-Koźlu) – polski siatkarz, grający na pozycji libero.
Sukcesy klubowe.
młodzieżowe.
Młoda Liga:
seniorskie.
Mistrzostwo Polski:
Puchar Polski:
Superpuchar Polski:
Liga Mistrzów:

</doc>
<doc id="3656166" url="https://pl.wikipedia.org/wiki?curid=3656166" title="Memoriał im. Edwarda Jancarza 1998">
Memoriał im. Edwarda Jancarza 1998



</doc>
<doc id="3656170" url="https://pl.wikipedia.org/wiki?curid=3656170" title="Jauhien Marozau">
Jauhien Marozau



</doc>
<doc id="3656182" url="https://pl.wikipedia.org/wiki?curid=3656182" title="Kristina Zachirowa">
Kristina Zachirowa



</doc>
<doc id="3656186" url="https://pl.wikipedia.org/wiki?curid=3656186" title="Fortress Mountain">
Fortress Mountain

Fortress Mountain – góra w USA, w stanie Waszyngton, położona 14,5 km na północny wschód od Glacier Peak. Wierzchołek leży na granicy hrabstw Snohomish i Chelan.
Szczyt Fortress Mountain leży na terenie Glacier Peak Wilderness. Jest jednym z wyższych szczytów w tym parku, a najbliższą wyższą górą jest Seven Fingered Jack, odległy o 9 km na wschód.

</doc>
<doc id="3656193" url="https://pl.wikipedia.org/wiki?curid=3656193" title="Spiski Czwartek">
Spiski Czwartek



</doc>
<doc id="3656201" url="https://pl.wikipedia.org/wiki?curid=3656201" title="GAZ-2332 CityVan">
GAZ-2332 CityVan

GAZ-2332 CityVan – prototyp samochodu dostawczego wykonany przez rosyjskie przedsiębiorstwo GAZ w 2006 roku.
Historia i opis modelu.
Pojazd zadebiutował na targach motoryzacyjnych Moscow Motor Show w 2006 roku. Prototyp charakteryzował się nadwoziem z włókna szklanego typu furgon oraz ładownością do ok. 800 kg. W prototypowej wersji zainstalowano silnik amerykańskiej firmy Chrysler o pojemności 2,4 l i mocy 137 KM. Samochód zbudowany został na podzespołach innych modeli fabryki GAZ, m.in. z Wołgi pochodziło przednie zawieszenie, układ kierowniczy, hamulce, układ napędowy, tylna oś oraz układ wydechowy, z Gazeli skrzynia biegów, siedzenia oraz zbiornik paliwa, zaś z Sobola tylne resory.
Ze względu na popyt tego typu pojazdów w Rosji pokładano duże nadzieje w CityVanie i planowano rozpocząć produkcję w 2007 roku, jednak ze względu na ówczesne problemy finansowe przedsiębiorstwa GAZ nie udało się zrealizować tego pomysłu. 
Dane techniczne.
"Źródło:"

</doc>
<doc id="3656204" url="https://pl.wikipedia.org/wiki?curid=3656204" title="Studia Metodologiczne">
Studia Metodologiczne

Studia Metodologiczne. Zeszyty poświęcone integracji nauki – rocznik ukazujący się w Poznaniu od 1965 roku. Wydawcą jest Uniwersytet im. Adama Mickiewicza w Poznaniu. Pismo poświęcone jest metodologii nauk humanistycznych i zagadnieniom związanych z integracją różnych dyscyplin naukowych. W latach 1989-1999 redaktorem naczelnym był Wojciech Wrzosek. Obecnie redaktorem naczelnym jest Paweł Zeidler.

</doc>
<doc id="3656208" url="https://pl.wikipedia.org/wiki?curid=3656208" title="Herb Spiskiego Czwartku">
Herb Spiskiego Czwartku



</doc>
<doc id="3656232" url="https://pl.wikipedia.org/wiki?curid=3656232" title="Port lotniczy Mamuju-Tampa Padang">
Port lotniczy Mamuju-Tampa Padang

Port lotniczy Mamuju-Tampa Padang (IATA: MJU, ICAO: WAAJ) – port lotniczy położony w Mamuju, w prowincji Celebes Zachodni, w Indonezji.

</doc>
<doc id="3656239" url="https://pl.wikipedia.org/wiki?curid=3656239" title="Naga broń (seria)">
Naga broń (seria)

Naga broń (oryg.: "The Naked Gun") – seria trzech amerykańskich filmów komediowych, parodiujących filmy i seriale policyjne z lat 70. i 80. XX wieku: ', ' i "". Głównym bohaterem całego cyklu filmowego jest porucznik Frank Drebin odgrywany przez Lesliego Nielsena, a ponadto w rolach głównych wystąpili Priscilla Presley, George Kennedy oraz O.J. Simpson.
Prequelem cyklu filmowego był serial telewizyjny Police Squad! z 1982 stworzony przez "ZAZ" czyli Jima Abrahamsa oraz Davida i Jerry’ego Zuckerów.
W 2013 planowano stworzyć remake pierwszej części, ale film nie został ostatecznie wyprodukowany.
Seria filmów.
Na serię składają się następujące filmy:
Fabuła.
Filmy zrealizowane w formie pastiszu typowych filmów policyjnych opowiadają o przygodach fajtłapowatego porucznika Franka Drebina, który dzięki przypadkowi, szczęściu i niezwykłym pomysłom wychodzi z najgorszych nawet opresji, przy okazji rozwiązując sprawy kryminalne i ratując niewinne tłumy i możnych tego świata. Głównego bohatera wspiera kreowany przez O.J. Simpsona, ciemnoskóry kumpel – detektyw Nordberg oraz ich szef Ed Hocken (w tej roli George Kennedy). Priscilla Presley wciela się w postać Jane Spencer, początkowo asystentki głównego przeciwnika Drebina – Vincenta Ludwiga (Naga broń), następnie narzeczonej kolejnego – Quentina Hapsburga (Naga broń 2½), ostatecznie żony Franka Drebina (Naga broń 33 ⅓).

</doc>
<doc id="3656241" url="https://pl.wikipedia.org/wiki?curid=3656241" title="Naga broń (cykl filmów)">
Naga broń (cykl filmów)



</doc>
<doc id="3656242" url="https://pl.wikipedia.org/wiki?curid=3656242" title="Inspector Jacques Clouseau">
Inspector Jacques Clouseau



</doc>
<doc id="3656243" url="https://pl.wikipedia.org/wiki?curid=3656243" title="Far Cry Primal">
Far Cry Primal

Far Cry Primal – przygodowa gra akcji z widokiem pierwszoosobowym, stworzona i wydana przez firmę Ubisoft. Ukazała się 23 lutego 2016 na konsole PlayStation 4 i Xbox One oraz 1 marca 2016 komputery osobiste.
Gra jest spin-offem serii "Far Cry". Produkcję "Far Cry Primal" zapowiedziano w październiku 2015 roku.
Fabuła.
Gracz wciela się w rolę myśliwego o imieniu Takkar. Razem z innymi myśliwymi wyrusza na poszukiwanie swojego plemienia, lecz zostaje zaatakowany przez tygrysa szablozębnego, skutkiem czego wszyscy oprócz Takkara giną. Bohater wraz ze współplemieńcami stawia czoło niebezpieczeństwom ze strony tubylców i dzikich zwierząt.
Rozgrywka.
Akcja gry toczy się około 10 tysięcy lat przed naszą erą (epoka kamienia) w krainie Oros, z której kilka tysięcy lat wcześniej cofnął się lądolód. Dostępny obszar pokryty jest lasem ze strzelistymi drzewami, podmokłymi bagnami i tundrą. Celem gracza jest stworzenie dobrych warunków do życia dla nowego plemienia – zapewnienie żywności i schronienia.
Odbiór.
Gra w wersji na konsolę PlayStation 4 spotkała się z pozytywnym odbiorem recenzentów, uzyskując według agregatora GameRankings średnią ocen wynoszącą 77,30% oraz 76/100 punktów według serwisu Metacritic. Redaktor serwisu Gry-Online, Przemysław Zamęcki, wysoko ocenił świat gry i obszar po którym można się poruszać. Jego zdaniem Ubisoftowi udało się stworzyć ciekawą krainę, przyznał jednak, że rozgrywka jest podobna do poprzednich gier z serii. Zamęcki pozytywnie opisał też fikcyjny język „łindźa”, który pogłębia immersję i pasuje do świata gry. Recenzent Eurogamera uznał "Far Cry Primal" za bardzo dobrą odsłonę serii. Pochwalił umiejscowienie akcji gry w czasach prehistorycznych oraz wysoką jakość oprawy graficznej. Stwierdził, że nowy świat spodoba się zarówno fanom serii jak i tym, którzy sięgają po grę pierwszy raz. Redaktor docenił fakt, że gra zajmuje niewiele miejsca na dysku twardym i płynność rozgrywki. Wśród wad wymienił mało rozbudowaną mechanikę i słaby główny wątek fabularny.

</doc>
<doc id="3656244" url="https://pl.wikipedia.org/wiki?curid=3656244" title="Port lotniczy Tarakan-Juwata">
Port lotniczy Tarakan-Juwata

Port lotniczy Tarakan-Juwata (IATA: TRK, ICAO: WALR) – port lotniczy położony w Tarakan, w prowincji Borneo Północne, w Indonezji.

</doc>
<doc id="3656246" url="https://pl.wikipedia.org/wiki?curid=3656246" title="Port lotniczy Mopah">
Port lotniczy Mopah

Port lotniczy Mopah (IATA: MKQ, ICAO: WAKK) – port lotniczy położony w Merauke, w prowincji Papua, w Indonezji.

</doc>
<doc id="3656251" url="https://pl.wikipedia.org/wiki?curid=3656251" title="Port lotniczy Bayannur">
Port lotniczy Bayannur

Port lotniczy Bayannur (IATA: RLK, ICAO: ZBYZ) – port lotniczy położony w Bayan Nur, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="3656252" url="https://pl.wikipedia.org/wiki?curid=3656252" title="Queen Anne's Revenge">
Queen Anne's Revenge



</doc>
<doc id="3656253" url="https://pl.wikipedia.org/wiki?curid=3656253" title="Port lotniczy Erenhot">
Port lotniczy Erenhot

Port lotniczy Erenhot (IATA: ERL, ICAO: ZBER) – port lotniczy położony w Erenhot, w regionie autonomicznym Mongolii Wewnętrzna, w Chińskiej Republice Ludowej.

</doc>
<doc id="3656254" url="https://pl.wikipedia.org/wiki?curid=3656254" title="Port lotniczy Dunhuang">
Port lotniczy Dunhuang

Port lotniczy Dunhuang (IATA: DNH, ICAO: ZLDH) – port lotniczy położony w Dunhuang, w prowincji Gansu, w Chińskiej Republice Ludowej.

</doc>
<doc id="3656255" url="https://pl.wikipedia.org/wiki?curid=3656255" title="Port lotniczy Jiayuguan">
Port lotniczy Jiayuguan

Port lotniczy Jiayuguan (IATA: JGN, ICAO: ZLJQ) – port lotniczy położony w Jiuquan, w prowincji Gansu, w Chińskiej Republice Ludowej.

</doc>
<doc id="3656256" url="https://pl.wikipedia.org/wiki?curid=3656256" title="Port lotniczy Yulin">
Port lotniczy Yulin

Port lotniczy Yulin (IATA: UYN, ICAO: ZLYN) – port lotniczy położony w Yulin, w prowincji Shaanxi, w Chińskiej Republice Ludowej.

</doc>
<doc id="3656259" url="https://pl.wikipedia.org/wiki?curid=3656259" title="Ośrodek Pism Drukarskich">
Ośrodek Pism Drukarskich

Ośrodek Pism Drukarskich – polski ośrodek założony w 1968 w Warszawie przez Zjednoczenie Przemysłu Poligraficznego; komórka Ośrodka Badawczo-Rozwojowego Przemysłu Poligraficznego. Organizatorem był Roman Tomaszewski, który do 1976 również kierował pracą ośrodka. Zajmowano się projektowaniem i wdrażaniem nowych krojów pism, w szczególności dziełowych.
W 1975 w Warszawie i Krakowie odbył się XV Kongres ATypI (Association Typographique Internationale), w którego przygotowaniu organizacyjnym i merytorycznym miał spory udział Ośrodek Pism Drukarskich.
W 1979 został przeniesiony do Zakładów Mechanicznych Przemysłu Poligraficznego „Grafmasz” w Katowicach.

</doc>
<doc id="3656260" url="https://pl.wikipedia.org/wiki?curid=3656260" title="Helmut Nadolski">
Helmut Nadolski

Helmut Nadolski (ur. 27 października 1942 w Gdyni) – polski kontrabasista, kompozytor, poeta, aktor, performer, artysta multimedialny. Jedna z najbarwniejszych i najbardziej kontrowersyjnych postaci polskiej sceny muzycznej.
Życiorys.
Lata 50 XX w. i 60 XX w..
Uczęszczał do Liceum Ogólnokształcącego w Sopocie i do Państwowej Szkoły Muzycznej w Gdańsku-Wrzeszczu. W początkach kariery był związany z trójmiejskim środowiskiem jazzowym. W końcu lat 50 XX w. współpracował z kabaretem "To Tu" i cyrkiem "Tralabomba" Jerzego Afanasjewa w Klubie Studentów Wybrzeża „Żak”. Tego też okresu sięga jego przyjaźń z Czesławem Niemenem, który uważał, że Nadolski:
W 1969 roku Nadolski jako członek Kwartetu Andrzeja Przybielskiego zdobył II nagrodę na festiwalu Jazz Jamboree. Kompozycję Przybielskiego pt. "Żebrówka" w koncertowym wykonaniu grupy z JJ'69 opublikowano na składankowym longplayu "JJ 69 – New Faces In Polish Jazz".
Lata 70 XX w..
Kontrabasista był związany z awangardową sceną free-jazzową (m.in. Sesja 72), współtworzył Grupę Niemen, koncertował na wielu estradach w kraju i za granicą (m.in. na festiwalach Jazz Jamboree z Cz. Niemenem, na Warszawskiej Jesieni, w galeriach sztuki w Polsce, Austrii, Norwegii i RFN). Do ważniejszych pozycji w jego dyskografii należą: "Four Dialoques with Conscience" – wspólny projekt muzyków Sesji 72 i aktorki Igi Cembrzyńskiej (1973), "Meditation" z udziałem Cz. Niemena, Andrzeja Nowaka i aktora Olgierda Łukaszewicza – nagrania dokonano podczas koncertu w kościele św. Jerzego w Sopocie (1974) i "New Musik from Poland – H. Nadolski" (1979), a także longplaye nagrane z Grupą Niemen: "Strange Is This World" (1972), "Niemen (vol.1)" i "Niemen (vol.2)" (1973). Nadolski jest twórcą muzyki do wielu filmów fabularnych i telewizyjnych, m.in.: "Dziewczyny do wzięcia" (reż. Janusz Kondratiuk), "Rekolekcje" (reż. Witold Leszczyński), "Kronika polska" (reż. Grzegorz Królikiewicz), "Upiory" (reż. Marcel Kochańczyk) oraz spektakli poetyckich, m.in. do poezji Rainera Marii Rilkego "Co pan sądzi o miłości, co pan myśli o śmierci", do poezji Cypriana Kamila Norwida "Czas idzie, śmierć goni" i do poezji Mariny Cwietajewej "Dialog z Sumieniem" (jako członek Sesji 72).
Lata 80 XX w..
Od 1980 roku współtworzył z Andrzejem Mitanem, Andrzejem Przybielskim, Andrzejem Bieżanem i Januszem Trzcińskim Super Grupę Bez Fałszywej Skromności. Najważniejszym przedsięwzięciem formacji był spektakl "Księga Hioba", wystawiony w Teatrze Narodowym w ramach Jazz Jamboree’81. Planowaną na 14 grudnia realizację w Stoczni Szczecińskiej uniemożliwiło wprowadzenie stanu wojennego. Także w pierwszej połowie lat 80 XX w. Nadolski był współtwórcą Teatru Instrumentalnego Ryszarda Miśka przy Teatrze Muzycznym w Gdyni. Do jego najważniejszych spektakli należy – oparty na jego biografii "Proces" zadedykowany Franzowi Kafce. Premiera widowiska odbyła się 13 marca 1982 roku i była ogromnym wydarzeniem w woj. gdańskim. Nadolski był odtwórcą głównej roli, kompozytorem muzyki i współreżyserem. Spektakl otrzymał wspaniałe recenzje i poruszył całe środowisko artystyczne Trójmiasta. W 1984 roku ukazał się w ograniczonym nakładzie longplay, zatytułowany "Jubileuszowa Orkiestra Helmuta Nadolskiego" (ukazało się też jego drugie wydanie ze zmienioną okładką). W połowie lat 80 XX w. H. Nadolski zamieszkał w Bremie.
Lata 90 XX w. i obecnie.
Od lat 90 XX w. artysta realizuje performance "Mobile" – rodzaj spektaklu muzycznego łączącego różne formy ekspresji wykonawczej (ruchoma rzeźba grająca, muzyka improwizowana, medytacje). Występuje w klubach jazzowych, a także na scenie z monodramem Minni Oehl "Camille Claudel". Od przełomu pierwszej i z początkiem drugiej dekady XXI wieku ukazały się w Polsce jego dwa albumy: "Muzyka morza" (2010) i "Kiedy umiera człowiek" (2011). 19 listopada 2012 roku, w klubie Versalka w Sopocie artysta obchodził jubileusz siedemdziesiątych urodzin i 50-lecia pracy twórczej. Z tej okazji otrzymał Nagrodę Prezydenta Miasta Gdańska w Dziedzinie Kultury. W czasie imprezy H. Nadolski wywołał sensację, podpalił swój kontrabas. 5 grudnia tegoż roku został odznaczony przez Ministra Kultury i Dziedzictwa Narodowego Srebrnym Medalem „Zasłużony Kulturze Gloria Artis”.

</doc>
<doc id="3656261" url="https://pl.wikipedia.org/wiki?curid=3656261" title="Port lotniczy Daqing">
Port lotniczy Daqing

Port lotniczy Daqing (IATA: DQA, ICAO: ZYDQ) – port lotniczy położony w Daqing, w prowincji Heilongjiang, w Chińskiej Republice Ludowej.

</doc>
<doc id="3656263" url="https://pl.wikipedia.org/wiki?curid=3656263" title="Kawiarnia „Honoratka” w Łodzi">
Kawiarnia „Honoratka” w Łodzi

Kawiarnia „Honoratka” w Łodzi – nieistniejąca polska powojenna kawiarnia, działająca jako lokal prywatny w latach 1948–75 na parterze XIX-wiecznej frontowej kamienicy wzniesionej przez Ludwika Meyera przy ul. Stanisława Moniuszki 2 (dawnym pasażu Meyera) w Łodzi, miejsce spotkań łódzkiej bohemy (głównie filmowców i studentów Państwowej Wyższej Szkoły Filmowej, obecnie PWSFTViT im. Leona Schillera).
Historia.
Kawiarnia „Honoratka”, przez wiele lat jedyna w Łodzi prywatna kawiarnia, została założona w 1948 roku przez warszawianki Kwiatkowską i Pomirską, a w połowie lat 50. przejęta przez łódzkie małżeństwo – Stefanię i Bolesława Bruździńskich. Zajmowała małą salkę o powierzchni według różnych źródeł 30 lub 36 m², w której znajdowało się od kilku do kilkunastu stolików, "drewniana lada w kształcie litery „L”, jeden z nielicznych w Łodzi włoskich ekspresów do kawy, gablotka z ciastkami, 3 drewniane wieszaki i zegar z kukułką".
Do bywalców „Honoratki” należeli m.in.: Antoni Bohdziewicz, Leonard Buczkowski, Tadeusz Chmielewski, Zbigniew Cybulski, Feridun Erol, Ewa i Wojciech Frykowscy, Janusz Gajos, Jerzy Gruza, Jerzy Hoffman, Adam Holender, Zygmunt Kałużyński, Bogumił Kobiela, Janusz Kondratiuk, Jerzy Kosiński, Kazimierz Kutz, Barbara Kwiatkowska, Janusz Majewski, Zdzisław Maklakiewicz, Wojciech Marczewski, Janusz Morgenstern, Daniel Olbrychski, Marek Piwowski, Roman Polański, Zbigniew Rybczyński, Jerzy Skolimowski, Antoni Słonimski, Witold Sobociński, Ludwik Starski, Jan Sztaudynger, Andrzej Wajda, Roman Wilhelmi, Ewa Wiśniewska, Krzysztof Zanussi. Odwiedzali ją także lekarze, naukowcy, prawnicy, plastycy i muzycy, których przyciągała "fantastyczna atmosfera" panująca w lokalu. W latach 50. i 60. bywanie w „Honoratce” nie wynikało jedynie ze snobizmu i mody – był to wręcz "egzystencjalny obowiązek każdego aktora, reżysera i studenta, by codziennie znaleźć choćby pięć minut na szybką kawę i ciastko domowej produkcji pani Stefanii Brudzińskiej". W tej właśnie kawiarni Roman Polański poznał swoją przyszłą pierwszą żonę – Barbarę Kwiatkowską. Tam powstały pomysły wielu filmów, m.in. debiutu Janusza Morgensterna "Do widzenia, do jutra" (1960), debiutu pełnometrażowego Romana Polańskiego "Nóż w wodzie" (1961) oraz "Walkowera" (1965) Jerzego Skolimowskiego.
Sam lokal kawiarni stał się nie tylko miejscem spotkań osobistości polskiego świata filmowego, ale został też przez nie uwieczniony na taśmach filmowych, choć nie zawsze w rzeczywistej roli. W filmie "Kalosze szczęścia" Antoniego Bohdziewicza (1958) „Honoratkę” zamieniono w monachijski zakład pogrzebowy Hansemanna. Przez drzwi do „Honoratki” wchodzili do mieszkania Nitka (Aleksandra Śląska) i Andrzej (Zbigniew Cybulski) w filmie "Ich dzień powszedni" (1963) Aleksandra Ścibora-Rylskiego. W jej wnętrzu zostały zrealizowane sceny w „Café Mocca” – kawiarni z 5. odcinka serialu "Stawka większa niż życie" (1967) w reżyserii Andrzeja Konica. Do historii przeszła też dzięki niezliczonym anegdotom związanym z jej klientelą.
Ulica Stanisława Moniuszki, położona w bezpośrednim sąsiedztwie „Honoratki”, również posłużyła wielokrotnie jako plener filmowy. Zrealizowano tam zdjęcia m.in. do serialu "Kariera Nikodema Dyzmy" (1980) Jana Rybkowskiego i Marka Nowickiego oraz do filmów "Zezowate szczęście" (1960) Andrzeja Munka, "Ziemia obiecana" (1974, 1975 – serial) Andrzeja Wajdy (scena przejścia konduktu żałobnego po śmierci Hermana Buchholza), "Vabank" (1981) Juliusza Machulskiego i – już po likwidacji kawiarni – "Inland Empire" (2006) Davida Lyncha oraz serialu "Bodo" (2016) Michała Kwiecińskiego i Michała Rosy. Kawiarnia „Honoratka” pojawia się również w powieści Zbigniewa Nienackiego pt. "Pan Samochodzik i zagadki Fromborka" (1971) jako lokal, w którym miało dojść do transakcji zabytkowymi monetami.
Po śmierci w 1974 roku Stefanii Bruździńskiej lokal wkrótce upaństwowiono. Odtąd chylił się ku upadkowi i w pierwszej połowie lat 90. został zamknięty. Obecnie salka dawnej „Honoratki” jest częścią placówki banku Citi Handlowy.
Z inicjatywy krakowskiego filmowca i dziennikarza Leopolda Renégo Nowaka, Urzędu Miasta Łodzi i Muzeum Kinematografii w Łodzi 23 maja 2012 roku została odsłonięta wmurowana w ścianę kamienicy tablica pamiątkowa, którą zaprojektował Marian Konieczny. Jej fundatorem była Fundacja Kronenberga działająca przy Banku Handlowym w Warszawie S.A.
O legendzie kawiarni „Honoratka” opowiada paradokumentalny film "Czarodzieje Honoratki", wyprodukowany przez Muzeum Kinematografii, studio Se-ma-for, kanał TVP3 Łódź i Leopolda Renégo Nowaka, będącego jednocześnie jego scenarzystą i reżyserem. Twórca uznał kawiarnię za "swoistą historię polskiej powojennej kinematografii". Premiera filmu odbyła się 1 sierpnia 2013 roku, a gościła na niej m.in. Krystyna Dominet – wnuczka wieloletnich właścicieli lokalu.

</doc>
<doc id="3656267" url="https://pl.wikipedia.org/wiki?curid=3656267" title="Ignacy Pantaleon Kossowski">
Ignacy Pantaleon Kossowski

Ignacy Pantaleon Kossowski herbu Jelita – cześnik chęciński w 1783 roku, łowczy chęciński w latach 1776–1783, wojski większy chęciński w latach 1765–1776, miecznik chęciński w latach 1759–1765.
Życiorys.
Był członkiem konfederacji generalnej 1764 roku. W 1764 roku jako sędzia kapturowy województwa sandomierskiego był elektorem Stanisława Augusta Poniatowskiego z województwa sandomierskiego. Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku.

</doc>
<doc id="3656272" url="https://pl.wikipedia.org/wiki?curid=3656272" title="Kobieta samotna">
Kobieta samotna



</doc>
<doc id="3656276" url="https://pl.wikipedia.org/wiki?curid=3656276" title="Ignacy Malczewski (regent)">
Ignacy Malczewski (regent)



</doc>
<doc id="3656279" url="https://pl.wikipedia.org/wiki?curid=3656279" title="Ogród nauk">
Ogród nauk

Ogród nauk – zbiór esejów i przekładów poetyckich Czesława Miłosza wydany w 1979 w Paryżu przez Instytut Literacki jako 306. tom Biblioteki „Kultury”. 
Książka, którą twórca określił jako „prywatną księgę różności”, składa się z trzech części. Pierwsza zawiera eseje m.in. o tak znaczących dla pisarza twórcach jak Blake, Mickiewicz czy Dostojewski, a także teksty: "Gorliwość", "Koszta gorliwości", "Piasek w klepsydrze", "Rzeczywistość", "Ziemia jako raj", "Dehumanizacja sztuki", "Saligia" (o siedmiu grzechach głównych), "O piekle", "O twórcach", "Język, narody", "Strefa chroniona", "Polonistyka", "Niemoralność sztuki". Były to przedruki z paryskiej „Kultury”, głównie z 1977 r. 
Część druga, poprzedzona wstępem zatytułowanym "Gorliwość tłumacza", obejmuje antologię opatrzonych obszernymi komentarzami przekładów wierszy: Wystana Audena, Charles’a Baudelaire’a, Nuchim Bomse, Williama Cowpera, Thomasa Mertona, Oskara W. Miłosza, Yeatsa, Venclovy, Walta Whitmana oraz Robinsona Jeffersa. 
Całość zamyka przekład "Księgi Eklezjasty", który jako pierwodruk ukazał się na łamach „Tygodnika Powszechnego” w 1977 (nr 11 i 12).

</doc>
<doc id="3656284" url="https://pl.wikipedia.org/wiki?curid=3656284" title="Czara Eksekiasa">
Czara Eksekiasa

Czara Eksekiasa – starożytne greckie naczynie na wino, znajdujące się obecnie w zbiorach Staatliche Antikensammlungen w Monachium (sygnatura 2044).
Wykonane z gliny naczynie ma postać kyliksu o wysokości 13,6 cm i średnicy 30,5 cm. Posiada nóżkę i dwa boczne uchwyty. Zostało odnalezione na początku XIX wieku w Vulci podczas wykopalisk zleconych przez księcia Canino Lucjana Bonaparte. W 1841 roku zabytek został zakupiony na aukcji przez króla bawarskiego Ludwika I.
Naczynie datowane jest na ok. 550–525 p.n.e. Wykonane zostało przez attyckiego garncarza Eksekiasa, o czym zaświadcza wyryty na nóżce podpis artysty. Zdobione jest malowidłami w stylu czarnofigurowym. Zewnętrzną stronę kyliksu zdobi ornament w formie oczu. Wewnątrz naczynia umieszczono natomiast malowidło przedstawiające boga Dionizosa na statku otoczonym przez siedem delfinów, trzymającego w ręku róg z winem. Przedstawiona scena jest bezpośrednią ilustracją mitu znanego z jednego z "Hymnów homeryckich": schwytany przez piratów bóg podczas podróży statkiem sprawił, że jego maszt zamienił się w wielki krzew winorośli. Następnie zaryczał niczym lew, a przestraszeni zbóje wskoczyli do wody, zamieniając się w delfiny.

</doc>
<doc id="3656291" url="https://pl.wikipedia.org/wiki?curid=3656291" title="Policyja Królestwa Polskiego na kształt Arystotelesowych Polityk">
Policyja Królestwa Polskiego na kształt Arystotelesowych Polityk

Policyja Królestwa Polskiego na kształt Arystotelesowych Polityk wypisana i na świat dla dobra pospolitego wydana – traktat polityczny Stanisława Orzechowskiego, wydany w 1565 lub 1566.
Przez długi czas utwór był znany z kilku rękopisów. Dopiero w 1975 zostały odkryte fragmenty wydania z 1565 lub 1566, służące jako materiał introligatorski innych dzieł. Nie jest pewne, czy wydanie to zostało ukończone i rozpowszechniane. "Policyja" była ostatnim dziełem Orzechowskiego.
Utwór odwołuje się do rozprawy Arystotelesa "Polityka" i przedstawionych w niej form ustrojowych. Termin "policyja" oznacza w dziele Orzechowskiego ustrój polityczny. Autor przedstawia program organizacji państwa szlacheckiego w duchu odnowionego po soborze trydenckim katolicyzmu. Zdaniem Orzechowskiego filarami państwa mają być duchowni, król i szlachta (inne stany jak kupcy, rzemieślnicy czy chłopi są traktowane jako służebne i niedopuszczane do władzy).

</doc>
<doc id="3656305" url="https://pl.wikipedia.org/wiki?curid=3656305" title="Legendy nowoczesności">
Legendy nowoczesności

Legendy nowoczesności – zbiór esejów i listów Czesława Miłosza powstałych w czasie wojny, wydanych w 1996 r. przez Wydawnictwo Literackie w Krakowie.
Eseje powstały w latach 1942-43. Słowo wstępne do pierwszego wydania, na prośbę autora, napisał Jan Błoński. Część I zatytułowana "Eseje okupacyjne" składa się z przedmowy i ośmiu rozdziałów. Cykl poświęcony jest wybitnym tekstom literackim (Daniel Defoe, Honoriusz Balzac, Stendhal, André Gide, Lew Tołstoj, Witkacy) i filozoficznym (Henry James, Friedrich Nietzsche, Henri Bergson). Przez pewien czas autor pracował przy odgruzowywaniu bogatego księgozbioru Instytutu Francuskiego, który mieścił się w zniszczonym bombą niemiecką skrzydle Pałacu Staszica, odkładając na bok tomy, które go zafrapowały.
Drugą część tomu ("Listy-eseje") wypełnia eseistyczna korespondencja Miłosza z Jerzym Andrzejewskim, pochodząca z tego samego okresu i poruszająca pokrewne tematy. Nie były one przesyłane pocztą. Andrzejewski i Miłosz mieszkali na przeciwległych krańcach Warszawy i najczęściej spotykali się w Adrii przy ul. Mazowieckiej. Kopia maszynopisu esejów w formie listów trafiła do zbiorów Muzeum Literatury im. Adama Mickiewicza w Warszawie w 1974 r. wraz z częścią archiwum ocalałego z konspiracyjnej akcji wydawniczej „Wisła”, którą prowadził od 1943 r. Zbigniew Mitzner.

</doc>
<doc id="3656314" url="https://pl.wikipedia.org/wiki?curid=3656314" title="Szukanie ojczyzny">
Szukanie ojczyzny

Szukanie ojczyzny – zbiór esejów Czesława Miłosza wydanych w 1992 r. przez krakowskie wydawnictwo „Znak”.
Zbiór zawiera teksty wspomnieniowe, eseje i szkice historyczne dotyczące Wielkiego Księstwa Litewskiego i skomplikowanych związków łączących je przez stulecia z Polską.
Autor pisze m.in. o książkach Marii Rodziewiczówny, pamiętnikach Jakuba Gieysztora, niedrukowanych pamiętnikach pana Guze, oraz życiu i twórczości Oskara Miłosza. Do trzeciego wydania (Kraków 2001) dodano odczyt Miłosza wygłoszony w Wilnie 2 października 2000 r. na sympozjum z udziałem Güntera Grassa, Wisławy Szymborskiej i Tomasa Venclovy. Część esejów była wcześniej drukowana w paryskiej „Kulturze” (1991–1992).

</doc>
<doc id="3656317" url="https://pl.wikipedia.org/wiki?curid=3656317" title="Jauhien Abalenski">
Jauhien Abalenski



</doc>
<doc id="3656324" url="https://pl.wikipedia.org/wiki?curid=3656324" title="Studia Wczesnośredniowieczne">
Studia Wczesnośredniowieczne

Studia Wczesnośredniowieczne = Issledovaniâ po Istorii Drevnej Pol'ši = Études du Haut Hoyen – Âge Polonais. Studia, materiały, sprawozdania – rocznik wydawany przez Instytut Historii Kultury Materialnej Polskiej Akademii Nauk. Ukazywał się w latach 1952–1962. Publikowano się w nim prace dotyczące historii, archeologii, kultury materialnej, dziejów chrześcijaństwa, metrologii, paleografii okresu średniowiecza w Europie Środkowej. Redaktorem naczelnym byli m.in. Jadwiga Lekczyńska, Aleksander Gieysztor.

</doc>
<doc id="3656325" url="https://pl.wikipedia.org/wiki?curid=3656325" title="Świadectwo poezji">
Świadectwo poezji

Świadectwo poezji. Sześć wykładów o dotkliwościach naszego wieku – zbiór szkiców o poezji Czesława Miłosza wydanych w 1983 przez Instytut Literacki w Paryżu jako tom 370. Biblioteki „Kultury”. 
Sześć odczytów zostało wygłoszonych przez Miłosza w języku angielskim na Uniwersytecie Harvarda w roku akademickim 1981/1982., gdzie, jako pierwszy poeta słowiański z Europy środkowo-wschodniej, został zaproszony na katedrę zwaną, od imienia jednego ze zmarłych profesorów uczelni, Charles Eliot Norton Chair of Poetry.

</doc>
<doc id="3656326" url="https://pl.wikipedia.org/wiki?curid=3656326" title="O podróżach w czasie">
O podróżach w czasie

O podróżach w czasie – zbiór esejów i szkiców Czesława Miłosza powstałych w ostatnich dziesięciu latach życia pisarza, wydanych w 2004 w wydawnictwie Znak w Krakowie.
Na tom składają się teksty pisane w latach 1993-2003. Wszystkie były wcześniej publikowane na łamach czasopism: „Znak”, „Tygodnik Powszechny”, „Dekada Literacka”, „Gazeta Wyborcza”, „Kwartalnik Artystyczny”. Autor pisze o literaturze, jej powinnościach i uzależnieniach od rynku, o religii i duchowości, o książkach, które go zafascynowały, przede wszystkim jednak o przyjaciołach i ludziach, których znał, a których żywoty zasługują na ocalenie. Bohaterami szkiców Miłosza są m.in. Jerzy Giedroyc, Jerzy Turowicz, Paweł Hertz, Gustaw Herling-Grudziński, Thomas Merton, Denise Levertov, Wisława Szymborska, Julia Hartwig, Stanisław Barańczak i Seamus Heaney.

</doc>
<doc id="3656327" url="https://pl.wikipedia.org/wiki?curid=3656327" title="Studia i Materiały z Dziejów Nauki Polskiej">
Studia i Materiały z Dziejów Nauki Polskiej

Studia i Materiały z Dziejów Nauki Polskiej – rocznik ukazujący się w latach 1953-1956 w Warszawie. Wydawcą był Komitetu Historii Nauki PAN. Pismo publikowało prace z dziejów nauki polskiej. Redaktorem naczelnym był Bogdan Suchodolski. Kontynuacją pisma był kwartalnik "Kwartalnik Historii Nauki i Techniki". 

</doc>
<doc id="3656328" url="https://pl.wikipedia.org/wiki?curid=3656328" title="Salomonida Saburowa">
Salomonida Saburowa

Salomonida Saburowa, Sołomija Saburowa (ros. Соломония Сабурова) po postrzyżynach mniszych mniszka Zofia (ur. ok. 1490, zm. 1542) – pierwsza małżonka wielkiego księcia Wasyla III, następnie prawosławna mniszka, w 1916 kanonizowana przez Rosyjski Kościół Prawosławny.
Życiorys.
Salomonida Saburowa pochodziła ze szlacheckiej rodziny z Suzdala, pochodzenia tatarsko-ruskiego. Według tradycji Wasyl III wybrał ją na małżonkę po obejrzeniu pięciuset kobiet sprowadzonych w tym celu na dwór przez jego matkę Zoe Paleolog zgodnie z bizantyńskim zwyczajem. Salomonida była wielką księżną moskiewską od 1505 do 1525, nie odgrywając w tym czasie żadnej roli politycznej, zgodnie z dotychczasową tradycją stale przebywając w teremie na Kremlu moskiewskim. W źródłach znajdują się jedynie wzmianki o tym, że często zachowywała się w sposób budzący na dworze zdziwienie i oburzenie, np. bardzo lubiła jeździć konno, co uważane było za zajęcie niewłaściwe dla małżonki księcia.
W 1525 Wasyl III postanowił rozwieść się z żoną, uznając, że była ona bezpłodna - przez dwadzieścia lat małżeństwa nie urodziła dziecka. Decyzja ta została źle przyjęta przez otoczenie księcia i w pierwszej chwili potępiona przez hierarchię cerkiewną. Ostatecznie metropolita moskiewski Daniel wyraził zgodę na rozwód, którego konsekwencją były przymusowe postrzyżyny mnisze Salomonidy. Podczas obrzędu wielkiej księżnej nadano imię zakonne Zofia. Wielka księżna żyła najpierw w monasterze Narodzenia Matki Bożej w Moskwie, a następnie w monasterze Opieki Matki Bożej w Suzdalu.
Wasyl III nakazał ogłosić, jak również zapisać w tworzonych na dworze latopisach, że Salomonida z własnej woli została mniszką, by przez resztę życia modlić się o urodzenie następcy tronu.
Otoczona powszechnym szacunkiem mniszka Zofia zmarła w suzdalskim klasztorze w 1542 i tam też została pochowana.
Kult.
Nieformalny kult mniszki Zofii pojawił się natychmiast po jej śmierci. Już w II poł. XVI w. i na pocz. XVII w. opisywano przypadki uzdrowień, do których miało dochodzić na jej grobie, Zofię uważano za świętą. Przypisywano jej również ocalenie Suzdala przed wkroczeniem wojsk polskich w 1609. Oficjalna kanonizacja wielkiej księżnej miała jednak miejsce dopiero w 1916. Wspomnienie liturgiczne świętej mniszki Zofii Suzdalskiej przypada 16/29 grudnia.
Salomonida w folklorze rosyjskim.
Postać Salomonidy i jej oddalenie przez wielkiego księcia Wasyla stały się kanwą dla licznych legend i opowieści ludowych. Jedna z nich, powstała najprawdopodobniej już za panowania Iwana Groźnego, przedstawia okrucieństwo tegoż władcy jako karę bożą zesłaną na całą Ruś za niegodziwe postępowanie jego ojca. W ludowej opowieści Wasyl III, zastanawiając się nad rozwodem, prosi o radę trzech mnichów z monasteru Troicko-Siergijewskiego, a następnie, w modlitwie, samego zmarłego w 1392 Sergiusza z Radoneża (w innej wersji - Marka, patriarchę jerozolimskiego). W odpowiedzi słyszy, że w przypadku powtórnego ożenku będzie miał z niego "złe dziecko", za sprawą którego:
Legendy, wbrew rozpowszechnianej przez Wasyla III wersji o dobrowolnych postrzyżynach mniszych księżnej, opisywały również, że kobieta do ostatniej chwili nie chciała pogodzić się z losem, odrzuciła i podeptała nałożony jej na głowę mniszy kłobuk, a gdy w końcu uległa, zapowiedziała, że Bóg pomści jej krzywdę. W tradycji ludowej śmierć Wasyla III, która nastąpiła dziewięć lat później wskutek upadku z konia, była interpretowana właśnie jako kara za odtrącenie małżonki.
W innej legendzie o Salomonidzie kobieta, już jako mniszka, rodzi w Suzdalu syna Grigorija, który potem staje się Kudijarem - hersztem bandy rozbójników, by ostatecznie nawrócić się i wstąpić do monasteru.

</doc>
<doc id="3656331" url="https://pl.wikipedia.org/wiki?curid=3656331" title="Atak czasowy">
Atak czasowy

Atak czasowy () – atak kryptograficzny, w którym intruz usiłuje skompromitować kryptosystem poprzez analizę czasu, wymaganego do wykonania algorytmów kryptograficznych.
Dzięki pomiarom czasu wymaganego do odpowiedzi na poszczególne zapytania możliwy jest przeciek informacji z systemu.
Taki atak może być użyty w celu poznania haseł użytkowników stron, korzystających z logowania po protokołach OpenID oraz OAuth.
Koncepcja.
Atak czasowy jest przykładem analizowania charakterystycznych zachowań implementacji algorytmu, zależnych od danych, niż jego matematycznych właściwości.
Wiele algorytmów może być zaimplementowanych (lub maskowanych za pomocą proxy) w taki sposób, aby zredukować bądź wyeliminować relację między danymi a czasem, w którym otrzymano komunikat od systemu. Rozważmy implementację, w której każde wywołanie podprogramu jest zawsze zwracane w czasie, wynoszącym x sekund, gdzie x to maksymalny czas, jaki będzie potrzebny na wykonanie wspomnianego
podprogramu przy każdym możliwym (i dopuszczalnym) zestawie danych wejściowych. W takiej implementacji czas wykonania algorytmu nie powoduje przecieku żadnych informacji o danych wprowadzanych w celu tego wywołania. Wadą tego podejścia jest fakt, iż czas potrzebny do wykonania wielu wywołań wzrasta z wartości, przy której funkcja ma przeciętną (normalną) wydajność, do wartości będącą pesymistycznym wariantem wydajności tej funkcji.
Ataki czasowe są praktyczne w następujących przypadkach:

</doc>
<doc id="3656332" url="https://pl.wikipedia.org/wiki?curid=3656332" title="Alicja Schnepf">
Alicja Schnepf

Alicja Maria Schnepf z domu Szczepaniak (ur. 20 sierpnia 1930 w Warszawie) – polska działaczka społeczna.
Życiorys.
Urodziła się 20 sierpnia 1930 jako córka Antoniego Szczepaniaka i Natalii z domu Kuźniewskiej (1902–1999). Podczas II wojny światowej i trwającej okupacji niemieckiej na przełomie 1942/1943 wraz z matką ukrywały osoby pochodzenia żydowskiego w mieszkaniu w dzielnicy Praga miasta Warszawy.
W 1947 wstąpiła do Polskiej Partii Robotniczej. W 1949 została zatrudniona w Wojewódzkim Urzędzie Bezpieczeństwa Publicznego we Wrocławiu, gdzie brała udział w walkach z podziemiem niepodległościowym, za co w latach 70. przyznano jej specjalną emeryturę, która została jej odebrana po 1989. Następnie pracowała w Ministerstwie Bezpieczeństwa Publicznego.
Podjęła działalność w Polskim Towarzystwie Sprawiedliwych wśród Narodów Świata, w którym objęła funkcję sekretarza Zarządu Głównego.
Jej mężem był płk Maksymilian Sznepf (1920–2003), a ich synami są Ryszard (ur. 1951, dyplomata) i Zygmunt.

</doc>
<doc id="3656334" url="https://pl.wikipedia.org/wiki?curid=3656334" title="Borisław Dimitrow">
Borisław Dimitrow

Borisław Georgiew Dimitrow (bułg. Борислав Георгиев Димитров; ur. 11 listopada 1951 - zm. 28 marca 2013) – bułgarski piłkarz grający na pozycji obrońcy. W swojej karierze rozegrał 31 meczów i zdobył 2 bramki w reprezentacji Bułgarii.
Kariera klubowa.
Swoją karierę piłkarską Dimitrow rozpoczął w klubie Łokomotiw Sofia. W jego barwach zadebiutował w pierwszej lidze bułgarskiej. W 1973 roku zdobył z Łokomotiwem Puchar Bałkanów. Z kolei w sezonie 1977/1978 wywalczył z nim swój jedyny w karierze tytuł mistrza Bułgarii. W 1981 roku odszedł do greckiego klubu AÓ Iraklís z Salonik. W 1983 roku zakończył w nim swoją karierę.
Kariera reprezentacyjna.
W reprezentacji Bułgarii Dimitrow zadebiutował 25 września 1974 roku w zremisowanym 0:0 towarzyskim meczu z Rumunią, rozegranym w Sofii. Grał m.in. w: eliminacjach do Euro 76, do MŚ 78, do Euro 80 i do MŚ 82. Od 1974 do 1982 rozegrał w kadrze narodowej 31 meczów i strzelił w nich 2 gole.

</doc>
<doc id="3656335" url="https://pl.wikipedia.org/wiki?curid=3656335" title="Dąb Bartek (ujednoznacznienie)">
Dąb Bartek (ujednoznacznienie)



</doc>
<doc id="3656336" url="https://pl.wikipedia.org/wiki?curid=3656336" title="VLC Media Player">
VLC Media Player



</doc>
<doc id="3656337" url="https://pl.wikipedia.org/wiki?curid=3656337" title="Wielka Wojna Północna">
Wielka Wojna Północna



</doc>
<doc id="3656339" url="https://pl.wikipedia.org/wiki?curid=3656339" title="Komisja Wenecka">
Komisja Wenecka



</doc>
<doc id="3656340" url="https://pl.wikipedia.org/wiki?curid=3656340" title="Andrzej Śluzek">
Andrzej Śluzek

Andrzej Stefan Śluzek (ur. 3 października 1953 w Warszawie) – polski inżynier, profesor nauk technicznych. Specjalizuje się w automatyce i robotyce, cyfrowych systemach wizyjnych, językach i metodach programowania robotów, systemach inteligentnych oraz systemach cyfrowych. Nauczyciel akademicki Wydziału Elektroniki Politechnice Warszawskiej (1980-1992), następnie Nanyang Technological University w Singapurze (1992-2011) oraz Khalifa University of Science w Abu Zabi (Zjednoczone Emiraty Arabskie, od 2011).
Życiorys.
Urodził się w Warszawie, gdzie uczęszczał do szkoły podstawowej i liceum. Studia z automatyki i robotyki ukończył na Politechnice Warszawskiej w 1977. Stopień doktorski otrzymał w 1981 na Wydziale Elektroniki Politechniki Warszawskiej na podstawie pracy pt. "Model strukturalnego systemu hierarchicznej generacji i rozpoznawania obrazów". Na tym samym wydziale uzyskał habilitację (1990) na podstawie oceny dorobku naukowego i rozprawy "Zastosowanie metod momentowych do identyfikacji obiektów w cyfrowych systemach wizyjnych". Tytuł naukowy profesora nauk technicznych został mu nadany w 2016 roku. Zagraniczne staże naukowe odbywał w Indian Institute of Science (Indie, 1987) oraz na University of Birmingham (Wielka Brytania - research fellow, 1991).
Pracował naukowo w Instytucie Automatyki na Wydziale Elektroniki Politechnice Warszawskiej (1980-1992), w Szkole Wyższej Psychologii Społecznej (2005-2007) oraz w Instytucie Fizyki toruńskiego UMK (2009-2011). W pracy badawczej zajmuje się takimi zagadnieniami jak: systemy wizyjne, inteligentne roboty oraz cyfrowe wdrażanie algorytmów.
W latach 1992-2011 pracował w Nanyang Technological University w Singapurze (School of Computing Engineering; kolejno: starszy wykładowca w latach 1992-1998, associate professor od 1999, w latach 1994-2010 zastępca dyrektora uniwersyteckiego Robotics Research Centre).
W Abu Zabi pracuje jako associate professor w Department of Electrical and Computer Engineering oraz prowadzi zajęcia m.in. z cyfrowego przetwarzania sygnałów oraz systemów wizyjnych.
Jest członkiem szeregu krajowych i międzynarodowych towarzystw naukowych i technicznych, m.in. Towarzystwa Przetwarzania Obrazów (od 1990), Singapore Robotic Games Society (członek-założyciel, od 1997), Institute of Electrical and Electronics Engineers (IEEE, od 2013 w sekcji krajowej Zjednoczonych Emiratów Arabskich) oraz Pattern Recognition and Machine Intelligence Association (PREMIA, Singapur, od 2004, członek zarządu od 2005).
Zasiada w szeregu komitetów redakcyjnych czasopism naukowych: "Machine Graphics and Vision" (od 1990), "International Journal of Humanoid Robotics" (2003-2009), "The Open Electrical and Electronic Engineering Journal" (od 2007) oraz "International Journal of Biometrics" (od 2009).
Autor podręcznika "Komputerowa analiza obrazów" (Wydawnictwa Politechniki Warszawskiej, Warszawa 1991). Artykuły publikował m.in. w takich czasopismach jak: "Image and Vision Computing", "IEEE Systems Journal", "Signal, Image &amp; Video Processing" oraz "Optics Express".

</doc>
<doc id="3656341" url="https://pl.wikipedia.org/wiki?curid=3656341" title="Wasil Alaksiejenka">
Wasil Alaksiejenka



</doc>
<doc id="3656343" url="https://pl.wikipedia.org/wiki?curid=3656343" title="Kamen Rider Ghost">
Kamen Rider Ghost

 – japoński serial tokusatsu wyprodukowany przez Toei Company i emitowany na antenie TV Asahi od 4 października 2015 do 25 września 2016. Serial jest 26. oodsłoną serii "Kamen Rider".
Fabuła.
Akcja serialu rozgrywa się wokół Takeru Tenkūjiego, który tak jak jego ojciec Ryū chce zostać łowcą duchów. Niestety w dniu swoich osiemnastych urodzin Takeru zostaje zabity przez dwa potwory z rasy Ganma. Chłopak cudem zostaje wskrzeszony, jednak ma ograniczony czas życia. Aby całkowicie się odrodzić musi w ciągu 99 dni zebrać 15 przedmiotów zwanych Eyeconami, które zawierają dusze słynnych postaci historycznych, a jeśli tego nie zrobi, przestanie istnieć. Na drodze Takeru stoją inne Ganma, które planują użyć pozostałych w złym i tajemniczym celu. Jako Kamen Rider Ghost, Takeru musi je powstrzymać, w czym pomagają mu jego przyjaciółka Akari Tsukimura oraz Makoto Fukami, który przemienia się w Kamen Ridera Spectera.

</doc>
<doc id="3656344" url="https://pl.wikipedia.org/wiki?curid=3656344" title="Sotaro">
Sotaro



</doc>
<doc id="3656360" url="https://pl.wikipedia.org/wiki?curid=3656360" title="Furze Platt">
Furze Platt

Furze Platt – dzielnica miasta Maidenhead, w Anglii, w Berkshire, w dystrykcie (unitary authority) Windsor and Maidenhead. W 2011 roku dzielnica liczyła 7393 mieszkańców.

</doc>
<doc id="3656368" url="https://pl.wikipedia.org/wiki?curid=3656368" title="Katarzyna Waśniewska">
Katarzyna Waśniewska



</doc>
<doc id="3656372" url="https://pl.wikipedia.org/wiki?curid=3656372" title="Piotr Ładanow">
Piotr Ładanow

Piotr Fiodorowicz Ładanow (ros. Пётр Фёдорович Ладанов, ur. 27 sierpnia 1904, zm. 10 stycznia 1989) – radziecki działacz państwowy i partyjny.
Życiorys.
Od 1928 należał do WKP(b), w 1936 ukończył Leningradzki Instytut Technologiczny, w latach 1943-1947 wykładowca w instytucjach szkoleniowych NKGB/MGB ZSRR, a w latach 1947-1949 sekretarz biura WKP(b) Leningradzkiej Szkoły MGB ZSRR. Od 1949 do lipca 1950 I sekretarz Kujbyszewskiego Komitetu Rejonowego WKP(b) w Leningradzie, od 18 lipca 1950 do 15 czerwca 1954 przewodniczący Komitetu Wykonawczego Leningradzkiej Rady Miejskiej, od 14 października 1952 do 14 lutego 1956 zastępca członka KC KPZR. W latach 1955-1956 szef Zarządu Lenobłpromstroja. Następnie w latach 1956-1967 przewodniczący Komitetu Wykonawczego Wyborskiej Rady Miejskiej, między 1967 a 1985 dyrektor Muzeum Krajoznawczego w Wyborgu, od 1985 na emeryturze. Deputowany do Rady Najwyższej ZSRR IV kadencji.

</doc>
<doc id="3656375" url="https://pl.wikipedia.org/wiki?curid=3656375" title="Monaster Dragalewski">
Monaster Dragalewski

Monaster Dragalewski (, Dragalewski manastir „Sweta Bogorodica Witoszka“) – prawosławny żeński klasztor na stokach Witoszy, w jurysdykcji metropolii sofijskiej Bułgarskiego Kościoła Prawosławnego. 
Klasztor powstał w połowie XIV wieku z fundacji cara bułgarskiego Iwana Aleksandra. Został opuszczony w drugiej połowie XIV w., po zdobyciu Sofii przez sułtana osmańskiego Murada I. Ponownie został reaktywowany w końcu XVI w. i stał się ważnym centrum wiary Kościoła Prawosławnego. Jego odbudowa jest głównie zasługą sofijskiego bojara Radosława Mawyra ("Радослав Мавър"), który doprowadził do jego odbudowy. Odbudowa powiązana była z odmalowaniem i pokryciem ikonami wnętrza klasztornej cerkwi. Freski te zachowały się do dzisiaj i są jednym z najcenniejszych zabytków kompleksu monastyru. Zachowały się także freski przedstawiające Radosława Mawyra, jego żonę oraz dwóch synów. Po odzyskaniu niepodległości przez Bułgarię zespół klasztorny został ponownie odrestaurowany, a w 1932 według projektu architekta A. Raszenowa na miejscu starego klasztoru zbudowano nowy.

</doc>
<doc id="3656379" url="https://pl.wikipedia.org/wiki?curid=3656379" title="Hanworth (Berkshire)">
Hanworth (Berkshire)

Hanworth – dzielnica miasta Bracknell, w Anglii, w Berkshire, w dystrykcie (unitary authority) Bracknell Forest. W 2011 roku dzielnica liczyła 8059 mieszkańców.

</doc>
<doc id="3656380" url="https://pl.wikipedia.org/wiki?curid=3656380" title="Władimir Listow">
Władimir Listow

Władimir Władimirowicz Listow (ros. Владимир Владимирович Листов, ur. 4 grudnia 1931 w Tomsku, zm. 22 lutego 2014 w Moskwie) – minister przemysłu chemicznego ZSRR (1980-1986).
Życiorys.
1949-1955 studiował w Tomskim Instytucie Politechnicznym, 1955-1956 pracował w przedsiębiorstwie w Rubieżnoje w obwodzie ługańskim, następnie w fabryce w Kemerowie jako kierownik zmiany, technolog i szef warsztatu. Od 1961 zastępca dyrektora, a 1962-1964 dyrektor fabryki, od stycznia 1962 w KPZR, 1964-1966 kierownik Wydziału Przemysłu Chemicznego Komitetu Obwodowego KPZR w Kemerowie. W latach 1966-1970 I sekretarz Komitetu Miejskiego KPZR w Kemerowie, 1970-1971 szef 3 Głównego Zarządu, a 1971-1977 zastępca ministra przemysłu chemicznego ZSRR, 1977-1980 kierownik Wydziału Przemysłu Chemicznego KC KPZR. Od listopada 1980 do sierpnia 1986 minister przemysłu chemicznego ZSRR, 1986-1988 kierownik wydziału Zarządu Spraw Rady Ministrów ZSRR, 1988-1990 zastępca przewodniczącego Biura Rady Ministrów ZSRR ds. Kompleksu Chemiczno-Leśnego - przewodniczący Rady Naukowo-Technicznej, następnie na emeryturze. Od 3 marca 1981 do 2 lipca 1990 zastępca członka KC KPZR. Deputowany do Rady Najwyższej ZSRR 10 i 11 kadencji. Pochowany na Cmentarzu Trojekurowskim w Moskwie.

</doc>
<doc id="3656382" url="https://pl.wikipedia.org/wiki?curid=3656382" title="Hanworth (Londyn)">
Hanworth (Londyn)

Hanworth – dzielnica Londynu, w Wielki Londyn, leżąca w gminie Hounslow. W 2011 dzielnica liczyła 12 155 mieszkańców.

</doc>
<doc id="3656383" url="https://pl.wikipedia.org/wiki?curid=3656383" title="Łowca nagród (zawód)">
Łowca nagród (zawód)

Łowca nagród () – najemnik zajmujący się wyłapywaniem osób ściganych przez wymiar sprawiedliwości (kryminalistów, zbiegów, uciekinierów) za nagrodę pieniężną. W Stanach Zjednoczonych istnieje wiele synonimów odnoszących się do tego zawodu – w przeszłości oprócz terminu "bounty hunter" istniał jeszcze termin "bounty killer". Obecnie dla określenia łowcy nagród używane są sformułowania takie jak: "bail enforcement agent", "bail agent", "recovery agent", "bail recovery agent", "fugitive recovery agent". Niekiedy termin „łowca nagród” używany jest zamiennie z terminem „łowca głów”.
W 1872 Sąd Najwyższy Stanów Zjednoczonych ustanowił, iż łowcy nagród stali się częścią systemu organów ścigania na terenie USA w sprawie "Taylor v. Taintor". Dlatego zawód łowcy nagród upowszechnił się na Dzikim Zachodzie, gdzie często dochodziło do rabunku banków, a lokalni szeryfowie nie potrafili poradzić sobie z bezprawiem. Również w tym czasie popularne stały się słynne plakaty „"Wanted"”, na których widniały podobizny osób wyjętych spod prawa oraz kwota wyznaczona za dostarczenie żywego lub martwego złoczyńcy. W przeszłości oprócz łapania złoczyńców, łowcy nagród trudnili się wyłapywaniem zbiegłych czarnoskórych niewolników.
Obecnie również istnieją łowcy nagród – jeden z nich Duane „Dog” Chapman wsławił się m.in. tym, że w kulminacyjnym momencie kariery łowcy nagród potrafił łapać pięciu przestępców dziennie, a w całej swojej karierze zdołał ująć ponad 7 tys. zbiegów. Do historii przeszła również akcja Chapmana, w której „Dog” miał dostarczyć do wymiaru sprawiedliwości Andrew Lustera (prawnuka Maxa Factora), oskarżonego o potrójny gwałt. W kwietniu 2003 Chapman oznajmił w wywiadzie dla „Los Angeles Times”, że zdoła ująć Lustera i postawić go przed wymiar sprawiedliwości. 18 czerwca 2003 Chapman wytropił Lustera w meksykańskim mieście Puerto Vallarta i jeszcze tego samego dnia o godz. 5 rano Chapman ujął Lustera, lecz dostarczenie go z Meksyku do USA udaremniła meksykańska policja, która zatrzymała Duane'a Chapmana uznając, że zatrzymanie Lustera przez Chapmana było bezprawne. Również obecnie łowcami nagród zostają najczęściej prywatni detektywi lub emerytowani albo byli funkcjonariusze jednostek policyjnych.
Inną słynną łowczynią nagród była Domino Harvey – brytyjska modelka, która porzuciła branżę modelingu, by wejść w biznes łowców nagród. W 2005 powstał poświęcony jej film biograficzny pt. "Domino". W tytułową rolę wcieliła się Keira Knightley.
Łowcy nagród w popkulturze.
Łowcy nagród często spotykani są w filmach. Jednymi ze znanych łowców nagród byli Boba Fett, Jango Fett oraz "Din Djarin" (Mandalorianin) występujący w uniwersum "Gwiezdnych wojen". Innymi łowcami nagród były takie filmowe postaci jak np.: "Anielskie Oczka" (Lee Van Cleef) i "Blondas" (Clint Eastwood) ze spaghetti westernu pt. "Dobry, zły i brzydki"; "Barbara Kopetski" – będąca komiksową łowczynią nagród działającą pod pseudonimem „Żyleta” (w 1996 powstał film fabularny pt. "Żyleta" – w postać Barbary Kopetski wcieliła się Pamela Anderson); "Doktor King Schultz" i "Django" – dwaj łowcy nagród z filmu Quentina Tarantino pt. "Django". Motyw łowcy nagród pojawił się również w komedii romantycznej pt. "Dorwać byłą" z 2010.
Również w komiksach pojawia się motyw łowców nagród – wśród komiksowych postaci wykonujących zawód łowcy nagród wyróżnić można takich bohaterów jak: Angela, Johan Hex czy Jinx z komiksów G.I. Joe.
Wyposażenie.
Obecnie łowcy nagród rzadko używają broni palnej. Na ogół wyposażeni są w kamizelki kuloodporne, tasery, kajdanki, pałki ogłuszające oraz spray z gazem pieprzowym. Znakiem rozpoznawczym są też odznaki z wygrawerowanym napisem "BAIL ENFORCEMENT AGENT". Wielu łowców nagród dla wzajemnego porozumiewania się podczas akcji używa krótkofalówek.

</doc>
<doc id="3656391" url="https://pl.wikipedia.org/wiki?curid=3656391" title="Putney (dzielnica Londynu)">
Putney (dzielnica Londynu)



</doc>
<doc id="3656393" url="https://pl.wikipedia.org/wiki?curid=3656393" title="Kościół Bożego Ciała w Orłowie-Parcel">
Kościół Bożego Ciała w Orłowie-Parcel

Kościół Bożego Ciała – rzymskokatolicki kościół parafialny należący do dekanatu Piątek diecezji łowickiej.
Jest to gotycka, orientowana świątynia wzniesiona w 1430 roku. Kościół jest jednonawowy i posiada prezbiterium niższe i węższe od nawy głównej, zamknięte wielobocznie. Prezbiterium nakrywa sklepienie gwiaździste, zakrystię nakrywa sklepienie krzyżowe a skarbczyk sklepienie kolebkowe. W nawie i kruchcie są umieszczone stropy. Od strony południowej w fasadę wtopiona jest wieżao dwóch kondygnacjach.
Wyposażenie kościoła powstało w XVI i XIX wieku

</doc>
<doc id="3656394" url="https://pl.wikipedia.org/wiki?curid=3656394" title="Georgi Bonew">
Georgi Bonew

Georgi Stojczew Bonew (bułg. Георги Стойчев Бонев; ur. 20 czerwca 1954 w Sofii) – bułgarski piłkarz grający na pozycji obrońcy. W swojej karierze rozegrał 34 mecze w reprezentacji Bułgarii.
Kariera klubowa.
Swoją karierę piłkarską Bonew rozpoczął w klubie Łokomotiw Gorna Orjachowica. W 1972 roku zadebiutował w nim w trzeciej lidze. Grał w nim do końca sezonu 1973/1974. Latem 1974 przeszedł do klubu Łokomotiw Sofia grającego w pierwszej lidze bułgarskiej. W sezonie 1977/1978 wywalczył z nim swój jedyny w karierze tytuł mistrza Bułgarii. Z kolei w sezonie 1981/1982 zdobył z nim Puchar Bułgarii. W 1985 roku zakończył w nim swoją karierę.
Kariera reprezentacyjna.
W reprezentacji Bułgarii Bonew zadebiutował 21 września 1977 w wygranym 3:1 meczu Pucharu Bałkanów z Turcją, rozegranym w Sofii. Grał m.in. w: eliminacjach do MŚ 78, do Euro 80 i do MŚ 82. Od 1977 do 1981 rozegrał w kadrze narodowej 34 mecze.

</doc>
<doc id="3656399" url="https://pl.wikipedia.org/wiki?curid=3656399" title="Reprezentacja Australii w unihokeju mężczyzn">
Reprezentacja Australii w unihokeju mężczyzn

Reprezentacja Australii w unihokeju mężczyzn – drużyna reprezentująca Australie w rozgrywkach międzynarodowych w unihokeju mężczyzn.

</doc>
<doc id="3656403" url="https://pl.wikipedia.org/wiki?curid=3656403" title="Crown Wood">
Crown Wood

Crown Wood – dzielnica miasta Bracknell, w Anglii, w Berkshire, w dystrykcie (unitary authority) Bracknell Forest. W 2011 roku dzielnica liczyła 7736 mieszkańców.

</doc>
<doc id="3656417" url="https://pl.wikipedia.org/wiki?curid=3656417" title="Reprezentacja Singapuru w unihokeju mężczyzn">
Reprezentacja Singapuru w unihokeju mężczyzn

Reprezentacja Singapuru w unihokeju mężczyzn – drużyna reprezentująca Singapuru w rozgrywkach międzynarodowych w unihokeju mężczyzn.

</doc>
<doc id="3656418" url="https://pl.wikipedia.org/wiki?curid=3656418" title="Maurizio Bravi">
Maurizio Bravi

Maurizio Claudio Bravi (ur. 20 lipca 1962 w Capriate San Gervasio) – włoski duchowny katolicki, dyplomata watykański.
Życiorys.
21 czerwca 1986 otrzymał święcenia kapłańskie i został inkardynowany do diecezji Bergamo. W 1991 rozpoczął przygotowanie do służby dyplomatycznej na Papieskiej Akademii Kościelnej.
W 1995 rozpoczął służbę w dyplomacji watykańskiej pracując kolejno jako sekretarz nuncjatur: na Dominikanie (1995-1998), w Argentynie (1998-2000), we Francji (2006-2011) i Kanadzie (2011-2016).
27 lutego 2016 został mianowany przez papieża Franciszka stałym obserwatorem Stolicy Apostolskiej przy Światowej Organizacji Turystyki w Madrycie.

</doc>
<doc id="3656424" url="https://pl.wikipedia.org/wiki?curid=3656424" title="Soke of Peterborough">
Soke of Peterborough

Soke of Peterborough – byłe hrabstwo w Anglii, istniejące w latach 1889-1965. W 1961 roku hrabstwo liczyło 74 758 mieszkańców.

</doc>
<doc id="3656425" url="https://pl.wikipedia.org/wiki?curid=3656425" title="Stefan Nerezow">
Stefan Nerezow

Stefan Michajłow Nerezow (buł. Стефан Михайлов Нерезов; ur. 12 listopada 1867 w Sewliewie, zm. 16 kwietnia 1925 w Sofii) – bułgarski wojskowy, generał piechoty, szef Sztabu Generalnego.
Życiorys.
Urodził się w m. Sewliewo, gdzie ukończył szkołę podstawową. Potem ukończył szkołę średnią w Gabrowie.
Po wybuchu wojny serbsko-bułgarskiej w listopadzie 1885 roku zgłosił się do legionu ochotniczego i wziął udział w walkach. Po zakończeniu walk pozostał w wojsku jako podoficer w 12 pułku piechoty. W latach 1887–1888 był słuchaczem Szkoły Wojskowej w Sofii, zostając oficerem. Po czym został skierowany do 4 pułku artylerii, gdzie pełnił służbę do 1892 roku.
W 1892 roku został skierowany na studia do Akademii Wojskowej w Turynie, którą ukończył w 1896 roku. Po powrócił do 4 pułku artylerii, gdzie był młodszym adiutantem pułku. W styczniu 1897 roku został oficerem do zleceń w sztabie armii bułgarskiej i uczestniczył w wojskowej misji obserwacyjnej we Włoszech. Po powrocie został młodszym adiutantem dywizji w 3 Dywizji Piechoty, a następnie starszym adiutantem 2 Brygady w 6 Dywizji Piechoty.
15 lutego 1900 został inspektorem szkół wojskowych i funkcję tę pełnił do 1902 roku, gdy został dowódcą kompanii w 14 pułku piechoty. W latach 1903 – 1904 był członkiem dworu księcia Ferdynanda. W 1905 został dowódca batalionu w 1 sofijskim pułku piechoty, a potem komendantem ochrony dworu cara, funkcje te pełnił do 1908, został wtedy szefem sekcji w wydziale operacyjnym Sztabu Generalnego. 1 czerwca 1909 roku został dowódcą 8 przymorskiego pułku piechoty i funkcję tę pełnił do września 1910 roku
W styczniu 1911 został naczelnikiem Wydziału Operacyjnego Sztabu Generalnego i zastępcą szefa sztabu. Funkcję tę pełnił w okresie I i II wojny bałkańskiej. W okresie II wojny bałkańskiej z powodu choroby szefa sztabu gen. Ficzewa był faktycznym szefem Sztabu Generalnego.
W marcu 1914 roku przeszedł do służby liniowej i został dowódcą 2 Brygady w 9 Dywizji Piechoty. Po wybuchu I wojny światowej i przystąpieniu Bułgarii do niej, w sierpniu 1915 roku został dowódca 9 Dywizji Piechoty. Dywizja ta wyróżniła się w czasie walk na terenie Kosowa, Macedonii i Froncie salonickim.
W dniu 25 listopada 1916 roku został dowódca 3 Armii, funkcję tę pełnił do 30 lipca 1917 roku. W tym czasie armia uczestniczył w uderzeniu na Rumunię, po jej przystąpieniu do wojny. W grudniu 1917 roku został dowódcą Morawskiego Okręgu Wojskowego, którą pełnił do maja 1918. Był członkiem delegacji wojskowej w maju 1918 roku w sprawie zawarcia traktatu pokojowego z Rumunią w Bukareszcie. Po powrocie 30 lipca 1918 został dowódcą 1 Armii, która prowadziła działania bojowe na froncie macedońskim i funkcję tę pełnił do końca wojny.
Po zakończeniu I wojny światowej został dowódcą 1 Okręgu Wojskowego i komendantem garnizonu w Sofii, a w grudniu 1918 roku inspektorem piechoty armii bułgarskiej. 2 listopada 1919 roku został szefem Sztabu Generalnego armii bułgarskiej, funkcję tę pełnił do 3 września 1920 roku. Po czym został przeniesiony do rezerwy.
Mieszkał w Sofii. Zginął w dniu 16 kwietnia 1925 roku w czasie zamachu bombowego w cerkwi „Sweta Nedelja” w Sofii.

</doc>
<doc id="3656427" url="https://pl.wikipedia.org/wiki?curid=3656427" title="Tosca (ujednoznacznienie)">
Tosca (ujednoznacznienie)



</doc>
<doc id="3656428" url="https://pl.wikipedia.org/wiki?curid=3656428" title="Nikołaj Grynczarow">
Nikołaj Grynczarow

Nikołaj Atanasow Grynczarow (bułg. Николай Атанасов Грънчаров; ur. 20 kwietnia 1953 w Warnie - zm. 24 listopada 1997) – bułgarski piłkarz grający na pozycji obrońcy. W swojej karierze rozegrał 22 mecze i strzelił 2 bramki w reprezentacji Bułgarii.
Kariera klubowa.
Swoją karierę piłkarską Grynczarow rozpoczął w klubie Czerno More Warna. W sezonie 1972/1973 roku zadebiutował w nim w pierwszej lidze bułgarskiej. Po dwóch sezonach gry w Czerno More odszedł do klubu Lewski-Spartak Sofia. W sezonie 1975/1976 wywalczył z nim wicemistrzostwo Bułgarii oraz zdobył Puchar Bułgarii. Z kolei w sezonie 1976/1977 sięgnął z Lewskim po dublet - mistrzostwo oraz puchar. W sezonie 1978/1979 ponownie wywalczył dublet. W sezonach 1980/1981, 1981/1982 i 1982/1983 zostawał z Lewskim wicemistrzem kraju. W 1983 roku odszedł do portugalskiego SC Farense, w którym po roku gry zakończył karierę.
Kariera reprezentacyjna.
W reprezentacji Bułgarii Grynczarow zadebiutował 22 września 1976 roku w zremisowanym 2:2 towarzyskim meczu z Turcją, rozegranym w Sofii. Grał m.in. w: eliminacjach do MŚ 78, do Euro 80 i do Euro 84. Od 1976 do 1982 rozegrał w kadrze narodowej 22 mecze i strzelił 2 gole.

</doc>
<doc id="3656430" url="https://pl.wikipedia.org/wiki?curid=3656430" title="Matka Michitsuny">
Matka Michitsuny

 – japońska poetka, tworząca w okresie Heian. Zaliczana do Trzydziestu Sześciu Średniowiecznych Mistrzów Poezji i Trzydziestu Sześciu Mistrzyń Poezji. 
Córka urzędnika Fujiwary no Tomoyasu. W 954 poślubiła (jako druga żona) Fujiwarę no Kaneie. Rok później urodziła Michitsunę, od którego powstał jej przydomek. Zdobyła uznanie jako poetka; w 969 została poproszona o skomponowanie wiersza na 50. urodziny Fujiwary no Morotady. Brała udział w konkursach poetyckich organizowanych przez cesarza Kazana i księcia Okisadę. 
Znana przede wszystkim z autobiograficznego "Dziennika ulotnych chwil". Jeden z jej wierszy opublikowany został w "Ogura Hyakunin-isshu". Poezje Matki Michitsuny zostały zebrane (prawdopodobnie pośmiertnie) w krótkim zbiorze dołączanym do niektórych wydań "Dziennika ulotnych chwil". 36 "waka" jej autorstwa zamieszczono również w cesarskich antologiach poezji, m.in. "Shūi wakashū" i "Shinsenzai wakashū".

</doc>
<doc id="3656436" url="https://pl.wikipedia.org/wiki?curid=3656436" title="Nowe kłopoty detektywa Pozytywki">
Nowe kłopoty detektywa Pozytywki



</doc>
<doc id="3656437" url="https://pl.wikipedia.org/wiki?curid=3656437" title="Pamiątki detektywa Pozytywki">
Pamiątki detektywa Pozytywki



</doc>
<doc id="3656438" url="https://pl.wikipedia.org/wiki?curid=3656438" title="Wielka księga detektywa Pozytywki">
Wielka księga detektywa Pozytywki



</doc>
<doc id="3656440" url="https://pl.wikipedia.org/wiki?curid=3656440" title="Przygody detektywa Pozytywki">
Przygody detektywa Pozytywki



</doc>
<doc id="3656441" url="https://pl.wikipedia.org/wiki?curid=3656441" title="Powrót detektywa Pozytywki">
Powrót detektywa Pozytywki



</doc>
<doc id="3656442" url="https://pl.wikipedia.org/wiki?curid=3656442" title="Wakacje detektywa Pozytywki">
Wakacje detektywa Pozytywki



</doc>
<doc id="3656444" url="https://pl.wikipedia.org/wiki?curid=3656444" title="Wiesław Rzońca">
Wiesław Rzońca

Wiesław Rzońca (ur. 1 grudnia 1959 w Libiszowie-Kolonii) – profesor doktor habilitowany, literaturoznawca. Specjalizuje się w epokach romantyzmu oraz modernizmu. Był jednym z pierwszych polskich historyków literatury, którzy w latach 90. XX w. stosowali w badaniach narzędzia postmodernistycznego dekonstrukcjonizmu.
Życiorys.
W latach 1975–1981 pracował w warsztacie samochodowym, ucząc się w systemie wieczorowym w Zasadniczej Szkole Zawodowej w Opocznie, a następnie tamże w Technikum Mechanicznym. Od roku 1979 do 1981 w lokomotywowni w Idzikowicach pełnił funkcję dyspozytora samochodowego. Następnie studiował pedagogikę kulturalno-oświatową w Wyższej Szkole Pedagogicznej w Opolu, gdzie w 1984 roku debiutował w miesięczniku „Opole”. Studia polonistyczne na Uniwersytecie Warszawskim odbył w latach 1985–1989. Od roku 1989 do uzyskania tytułu doktora (r. 1995 – promotor prof. Stanisław Makowski) pracował jako asystent, a następnie adiunkt w Zakładzie Romantyzmu Instytutu Literatury Polskiej.
Uczestniczył w charakterze eksperta (wraz z Andrzejem Fabianowskim i Eligiuszem Szymanisem) w literackich edycjach telewizyjnej „Wielkiej gry”. W roku 1998 brał udział w cyklu audycji literackich Radia Bis. Zastępca redaktora naczelnego kwartalnika literackiego „Ogród” (1993–1994). W latach 1999–2004 jako "Gastdozent" wykładał literaturę polską na Uniwersytecie w Tybindze. Habilitował się w 2006 roku. Przez 4 lata (2008–2012) pełnił funkcję wicedyrektora Instytutu Literatury Polskiej UW. Wieloletni członek Towarzystwa Literackiego im. Adama Mickiewicza. Wygłaszał odczyty o niemiecko-polskich relacjach literackich – w Germanisches Seminar, Slavisches Seminar, Institut fur Kommunikationswissenschaften Uniwersytetu w Bonn (l. 2007–2010), również na Uniwersytecie w Saarbrucken (1995, 2015).
Od r. 2010 profesor nadzwyczajny Uniwersytetu Warszawskiego. 26 stycznia 2016 r. z rąk prezydenta Andrzeja Dudy odebrał nominację profesorską. Do tej pory wypromował czworo doktorów oraz ponad stu magistrów. Recenzował kilkanaście rozpraw doktorskich. Trzykrotnie był recenzentem w procesie habilitacyjnym. Publikował w Niemczech, Czechach oraz na Słowacji. W 1998 roku przedstawił koncepcję literaturoznawczej „komparatystyki niepodobności”, tj. metodę zestawiania pisarzy uchodzących za biograficzno-światopoglądowe przeciwieństwa ("Witkacy-Norwid"). Zaś w r. 2013 ("Premodernizm Norwida") wskazał na cechy dzieła artystycznego autora "Vade-mecum", które czynią go najważniejszym z polskich prekursorów XX-wiecznego modernizmu.

</doc>
<doc id="3656445" url="https://pl.wikipedia.org/wiki?curid=3656445" title="West Riding of Yorkshire">
West Riding of Yorkshire

West Riding of Yorkshire – byłe hrabstwo w Anglii, istniejące w latach 1889-1974. W 1961 roku hrabstwo liczyło 3 644 582 mieszkańców.

</doc>
<doc id="3656451" url="https://pl.wikipedia.org/wiki?curid=3656451" title="North Riding of Yorkshire">
North Riding of Yorkshire

North Riding of Yorkshire – byłe hrabstwo w Anglii, istniejące w latach 1889-1974. W 1961 roku hrabstwo liczyło 554 102 mieszkańców.

</doc>
<doc id="3656454" url="https://pl.wikipedia.org/wiki?curid=3656454" title="Reprezentacja Danii w unihokeju mężczyzn">
Reprezentacja Danii w unihokeju mężczyzn

Reprezentacja Danii w unihokeju mężczyzn – drużyna reprezentująca Dania w rozgrywkach międzynarodowych w unihokeju mężczyzn.

</doc>
<doc id="3656460" url="https://pl.wikipedia.org/wiki?curid=3656460" title="Nikołaj Granczarow">
Nikołaj Granczarow



</doc>
<doc id="3656466" url="https://pl.wikipedia.org/wiki?curid=3656466" title="County of London">
County of London

County of London – byłe hrabstwo w Anglii, obejmujące Londyn (w graniach zbliżonych do obecnego Londynu Wewnętrznego), istniejące w latach 1889-1965. W 1961 roku hrabstwo liczyło 3 200 484 mieszkańców. 
Hrabstwo utworzone zostało w 1889 roku na pograniczu hrabstw Middlesex, Surrey i Kent. W 1965 roku zastąpione zostało przez region i hrabstwo ceremonialne Wielki Londyn.
Podział administracyjny.
W skład hrabstwa wchodziło 28 dystryktów metropolitalnych oraz City of London o odmiennym statusie:

</doc>
<doc id="3656470" url="https://pl.wikipedia.org/wiki?curid=3656470" title="Habib Abdułłajew">
Habib Abdułłajew



</doc>
<doc id="3656472" url="https://pl.wikipedia.org/wiki?curid=3656472" title="Matthew Wilkas">
Matthew Wilkas

Matthew Wilkas (ur. 20 kwietnia 1978 w Maine) – amerykański aktor filmowy, telewizyjny i sceniczny, okazjonalnie dramaturg.
Życiorys.
Wczesne lata.
Urodził się w Maine. Jego miastem rodzinnym jest Camden. Wychowywał się w rodzinie katolickiej. Ma siostrę Beth.
Kariera.
W 2003 wystąpił gościnnie w sitcomie ABC "Hope i Faith" ("Hope &amp; Faith"). W 2009 zagrał potać Grega w niezależnej komedii "Sad Sack Sally", a także wystąpił w roli Petera w komediodramacie "The Bits in Between". W krótkometrażowym romansie "Curious Thing" (2010) wcielił się w Sama, heteroseksualnego mężczyznę, który zaprzyjaźnia się ze skrytym gejem. Następnie pojawił się w reżyserowanej przez Chrisa Rocka komedii romantycznej "Pierwsza piątka" ("Top Five", 2014) i horrorze "You're Killing Me" (2015). 
Zaangażowano go do prac nad sitcomem "Nierandkowalni" ("Undateable"), lecz gdy serial wykupiony został przez telewizję NBC, oferowaną mu rolę Bretta przejął David Fynn. Wilkas wystąpił jednak w odcinku pilotażowym.
Stał się znany z ról w projektach o tematyce LGBT. W 2012 zdobył popularność dzięki pierwszoplanowemu występowi w komedii "Gejbi" ("Gayby"). Jego rolę wyróżniono podczas The Los Angeles Outfest Film Festival oraz Ashland Independent Film Festival. Gościnnie pojawił się w serialach stacji HBO "Spojrzenia" ("Looking", 2014), Logo TV "EastSiders" (2015-2017) i "New York Is Dead" (2017).
W 2012 i 2013 występował na Broadwayu w adaptacji musicalu "Spider-Man: Turn Off the Dark". Grał też między innymi na scenach The Sundance Theatre Institute, The Huntington Theatre Company i The Rattlestick Playwrights Theater.
Poza aktorstwem zajmuje się też pisaniem sztuk teatralnych. Satyra "Pageant Play", którą stworzył wraz z Markiem Setlockiem, miała swoją premierę podczas Berkshire Theatre Festival w Stockbridge w stanie Massachusetts.
Życie prywatne.
Jest homoseksualistą. W listopadzie 2015 związał się z Gusem Kenworthy, amerykańskim narciarzem dowolnym, medalistą olimpijskim. 
W listopadzie 2012 magazyn „Out” uwzględnił Wilkasa w rankingu najistotniejszych osób LGBT roku. Bliski przyjaciel aktorki Jenn Harris, z którą wystąpił w filmie "Gejbi".

</doc>
<doc id="3656475" url="https://pl.wikipedia.org/wiki?curid=3656475" title="Młynkowiec">
Młynkowiec

Młynkowiec ("Samków Potok") – potok, prawy dopływ Cichej Wody Zakopiańskiej. 
Potok wypływa z położonego na wysokości 905 m źródła Zimnik znajdującego się poniżej Drogi pod Reglami, po zachodniej stronie wylotu Doliny Strążyskiej. Są to tereny należącego do zakopiańskiego osiedla Buńdówki. Potok spływa w kierunku północnym, początkowo przez łąki, potem przez Księży Las, na koniec przez zabudowane obszary osiedli Buńdówki i Skibówki. Na wysokości 832 m uchodzi do Cichej Wody.
Cały bieg potoku Młynkowiec znajduje się w Rowie Podtatrzańskim, część zasilających go wód pochodzi jednak z Tatr.
Górny bieg potoku ma nazwę Samków Potok.

</doc>
<doc id="3656476" url="https://pl.wikipedia.org/wiki?curid=3656476" title="Samków Potok">
Samków Potok



</doc>
<doc id="3656479" url="https://pl.wikipedia.org/wiki?curid=3656479" title="Tywrów">
Tywrów



</doc>
<doc id="3656480" url="https://pl.wikipedia.org/wiki?curid=3656480" title="Raport historii pojazdu">
Raport historii pojazdu

Raport historii pojazdu – produkt informacyjny, dostarczający dane oraz informacje dotyczące historii pojazdów. Informacje oraz dane udostępniane są w formie uporządkowanej (raport w pliku pdf oraz html).
Raporty historii pojazdów wykorzystywane są przez:
Raporty historii pojazdów mogą być wykorzystywane też jako narzędzie pozwalające potwierdzić wartość sprzedawanego/kupowanego pojazdu w oparciu o jego historię oraz dane techniczne (cena pojazdu powinna być adekwatna do jego historii wypadkowości oraz przebiegu).
Zawartość raportu historii pojazdu.
Na podstawie numeru VIN można poznać szczegółowe informacje o pojeździe, między innymi:
Informacje oraz dane zawarte w raportach.
Raporty budowane są na podstawie bardzo dużej ilości danych pozyskiwanych z wiarygodnych źródeł na całym świecie, takich jak centralne ewidencje pojazdów, stacje kontroli pojazdów, dealerzy samochodowi, warsztaty, towarzystwa ubezpieczeniowe, departamenty policji, leasingi, aukcje samochodowe.
Gdzie znaleźć raport historii pojazdu.
Dostarczaniem raportów zajmują się państwowe instytucje (także w Polsce) oraz komercyjne serwisy internetowe:

</doc>
<doc id="3656481" url="https://pl.wikipedia.org/wiki?curid=3656481" title="Hawker Sea Hawk">
Hawker Sea Hawk

Hawker Sea Hawk – brytyjski pokładowy samolot myśliwsko-bombowy z okresu po II wojnie światowej, skonstruowany w wytwórni Hawker Aircraft. Należał do pierwszej generacji brytyjskich odrzutowców; używany był operacyjnie w brytyjskim lotnictwie morskim Fleet Air Arm w latach 1953–1960, w tym podczas kryzysu sueskiego. Eksportowany ponadto do RFN i Holandii, a także Indii, gdzie był używany bojowo i służył do 1984 roku. Stanowił jednomiejscowy samolot o prostych skrzydłach, napędzany jednym silnikiem odrzutowym umieszczonym wewnątrz kadłuba, z dwoma dyszami po jego bokach. Wyprodukowano 539 egzemplarzy seryjnych, w kilku zbliżonych wersjach.
Powstanie konstrukcji.
Firma Hawker, będąca jednym z głównych producentów myśliwców brytyjskich podczas II wojny światowej, rozpoczęła projektowanie swojego pierwszego myśliwca odrzutowego jeszcze pod koniec wojny, z własnej inicjatywy. Początkowo za punkt wyjścia wzięto klasyczny myśliwiec Hawker Sea Fury, tworząc w listopadzie 1944 roku projekt P.1035, z takimi samymi eliptycznymi skrzydłami, kabiną wysuniętą do przodu i silnikiem pośrodku kadłuba z bocznymi chwytami powietrza i długą dyszą wylotową pod usterzeniem. Nie wyszedł on poza stadium projektu, lecz został następnie przeprojektowany pod oznaczeniem P.1040. Napęd stanowił nadal pojedynczy silnik turboodrzutowy Rolls-Royce Nene, umieszczony pośrodku kadłuba, z dwoma chwytami powietrza u nasady skrzydeł, lecz zastosowano nietypową konstrukcję dyszy wylotowej – rozdwajającej się na oba boki kadłuba, przy krawędzi spływu skrzydeł. Uniknięto przez to strat energii w długiej pojedynczej dyszy. Umożliwiło to także zastosowanie wydłużonego kadłuba za silnikiem odrzutowym, mieszczącego zbiorniki paliwa, co z kolei pozwoliło na zastosowanie cieńszych skrzydeł pozbawionych zbiorników. Skrzydła o obrysie eliptycznym zostały zastąpione przez prostsze w produkcji trapezowe. Zastosowano też, po raz pierwszy w konstrukcjach Hawkera, trójkołowe podwozie.
Samolot był przewidywany jako myśliwiec przechwytujący dla lotnictwa brytyjskiego (Royal Air Force), które ostatecznie nie wyraziło nim zainteresowania, w obliczu zbliżającego się końca wojny i posiadania już myśliwców odrzutowych Gloster Meteor i de Havilland Vampire. W styczniu 1946 roku jednak Hawker zaproponował samolot jako myśliwiec pokładowy dla lotnictwa marynarki wojennej (Fleet Air Arm). Sztab Morski dostrzegł potencjał samolotu i zlecił budowę prototypu P.1040, dwóch dalszych prototypów w wersji morskiej według wydanej specyfikacji N.7/46 z maja 1946, oraz płatowca do prób statycznych. Pierwszy prototyp P.1040 (nr VP401) został oblatany w bazie Boscombe Down 2 września 1947 roku.
Prototyp wersji morskiej (VP413), wyposażony m.in. w składane skrzydła, hak do aerofiniszera i uzbrojenie, został oblatany 3 września 1948 roku, a w kwietniu 1949 roku rozpoczęto jego próby na lotniskowcu HMS „Illustrious”. Na skutek prób zwiększono rozpiętość skrzydeł o 76,2 cm. Pierwszy prototyp VP401 został w listopadzie 1950 roku przebudowany do eksperymentów z pomocniczym silnikiem rakietowym AS Snarler w ogonie, dla przyspieszenia wznoszenia, otrzymując nowe oznaczenie projektu P.1072.
Zbudowano także dwa prototypy samolotu P.1052, odróżniającego się zastosowaniem bardziej perspektywicznych skośnych skrzydeł, według specyfikacji E.38/46 (pierwszy lot VX272 19 listopada 1948 roku, później drugi egzemplarz przebudowany na P.1081). Pomimo jego testów na lotniskowcu HMS „Eagle” w 1952 roku, rozwijano jednak dalej wersję z prostymi skrzydłami, co niektórzy autorzy uznają z perspektywy czasu za błąd.
Produkcja seryjna i wersje.
Wersje myśliwskie.
22 listopada 1949 roku Marynarka zamówiła pierwsze 151 samolotów, które otrzymały nazwę Sea Hawk (pol. rybołów). Pierwszym modelem produkcyjnym był Sea Hawk F.Mk 1 (w skrócie F.1, gdzie F oznaczało "fighter" – myśliwiec, a Mk – "mark" – model). Ich wdrożenie do produkcji przeciągało się, zwłaszcza że priorytetowym projektem Hawkera był w tym czasie myśliwiec Hawker Hunter. Pierwszy produkcyjny Sea Hawk wzleciał 14 listopada 1951 roku, kolejny dopiero w lutym 1952 roku. Część samolotów pierwszej serii została jednak użyta do różnych prób i do służby weszły one dopiero w 1953 roku.
Z uwagi na przeciążenie macierzystych zakładów produkcją i rozwojem samolotu Hunter, jedynie 35 samolotów Sea Hawk zostało zbudowanych w zakładach Hawkera w Kingston, a produkcja i rozwój Sea Hawka została w 1952 roku przeniesiona do fabryki Armstrong Whitworth Aircraft w Baginton koło Coventry, należącej do grupy Hawker Siddeley. Finalny montaż i oblot płatowców miał miejsce w Bitteswell. Do końca 1953 roku powstało tam dalsze 60 samolotów F.1. Między styczniem a marcem 1954 roku wyprodukowano następnie 40 samolotów nieco ulepszonego wariantu F.Mk 2, w którym zastosowano wspomaganie lotek.
Wersje myśliwsko-bombowe.
W chwili rozpoczęcia eksploatacji, osiągi samolotu nie były już najlepsze jak na myśliwiec, dlatego zdecydowano dostosować samolot do roli myśliwsko-bombowej. Najliczniej zbudowany wariant FB.Mk 3 ("Fighter-Bomber Mark 3") miał możliwość przenoszenia dwóch bomb po 227 kg pod stałymi częściami skrzydeł, zamiast dodatkowych 409-litrowych zbiorników paliwa. Wyprodukowano ich 116 między marcem a wrześniem 1954 roku. Prowadzono przy tym próby czterech węzłów podwieszeń, wprowadzonych jednak dopiero w kolejnej wersji FGA.Mk 4 ("Fighter Ground Attack"). Wariant ten miał wzmocnioną konstrukcję skrzydeł, dostosowaną do przenoszenia uzbrojenia podwieszanego lub dodatkowych zbiorników paliwa na czterech węzłach podwieszeń (maksymalnie cztery bomby po 227 kg albo 20 niekierowanych pocisków rakietowych kalibru 76 mm). Wyprodukowano 97 sztuk tej wersji między sierpniem 1954 a marcem 1955 roku.
Ostatnie warianty dla marynarki brytyjskiej powstały przez modernizację samolotów FB.3 i FGA.4, polegającą na zastosowaniu nieco mocniejszego silnika Rolls-Royce Nene 103. Prędkość maksymalna nie wzrosła, lecz dzięki zwiększeniu ciągu o 4%, polepszyły się charakterystyki lotne na małych prędkościach oraz przy starcie. Co najmniej 40 samolotów FB.3 przebudowano na wersję FB.Mk 5, a co najmniej 76 FGA.4 na FGA.Mk 6 (brak jest dokładnych danych). Zbudowano ponadto 86 nowych samolotów Sea Hawk FGA.Mk 6, między marcem 1955 a styczniem 1956 roku. Po kilkuletniej przerwie, zbudowano jeszcze 16 samolotów tej wersji na zamówienie Indii, pomiędzy styczniem a lipcem 1961 roku, jako ostatnie samoloty Sea Hawk
Oprócz maszyn dla marynarki brytyjskiej, wyprodukowano wersję eksportową FGA.Mk 50 jako pokładowy samolot myśliwsko-bombowy dla marynarki holenderskiej, sfinansowaną z funduszy NATO. Od brytyjskich FGA.6 różniła się ona radiostacją VHF Philips, z krótką płetwową anteną na grzbiecie kadłuba. Zbudowano 22 samoloty, dostarczone między lipcem 1957 a styczniem 1958 roku. W 1959 roku przystosowano je do przenoszenia dwóch pocisków powietrze-powietrze naprowadzanych na podczerwień Philco Sidewinder IA (licencyjnych AIM-9 Sidewinder).
Samolotem zainteresowała się także marynarka Niemiec Zachodnich – Bundesmarine, mimo nieposiadania lotniskowców, dla użycia z baz lądowych. Dla Niemiec powstały ostatnie warianty: Sea Hawk Mk 100 i Mk 101. Mk 100 był odpowiednikiem zasadniczej wersji myśliwsko-bombowej, a Mk 101 był wersją rozpoznania morskiego, przystosowaną do działań w trudnych warunkach atmosferycznych dzięki przenoszeniu zasobnika z radarem Ekco 38B pod wewnętrznym prawoskrzydłowym pylonem. Wersje te odróżniały się od wcześniejszych wyższym statecznikiem, o innym kształcie i większej o 12% powierzchni. Zbudowano po 34 samoloty obu wersji, dostarczone między lutym 1958 a kwietniem 1959 roku. Sea Hawki Mk 100 zostały później również dostosowane do przenoszenia pocisków Sidewinder.
Służba.
W Wielkiej Brytanii.
Na wyposażenie lotnictwa marynarki brytyjskiej (Fleet Air Arm) samoloty Sea Hawk weszły od marca 1953 roku, począwszy od 806. Dywizjonu "Ace of Diamonds". Jeszcze w tym roku samoloty te wzięły udział w rewii floty w Spithead 15 czerwca z okazji koronacji królowej Elżbiety II, a następnie w próbach przydatności skośnego pokładu prowadzonych na amerykańskim lotniskowcu USS „Antietam”. W lutym 1954 roku 806. Dywizjon został zaokrętowany na lotniskowiec HMS „Eagle”. Sea Hawki w wersjach czysto myśliwskich F.1 i F.2 otrzymały też dywizjony 804, 898, 802, 807, lecz do połowy 1955 roku wycofano je z jednostek operacyjnych i przeznaczono do szkolenia.
Zasadniczym wariantem samolotu w marynarce brytyjskiej stały się wersje myśliwsko-bombowe, poczynając od FB.3, która weszła do służby w lipcu 1954 roku w dywizjonie 806 na lotniskowcu HMS „Centaur”. Pod koniec tego roku wszedł do użytku wariant FGA.4, a w połowie 1955 roku – FB.5 i FGA.6 z silnikiem Nene 103. Sea Hawki były używane przez operacyjne dywizjony FAA: 800, 801, 802, 803, 804, 806, 807, 810, 811, 895, 897, 898, 899, a nadto przez dywizjony szkolne i doświadczalne 700, 703, 736, 738, 764, 767, 781, 787.
Brytyjskie Sea Hawki brały udział w walkach podczas brytyjsko-francusko-izraelskiej agresji na Egipt (kryzysu sueskiego), począwszy od 1 listopada 1956 roku. Do ataków na egipskie pozycje i lotniska używano samolotów z lotniskowców „Eagle” (dywizjony 897 i 899), „Albion” (800 i 802) i „Bulwark” (804 i 810). Stanowiły one główny typ samolotów wsparcia wojsk lądowych dostępnych dla Brytyjczyków w tej wojnie. Stracono wówczas dwa samoloty. Ostatnim użyciem bojowym brytyjskich Sea Hawków były ataki samolotów z 801. Dywizjonu z lotniskowca „Centaur” na rebelianckie plemiona w kwietniu 1960 roku w rejonie Adenu, w ramach operacji "Damon". Ponadto od połowy lat 50. używane były w patrolach nad Cyprem przeciw bojownikom EOKA.
Planowano wyposażenie w Sea Hawki trzech dywizjonów Południowej Dywizji RNVR (Ochotniczej Rezerwy Marynarki Wojennej), ale dostarczono tylko 17 samolotów przed likwidacją lotnictwa RNVR w 1957 roku. Od połowy 1958 roku Sea Hawki zaczęły być zastępowane w jednostkach liniowych przez Supermarine Scimitar. Ostatecznie wycofano je z jednostek liniowych wraz z rozwiązaniem 806. Dywizjonu 15 grudnia 1960 roku. Do 1969 roku wykorzystywano je jeszcze do celów pomocniczych, m.in. przez jednostkę Fleet Requirements Unit (FRU), głównie do szkolenia obsług radarów (jej samoloty malowane były na czarno i pilotowane przez cywilnych pilotów na zlecenie Marynarki). W okresie służby, na Sea Hawkach latały zespoły akrobacyjne 804. Dywizjonu i szkolnego 738. Dywizjonu FAA (zespół Redhawks, malowane na kolor szkarłatny).
Sea Hawk był oceniany jako przyjemny w pilotażu i stabilny, a zarazem zwrotny samolot. Dzięki stabilności w locie stanowił dobrą platformę dla uzbrojenia, a także stosunkowo łatwe było lądowanie na lotniskowcu. Szeroko rozstawione podwozie dawało mu też stabilność na pokładzie. Podkreślana była również prostota samolotu pod kątem łatwości obsługi naziemnej. Mimo późnego wejścia do służby jak na prostoskrzydły samolot odrzutowy pierwszej generacji i tego, że pojawiły się już wówczas samoloty o lepszych osiągach, jego kariera bojowa w marynarce brytyjskiej trwała stosunkowo długo – niecałe osiem lat. W Indiach zaś ten typ samolotu przetrwał w służbie ponad 30 lat od początku jego służby, co stanowiło wyjątkowe osiągnięcie jak na tę generację i potwierdzało udaną konstrukcję samolotu.
Eksport.
Dwadzieścia dwa holenderskie Sea Hawki FGA.Mk 50 służyły od 1957 roku w 860. Dywizjonie na lotniskowcu „Karel Doorman” oraz w 3. Dywizjonie Szkolnym w Valkenburg. Nosiły numery taktycznie F-50 do F-71, następnie 111 do 131 (F-53 został rozbity). Uważa się, że posiadanie przez Holandię lotniskowca z samolotami odrzutowymi zapobiegło przeprowadzeniu na pełną skalę inwazji Indonezji na Nową Gwineę w 1962 roku. Wycofano je pod koniec 1964 roku.
W RFN Sea Hawków w wersjach Mk 100 i Mk 101 używano od 1958 roku. Większość została zmontowana i była serwisowana w zakładach Focke-Wulf w Bremie. Używane były w dwóch dywizjonach ("Marinefliegergruppe") Mfg-1 i Mfg-2 do czasu zastąpienia przez F-104G Starfighter w 1965 roku.
Od 1960 roku Sea Hawków, w większości zakupionych „z drugiej ręki”, używały także Indie, dla lotniskowca INS „Vikrant”. Początkowo dostarczono z Wielkiej Brytanii 9 używanych samolotów wersji FB.3, doprowadzonych do standardu FGA.6, następnie 7 dalszych i w latach 1963–1965 jeszcze 16 samolotów FGA.6. Zakupiono też w 1961 roku 14 nowo zbudowanych samolotów FGA.6. Dalsze kilka płatowców dostarczono z przeznaczeniem na części lub do szkolenia techników naziemnych. Wreszcie, w 1966 roku Indie zakupiły 10 niemieckich samolotów Mk 100 i 18 Mk 101. Głównym użytkownikiem Sea Hawków był 300. Dywizjon "White Tiger", operujący od 1961 roku z lotniskowca „Vikrant”, a także baz lądowych. Używał ich ponadto dywizjon 551, bazujący m.in. w Goa. Samolotów 300. Dywizjonu używano bojowo do ataków na cele naziemne i morskie podczas wojny z Pakistanem w 1965 i w 1971 roku. W latach 70. w służbie było wciąż ok. 50 samolotów, wycofanych do 1984 roku. Na lotniskowcu „Vikrant” zostały zastąpione od 1983 roku przez BAe Sea Harriery.
Opis konstrukcji.
Samolot był konstrukcji całkowicie metalowej, w układzie średniopłata. Kadłub w sekcji nosowej i środkowej półskorupowy, w sekcji ogonowej skorupowy. Silnik turboodrzutowy ze sprężarką odśrodkową Rolls-Royce Nene 101 lub 103 w środkowej części kadłuba, trójkątne chwyty powietrza w centropłacie u nasady skrzydeł. Podwójne dysze wylotowe były po bokach kadłuba, na styku krawędzi spływu skrzydeł z kadłubem. Dodatkowe szczelinowe chwyty powietrza znajdowały się na grzbiecie środkowej sekcji kadłuba, używane podczas kołowania i startu, zasłaniane automatycznie sprężynowymi klapkami po wzroście ciśnienia wewnątrz. Zbiorniki paliwa umieszczone w kadłubie miały pojemność 1796 l. Używane były standardowo podwieszane dodatkowe zbiorniki o pojemności 409 l (90 galonów) (inne dane: 88 gal/400 l). Fotel wyrzucany firmy Martin-Baker. Silnik był uruchamiany za pomocą naboju prochowego, co powodowało charakterystyczny wyrzut dymu przez otwór u góry kadłuba.
Centropłat był integralny z kadłubem. Zewnętrzne części skrzydeł dwudźwigarowe, proste, o obrysie trapezowym, składane do hangarowania do góry na zawiasach. Wersje od Mk 1 do Mk 4 miały skrzydła składane ręcznie (z pomocą ośmiu ludzi), późniejsze składane mechanicznie. Klapy krokodylowe, hamulce aerodynamiczne na górnej powierzchni krawędzi spływu skrzydeł. Usterzenie klasyczne, proste; statecznik poziomy w połowie wysokości statecznika pionowego, z miejscem połączenia osłoniętym wystającą owiewką. 
Podwozie trójkołowe, z pojedynczymi kołami; golenie główne składane do centropłata w kierunku do środka kadłuba, goleń przednia składana do przodu, do nosa kadłuba. Pod kadłubem, za podwoziem przednim znajdował się hak do katapulty. Pod ogonem samolotu był długi opuszczany hak hamujący do lin aerofiniszera (wystający do tyłu poza kadłub po złożeniu). Start z lotniskowca bez katapulty był niepraktyczny – możliwy tylko ze zmniejszoną masą użyteczną, przy użyciu pełnej długości pokładu.
Uzbrojenie stałe stanowiły cztery działka automatyczne 20 mm Hispano w dolnej części nosa kadłuba, z zapasem 200 nabojów na działko.
Prędkość maksymalna na poziomie morza wersji FB.3 wynosiła 952 km/h, FGA.6: 964 km/h (Ma 0,79), a 834 km/h z bombami. Na wysokości 6096 m prędkość maksymalna FGA.6 wynosiła 945 km/h (największa liczba Macha = 0,83), a na wysokości 12 192 m – 851 km/h (Ma 0,8). Maksymalna prędkość w nurkowaniu wynosiła Ma 0,85.

</doc>
<doc id="3656485" url="https://pl.wikipedia.org/wiki?curid=3656485" title="Maria Grynia">
Maria Grynia

Maria Grynia (ur. 31 sierpnia 1929 w Rozdrażewku, zm. 28 września 2015 w Poznaniu) – polska profesor, fitosocjolożka, współtwórczyni polskiej fitosocjologii łąkarskiej.
Życiorys.
Była córka Jana (nadleśniczego) i Anny. Do 1939 ukończyła cztery klasy szkoły powszechnej w Przygodzicach. Potem uczyła się w domu, a także w gimnazjach w Ostrowie Wielkopolskim i Odolanowie (mała matura). W 1948 zdała maturę w Liceum im. Lompy we Wrocławiu i została od razu przyjęta na Wydział Nauk Przyrodniczych Politechniki Wrocławskiej. Po ukończeniu pierwszego roku przeniosła się do Poznania, na Wydział Matematyczno-Przyrodniczy Uniwersytetu Poznańskiego. Stopień magistra uzyskała 4 października 1952 (praca "Popożarowe stadia regeneracyjne w Państwowym Nadleśnictwie Harta" napisana pod kierunkiem prof. Zygmunta Czubińskiego).
Od 15 lutego 1953 pracowała w uniwersyteckim Ogrodzie Botanicznym, dochodząc do stanowiska kierownika Działu Nasiennego. Od 1 grudnia 1954 była asystentem w Zakładzie Uprawy Łąk i Pastwisk Wyższej Szkoły Rolniczej w Poznaniu.
Doktoryzowała się w 1962 (dysertacja zatytułowana "Łąki trzęślicowe Wielkopolski", opieka merytoryczna prof. Mariana Falkowskiego). Rozprawę nagrodzono Medalem Uczelni. Od 1 października 1962 została adiunktem. W 1968 habilitowała się na podstawie pracy "Analiza porównawcza łąk trzęślicowych w Polsce". Od 1 kwietnia 1972 powołana została na stanowisko docenta WSR. W latach 1981-1984 była kierownikiem Katedry Łąkarstwa. 1 lipca 1983 otrzymała tytuł profesora nadzwyczajnego, a profesora zwyczajnego – 1 grudnia 1992. W 1999 przeszła na emeryturę. Pochowana na cmentarzu Jeżyckim w Poznaniu.
Zainteresowania.
Interesowała się głównie fitosocjologią, w szczególności łąkarską, kontynuując dzieło poznańskiej szkoły fitosocjologii zapoczątkowanej przez prof. Józefa Paczoskiego. Trudniła się m.in. geobotaniką (zbiorowiska łąkowe, w tym trzęślicowe), biologią, morfologią i ekologią gatunków roślin łąkowych (szczególnie kostrzewa trzcinowa, badania wspólnie z Departamentem Rolnictwa USA), wpływem antropopresji na zbiorowiska łąkowe i ochroną środowiska przyrodniczo-rolniczego.
Opublikowała około 240 publikacji oryginalnych i trzy książki:
Wypromowała ośmiu doktorantów i 164 magistrów.
Pisała także poematy i wiersze religijne.
Odznaczenia.
Odznaczona Złotym Krzyżem Zasługi (1974), Krzyżem Kawalerskim Orderu Polonia Restituta (1984) i Medalem KEN (1998).

</doc>
<doc id="3656488" url="https://pl.wikipedia.org/wiki?curid=3656488" title="West Suffolk (hrabstwo)">
West Suffolk (hrabstwo)

West Suffolk – byłe hrabstwo w Anglii, istniejące w latach 1889-1974. W 1961 roku hrabstwo liczyło 128 918 mieszkańców.

</doc>
<doc id="3656489" url="https://pl.wikipedia.org/wiki?curid=3656489" title="EC Szombierki">
EC Szombierki



</doc>
<doc id="3656491" url="https://pl.wikipedia.org/wiki?curid=3656491" title="East Suffolk (hrabstwo)">
East Suffolk (hrabstwo)

East Suffolk – byłe hrabstwo w Anglii, istniejące w latach 1889-1974. W 1961 roku hrabstwo liczyło 343 056 mieszkańców.

</doc>
<doc id="3656493" url="https://pl.wikipedia.org/wiki?curid=3656493" title="Reprezentacja Stanów Zjednoczonych w unihokeju mężczyzn">
Reprezentacja Stanów Zjednoczonych w unihokeju mężczyzn

Reprezentacja Stanów Zjednoczonych w unihokeju mężczyzn – drużyna reprezentująca Stanów Zjednoczonych w rozgrywkach międzynarodowych w unihokeju mężczyzn.

</doc>
<doc id="3656497" url="https://pl.wikipedia.org/wiki?curid=3656497" title="Huntingdon and Peterborough">
Huntingdon and Peterborough

Huntingdon and Peterborough – byłe hrabstwo w Anglii, istniejące w latach 1965-1974.

</doc>
<doc id="3656499" url="https://pl.wikipedia.org/wiki?curid=3656499" title="Anne Donovan">
Anne Donovan

 
Anne Theresa Donovan (ur. 1 listopada 1961 w Ridgewood, zm. 13 czerwca 2018 w Wilmington) – amerykańska koszykarka występująca na pozycji środkowej, mistrzyni olimpijska jako zawodniczka oraz trenerka, członkini Koszykarskiej Galerii Sław.
Osiągnięcia.
Na podstawie, o ile nie zaznaczono inaczej.

</doc>
<doc id="3656508" url="https://pl.wikipedia.org/wiki?curid=3656508" title="Zbrodnia w Siedliskach">
Zbrodnia w Siedliskach

Zbrodnia w Siedliskach – mord dokonany przez okupantów niemieckich 15 marca 1943, którego ofiarą padła pięcioosobowa rodzina Baranków ze wsi Siedliska pod Miechowem oraz czterech ukrywanych przez nią Żydów.
Przebieg zbrodni.
Wincenty Baranek był właścicielem dobrze prosperującego gospodarstwa w Siedliskach pod Miechowem. Wraz z żoną, dwoma synami i macochą mieszkał w domu położonym w środkowej części wsi. W okresie niemieckiej okupacji Baranek pełnił funkcję naczelnika miejscowej Straży Wiejskiej. Jednocześnie pod koniec 1942 roku zgodził się ukryć pod swoim dachem pięciu żydowskich mężczyzn. Owymi uciekinierami byli prawdopodobnie miechowscy krawcy Gotfriedowie vel Goldfingerowie (ojciec i synowie).
Wczesnym rankiem 15 marca 1943 do Siedlisk przyjechało furami 5–6 funkcjonariuszy Sonderdienstu, którym towarzyszył żandarm Neumann z posterunku w sąsiednich Zagorzycach. Jeden z Niemców udał się do sołtysa Piotra Reguckiego i polecił mu zwołać miejscowych mężczyzn do gospodarstwa Baranków. W tym samym czasie pozostali policjanci otoczyli gospodarstwo. Przybyłym na wezwanie sołtysa mężczyznom Niemcy rozkazali opróżnić strych domu oraz poddasze zabudowań gospodarczych ze zgromadzonej tam słomy. Gdy wbrew swoim przypuszczeniom nie znaleźli tam żydowskich uciekinierów, polecili chłopom zebrać się na podwórku, a kilku członków Sonderdienstu zaczęło przeszukiwać gospodarstwo. Niedługo później Niemcy znaleźli kryjówkę, która znajdowała się między domem a zabudowaniami gospodarczymi. Wyciągnięto z niej żydowskiego mężczyznę, którego zaprowadzono w pobliże znajdującej się na podwórku studni i tam zastrzelono. Następnie Niemcy rozkazali mieszkańcom Siedlisk opuścić gospodarstwo, sami natomiast kontynuowali rewizję. Udało im się jeszcze znaleźć trzech Żydów, których rozstrzelali na miejscu. Nie zdołali natomiast natrafić na ślad piątego uciekiniera, gdyż prawdopodobnie opuścił on kryjówkę poprzedniej nocy.
Po odnalezieniu i zabiciu wszystkich Żydów policjanci udali się do domu Baranków, gdzie rozpoczęli brutalne przesłuchanie gospodarzy (towarzyszyła temu alkoholowa libacja). Po zakończeniu przesłuchania Wincentego i Łucję Baranków zaprowadzono do stodoły i tam rozstrzelano. Następnie funkcjonariusze Sonderdienstu wyprowadzili z domu obu synów Baranków, dziewięcioletniego Tadeusza i trzynastoletniego Henryka, którym rozkazali uklęknąć przy wrotach stodoły, po czym zamordowali ich strzałami w tył głowy.
Masakrę przeżyła jedynie macocha Wincentego, Katarzyna Baranek z d. Kopeć, która dzięki swej drobnej figurze zdołała ukryć się w szczelinie między piecem a ścianą. Niemcy odjeżdżając z Siedlisk, rozkazali mieszkańcom odnaleźć kobietę i w ciągu 24 godzin doprowadzić ją na posterunek żandarmerii w Miechowie. Zagrozili jednocześnie, że w przypadku niewykonania rozkazu rozstrzelają 40 miejscowych Polaków. Mieszkańcy wsi zastraszeni egzekucją Baranków wykonali polecenie i następnego dnia zawieźli Katarzynę do Miechowa, gdzie została zamordowana.
Przebieg mordu wskazywał, że Niemcy dobrze wiedzieli, że w gospodarstwie Baranków ukrywani są Żydzi. Winą za ich dekonspirację obarczany jest zazwyczaj Bolesław Falencki, żołnierz AK, który aresztowany przez Gestapo załamał się pod wpływem tortur i wydał Niemcom kilkunastu członków konspiracji. Sprawa mordu w Siedliskach została poruszona w czasie procesu Falenckiego, który toczył się w Krakowie w latach 1947–1948, lecz sąd ostatecznie oczyścił oskarżonego z zarzutu wydania Baranków. Stało się tak głównie dzięki zeznaniom, jakie złożył na jego korzyść Jakub Bochner – miechowski Żyd, któremu Falencki ocalił życie w czasie okupacji. Niemniej Krystyna Samsonowska ocenia, że większość dostępnych przesłanek wskazuje na odpowiedzialność Falenckiego za dekonspirację Baranków. Nie można jednak całkowicie wykluczyć możliwości, że rodzina padła ofiarą donosu. Z relacji mieszkańców Siedlisk wynika bowiem, że zarówno uciekinierzy, jak też ich opiekunowie nie zachowywali szczególnych środków ostrożności, przez co we wsi zdawano sobie sprawę, że w gospodarstwie Baranków ukrywają się Żydzi.
Upamiętnienie.
Po dokonaniu mordu Niemcy polecili kilku miejscowym rolnikom pogrzebać zabitych Żydów za stodołą Baranków. Wincentego, Łucję i ich synów pozwolili pochować na miejscowym cmentarzu, jednakże bez pogrzebu. Na tym samym cmentarzu, lecz w osobnym grobie, spoczęła Katarzyna Baranek.
15 marca 2012 roku Narodowy Bank Polski wprowadził do obiegu monety okolicznościowe upamiętniające trzy polskie rodziny zamordowane za pomoc Żydom – Ulmów z Markowej, Kowalskich ze Starego Ciepielowa, oraz Baranków z Siedlisk.
3 lipca 2012 roku Wincenty Baranek, Łucja Baranek i Katarzyna Baranek zostali pośmiertnie odznaczeni medalem „Sprawiedliwy wśród Narodów Świata”. 24 grudnia 2012 tym samym odznaczeniem uhonorowano Henryka i Tadeusza Baranków.
Postanowieniem prezydenta RP Bronisława Komorowskiego z dnia 8 listopada 2013 Wincenty Baranek, Łucja Baranek i Katarzyna Baranek zostali pośmiertnie odznaczeni Krzyżem Komandorskim Orderu Odrodzenia Polski.
O losach rodziny Baranków wspomina film dokumentalny "Życie za życie" z 2007 roku (reż. Arkadiusz Gołębiewski).

</doc>
<doc id="3656514" url="https://pl.wikipedia.org/wiki?curid=3656514" title="Leonid Charitonow">
Leonid Charitonow

Leonid Władimirowicz Charitonow (ros. Леони́д Влади́мирович Харито́нов; ur. 19 maja 1930, zm. 1987 w Moskwie) – radziecki aktor filmowy i teatralny. Zasłużony Artysta RFSRR. Pochowany na Cmentarzu Wagańkowskim w Moskwie.

</doc>
<doc id="3656523" url="https://pl.wikipedia.org/wiki?curid=3656523" title="Mitsubishi Forklift Stadion">
Mitsubishi Forklift Stadion



</doc>
<doc id="3656530" url="https://pl.wikipedia.org/wiki?curid=3656530" title="TUI Group">
TUI Group



</doc>
<doc id="3656535" url="https://pl.wikipedia.org/wiki?curid=3656535" title="Spadochronowe Mistrzostwa Śląska 2015">
Spadochronowe Mistrzostwa Śląska 2015

Spadochronowe Mistrzostwa Śląska 2015 – odbyły się 27 września 2015 roku na lotnisku Gliwice-Trynek. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Patronat nad Mistrzostwami sprawował VII Oddział Związku Polskich Spadochroniarzy w Katowicach. Do dyspozycji skoczków był samolot An-2TD "SP-AOB", z pilotami na pokładzie Jackiem Niezgodą i Tomaszem Jackiewiczem. Skoki wykonywano z wysokości 1000 m i opóźnieniem 0–5 sekund. Spadochronowym Mistrzom Śląska 2015 nagrody wręczał i składał gratulacje Prezes Aeroklubu Gliwickiego Bogdan Traczyk oraz Prezes VII Oddziału ZPS w Katowicach Kazimierz Stępniewski.
Rozegrane kategorie.
Mistrzostwa rozegrano w trzech kategoriach celności lądowania:
Wyniki.
W Mistrzostwach brało udział 23 zawodników .

</doc>
<doc id="3656543" url="https://pl.wikipedia.org/wiki?curid=3656543" title="Nationalsozialistisches Kraftfahrkorps">
Nationalsozialistisches Kraftfahrkorps



</doc>
<doc id="3656547" url="https://pl.wikipedia.org/wiki?curid=3656547" title="Kamil Dębski">
Kamil Dębski

Kamil Dębski(ur. 17 października 1997 w Gdańsku) – polski siatkarz, grający na pozycji przyjmującego.
Sukcesy klubowe.
Superpuchar Polski:

</doc>
<doc id="3656548" url="https://pl.wikipedia.org/wiki?curid=3656548" title="Lista najwyższych budynków na Litwie">
Lista najwyższych budynków na Litwie

Lista najwyższych budynków na Litwie obejmuje różne typy budynków. Nie obejmuje budynków planowanych, bądź w trakcie budowy.

</doc>
<doc id="3656552" url="https://pl.wikipedia.org/wiki?curid=3656552" title="Reprezentacja Tajlandii w unihokeju mężczyzn">
Reprezentacja Tajlandii w unihokeju mężczyzn

Reprezentacja Tajlandii w unihokeju mężczyzn – drużyna reprezentująca Tajlandii w rozgrywkach międzynarodowych w unihokeju mężczyzn.

</doc>
<doc id="3656553" url="https://pl.wikipedia.org/wiki?curid=3656553" title="Pygochelidon">
Pygochelidon

Pygochelidon – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Ameryce Centralnej i Południowej.
Morfologia.
Długość ciała 12–14 cm, masa ciała 9–15 g.
Systematyka.
Etymologia.
Greckie "pugē" – kuper; "khelidōn", "khelidonos" – jaskółka.
Podział systematyczny.
Do rodzaju należą następujące gatunki:

</doc>
<doc id="3656554" url="https://pl.wikipedia.org/wiki?curid=3656554" title="Szpital Dziecięcy Kompleksowej Rehabilitacji &quot;Górka&quot;">
Szpital Dziecięcy Kompleksowej Rehabilitacji &quot;Górka&quot;



</doc>
<doc id="3656556" url="https://pl.wikipedia.org/wiki?curid=3656556" title="Julio Peralta">
Julio Peralta

Julio Peralta (ur. 9 września 1981 w Santiago) – chilijski tenisista, reprezentant w Pucharze Davisa, olimpijczyk z Rio de Janeiro (2016).
Kariera tenisowa.
Karierę tenisową rozpoczął w 2000 roku.
W swojej karierze wygrywał turnieje z serii "ITF Futures" oraz ATP Challenger Tour. W rozgrywkach deblowych z cyklu ATP World Tour Chilijczyk wygrał sześć tytułów z dziesięciu rozegranych finałów.
W 2016 zadebiutował w reprezentacji Chile w Pucharze Davisa. Tegoż samego roku zagrał w deblu na igrzyskach olimpijskich w Rio de Janeiro ponosząc porażkę w 1. rundzie.
W rankingu gry pojedynczej Peralta najwyżej był na 212. pozycji (1 grudnia 2013), a w klasyfikacji gry podwójnej na 29. miejscu (16 października 2017).

</doc>
<doc id="3656564" url="https://pl.wikipedia.org/wiki?curid=3656564" title="Reprezentacja Kanady w unihokeju mężczyzn">
Reprezentacja Kanady w unihokeju mężczyzn

Reprezentacja Kanady w unihokeju mężczyzn – drużyna reprezentująca Kanady w rozgrywkach międzynarodowych w unihokeju mężczyzn.

</doc>
<doc id="3656565" url="https://pl.wikipedia.org/wiki?curid=3656565" title="Jasmin (poeta)">
Jasmin (poeta)

Jasmin, właśc. Jacques Boé (w języku oksytańskim Gensemin lub Jansemin, właśc. Jacme Boèr; ur. 6 marca 1798 w Agen, zm. 4 października 1864 tamże) – poeta francuski piszący w dialekcie gaskońskim.
Z zawodu fryzjer w Agen, syn krawca, postanowił własną twórczością literacką uwiecznić i ożywić dialekt ojczystych stron. Od wczesnej młodości układał piosenki i krótkie wiersze, także po francusku, którymi zabawiał swoich klientów. Pierwszy utwór w dialekcie gaskońskim, elegię "Me cal mouri" ("Muszę umrzeć"), opublikował w wieku 24 lat. Zachęcony przez przyjaciół wydał następnie poemat heroikomiczny w trzech pieśniach "Lou chalibary" oraz wierszowane wspomnienia "Mos sovenirs". W roku 1835 zebrał wszystkie wczesne dzieła w tomie nazwanym żartobliwie "Las papillotos" ("Papiloty"). Zbiór ten, wzbogacany o kolejne utwory, ukazywał się następnie w latach 1842, 1851 i 1863. Przez 30 lat poeta wędrował po miastach południowej Francji, recytując swoje teksty, które wszędzie były przyjmowane owacyjnie. Dochody z tych występów często przeznaczał na cele charytatywne.
Spośród wierszy i poematów Jasmina największą popularnością cieszył się "L'abuglo de Castèl-Cuillé", który na Lamartinie wywarł tak wielkie wrażenie, że nazwał on autora „czułym Homerem proletariuszy”. Również krytycy, zwłaszcza Sainte-Beuve i Nodier, wypowiadali się o jego dorobku z dużym uznaniem. W swoich utworach, odznaczających się urozmaiconą formą stroficzną, opisywał przede wszystkim wzruszające i dramatyczne wydarzenia z życia prostych ludzi. Gdy sława Jasmina dotarła do Paryża, Ludwik Filip udzielił mu, w roku 1842, uroczystej audiencji. W roku 1852 poeta został uhonorowany nagrodą Akademii Francuskiej. Mimo ogromnej popularności Jasmin nigdy nie zerwał ze środowiskiem, z którego się wywodził, i po każdej podróży wracał do swojej fryzjerni. Chociaż odrodzenie języka oksytańskiego było w znacznej mierze także jego zasługą, nie chciał przystąpić do Związku Felibrów, a działalność tego stowarzyszenia traktował sceptycznie. Mimo to wśród felibrów uchodził za wybitnego poetę i prekursora ich idei.

</doc>
<doc id="3656566" url="https://pl.wikipedia.org/wiki?curid=3656566" title="Uyddym Raad">
Uyddym Raad

Uyddym Raad (amh. ወደም አራድ, znany też jako Uyddym Aryd, lub Uydma Aryd, zm. 1314) – cesarz Etiopii w latach 1299–1314. Pochodził z dynastii salomońskiej. Według brytyjskiego antropologa George’a Wynna Breretona Huntingforda osada Tegulet stała się pierwszą stolicą Etiopii i miało się to stać w czasie panowania Uyddyma Raada.
Wojna z muzułmanami.
W pierwszym roku rządów Uyddyma Raada, szejk Abu-Abdullah zgromadził dużą liczbę wojska i ogłosił dżihad przeciwko Etiopii. W odpowiedzi cesarz wysłał szpiegów do obozu Abu-Abdullaha, którzy przekonli większość zwolenników szejka do ucieczki. Bez wystarczającej liczby żołnierzy, Abu-Abdullah był zmuszony do zawarcia porozumienia z Uyddymem Raadem w zamian za dostarczenie „im [czyli muzułmanom] wszystkiego, czego będą potrzebować dopóty, dopóki nie będą usatysfakcjonowani”. Etiopski historyk Taddesse Tamrat wysunął hipotezę, że pod tym zdaniem kryło się pozwolenie na osiedlenie się muzułmanów na terenie cesarstwa. Według Tamrata na pograniczu prowincji Szeua znajduje się miejscowość znana jako „Abdalla”, która mogła być przez nich zasiedlona.
Poselstwo wysłane do Europy.
W 1306 Uyddym Raad wysłał trzydziestu posłów do Europy w poszukiwaniu „króla Hiszpanów”. Prawdopodobnie chodziło o Kastylię i Aragonię. Być może cesarz usłyszał o sukcesach Hiszpanów przeciwko państwu Al-Andalus na Półwyspie Iberyjskim i chciał zawrzeć z tamtejszymi chrześcijanami pakt obronny przeciwko muzułmanom, czyli ich wspólnemu wrogowi. Nie wiadomo czy poselstwo etiopskie osiągnęło swój cel, ale na pewno dotarło do Rzymu, a następnie do Awinionu. Opóźnieni w drodze powrotnej posłowie, spędzili czas w Genui, gdzie odbyli rozmowę z geografem Giovannim da Carignano. Relacja Carignano została umieszczona przez Jakuba Filipa Foresti da Bergamo w jego Supplementum Chronicarum. Jest to pierwszy tekst w historii, łączący legendarnego, chrześcijańskiego władcę Księdza Jana z Etiopią.

</doc>
<doc id="3656569" url="https://pl.wikipedia.org/wiki?curid=3656569" title="Bartosz Kwolek">
Bartosz Kwolek

Bartosz Kwolek (ur. 17 lipca 1997 w Płocku) – polski siatkarz, grający na pozycji przyjmującego. Reprezentant Polski, mistrz świata (2018), srebrny medalista Pucharu Świata (2019).
W 2018 roku po raz pierwszy został powołany do seniorskiej reprezentacji Polski przez trenera Vitala Heynena. Zadebiutował w niej 19 maja 2018 roku podczas przegranego meczu z Kanadą (1:3).
Jego partnerką jest Maja Klich, siostra piłkarza Mateusza Klicha. W marcu 2022 roku poinformowali, że zostaną rodzicami.
Sukcesy juniorskie.
Źródło:
Mistrzostwa Polski młodzików:
Turniej nadziei olimpijskich:
Mistrzostwa Polski kadetów:
Ogólnopolska olimpiada młodzieży:
Mistrzostwa Polski juniorów:
Sukcesy seniorskie.
PlusLiga: 
I liga:
Sukcesy reprezentacyjne.
Międzynarodowy turniej EEVZA kadetów:
Mistrzostwa Europy kadetów:
Olimpijski festiwal młodzieży Europy:
Mistrzostwa świata kadetów:
Mistrzostwa Europy juniorów:
Mistrzostwa świata juniorów:
Memoriał Huberta Jerzego Wagnera:
Mistrzostwa świata:
Liga Narodów:
Puchar Świata:

</doc>
<doc id="3656570" url="https://pl.wikipedia.org/wiki?curid=3656570" title="Pole dance">
Pole dance



</doc>
<doc id="3656574" url="https://pl.wikipedia.org/wiki?curid=3656574" title="Sawa Sawow">
Sawa Sawow

Sawa Panajotow Sawow () (ur. 6 grudnia 1864 w Szumenie, zm. 18 kwietnia 1945 w Sofii) – bułgarski wojskowy, generał piechoty, dowódca armii, minister, poseł do Zgromadzenia Narodowego.
Życiorys.
Urodził się w Szumenie, gdzie ukończył 5-klasową szkołę podstawową, następnie wstąpił do szkoły wojskowej w Sofii.
Po ukończeniu szkoły wojskowej został skierowany do 7 pułku piechoty, gdzie został dowódcą kampanii i wziął udział w wojnie serbsko-bułgarskiej. Po jej zakończeniu został przeniesiony do 11 pułku piechoty, gdzie był dowódcą plutonu. Potem w 1888 roku został dowódca kompanii w 1 pułku piechoty. Następnie w latach 1891 – 1896 był adiutantem na dworze księcia Ferdynanda, po czym wrócił do służby liniowej i był dowódcą kompanii w 1 i 9 pułku piechoty.
W 1905 został komendantem 6 pułkowego okręgu wojskowego, a od 1906 roku był zastępcą komendanta Szkoły Wojskowej w Sofii. W 1910 został dowódcą 22 pułku piechoty, którym dowodził w czasie I wojny bałkańskiej. W 1913 został dowódcą 2 Brygady w 1 Dywizji Piechoty i jako jej dowódca wziął udział w II wojnie bałkańskiej, brygadą dowodził do 1914 roku.
W 1914 roku został generałem-adiutantem i marszałkiem dworu cara Ferdynanda I. Funkcje te sprawował do 1916 roku.
Po przystąpieniu Bułgarii do wojny wrócił do służby liniowej i 27 listopada 1916 roku został dowódcą 5 Dywizji Piechoty i był jej dowódcą do sierpnia 1917 roku. Wtedy to został dowódcą 3 Armii. W lutym 1918 roku został dowódca nowo utworzonej 4 Armii, którą dowodził do czerwca 1918 roku.
W dniu 21 czerwca 1918 roku został Ministrem Wojny w trzecim rządzie Aleksandyra Malinowa i funkcję tę sprawował do momentu upadku tego rządu w dniu 28 listopada 1918 roku.
Po upadku rządu w dniu 28 listopada 1918 roku wrócił do służby wojskowej i został inspektorem generalnym piechoty armii bułgarskiej, funkcję tę pełnił do 19 sierpnia 1919 roku kiedy został zwolniony do rezerwy.
Po zwolnieniu do rezerwy rozpoczął działalność polityczną i został członkiem Partii Demokratycznej. W marcu 1923 roku został oskarżony o zdradę stanu, której miał dopuścić się w czasie sprawowania przez niego funkcji Ministra Wojny w 1918 roku. Wyjechał wtedy do Carogrodu, gdzie przebywał na emigracji do ogłoszenia amnestii 16 czerwca 1924 roku.
Po powrocie do Sofii prowadził działalność polityczną, w latach 1925 – 1927 i 1931 – 1934 był posłem XXI i XXIII kadencji Zgromadzenia Narodowego z ramienia Partii Demokratycznej.

</doc>
<doc id="3656576" url="https://pl.wikipedia.org/wiki?curid=3656576" title="Luis Muñoz">
Luis Muñoz

Luis Muñoz Cabrero (ur. 12 lutego 1928 w Madrycie, zm. 17 lipca 1989 w San Pedro de Alcántara) – hiszpański bobsleista, brązowy medalista mistrzostw świata.
Kariera.
Największy sukces w karierze osiągnął w 1957 roku, kiedy wspólnie z Alfonso de Portago zajął trzecie miejsce w dwójkach podczas mistrzostw świata w Sankt Moritz. Był jednak to jego jedyny medal wywalczony na międzynarodowej imprezie tej rangi. Jest to również jedyny medal mistrzostw świata dla Hiszpanii w historii tego sportu. W 1956 roku Muñoz wystartował na igrzyskach olimpijskich w Cortina d’Ampezzo, gdzie jego osada zajęła dziewiąte miejsce w czwórkach.

</doc>
<doc id="3656577" url="https://pl.wikipedia.org/wiki?curid=3656577" title="Jordanka Błagojewa">
Jordanka Błagojewa



</doc>
<doc id="3656581" url="https://pl.wikipedia.org/wiki?curid=3656581" title="World Grand Prix 2016">
World Grand Prix 2016

Ladbrokes World Grand Prix 2016 – druga edycja rankingowego turnieju snookerowego. Turniej ten rozegrany został w dniach 8-13 marca 2016 roku.
Nagrody.
Pieniężne.
Zwycięzca: £ 100 000
II miejsce: £ 35 000
Półfinalista: £ 20 000
Ćwierćfinalista: £ 10 000
Ostatnia 16: £ 5 000
Ostatnia 32: £ 2 500
Najwyższy break turnieju: £ 5 000
Pula nagród: £ 300 000

</doc>
<doc id="3656582" url="https://pl.wikipedia.org/wiki?curid=3656582" title="Piotr Jałfimau">
Piotr Jałfimau



</doc>
<doc id="3656591" url="https://pl.wikipedia.org/wiki?curid=3656591" title="Tomasz Fornal">
Tomasz Fornal

Tomasz Fornal (ur. 31 sierpnia 1997 w Krakowie) – polski siatkarz, reprezentant Polski, grający na pozycji przyjmującego oraz streamer na Twitch Tv pod nickiem ,Tytusc".
Swą przygodę z siatkówką rozpoczął w UKS-ie 22, działającym przy Szkole Podstawowej nr 155 w Krakowie. Później reprezentował barwy Hutnik Dobry Wynik, ucząc się w Gimnazjum nr 46 w Krakowie. Następnie był zawodnikiem młodej PGE Skry Bełchatów, z którą zdobył brązowy medal Mistrzostw Polski Juniorów; w latach 2013–2016 grał jako zawodnik wypożyczony w barwach drużyny Szkoły Mistrzostwa Sportowego w Spale.
Jego brat, Jan, także gra w siatkówkę na pozycji przyjmującego. Siatkarzem był również jego ojciec, Marek Fornal.
Sukcesy klubowe.
młodzieżowe.
Mistrzostwa Polski Juniorów:
Młoda Liga:
seniorskie.
I liga:
Mistrzostwo Polski:
Superpuchar Polski:
Sukcesy reprezentacyjne.
Międzynarodowy Turniej EEVZA Kadetów:
Mistrzostwa Europy Juniorów:
Mistrzostwa Europy Kadetów:
Olimpijski festiwal młodzieży Europy:
Mistrzostwa Świata Kadetów:
Mistrzostwa Świata Juniorów:
Memoriał Huberta Jerzego Wagnera:
Liga Narodów:
Puchar Świata:
Mistrzostwa Europy:
Mistrzostwa Świata:

</doc>
<doc id="3656592" url="https://pl.wikipedia.org/wiki?curid=3656592" title="Vicente Sartorius">
Vicente Sartorius

Vicente Sartorius y Cabeza-de Vaca 4. Markiz de Mariño (ur. 30 listopada 1931 w Madrycie, zm. 22 lipca 2002 w Can Misses) – hiszpański bobsleista, olimpijczyk.
Kariera.
Najlepszy wynik w karierze osiągnął w 1956 roku, kiedy wspólnie z Alfonso de Portago zajął czwarte miejsce w dwójkach podczas igrzysk olimpijskich w Cortina d’Ampezzo. W zawodach tych Hiszpanie przegrali walkę o podium ze szwajcarską dwójką Max Angst i Harry Warburton o zaledwie 0,14 sekundy. Na tej samej imprezie był też dziewiąty w czwórkach. Nigdy nie zdobył medalu na mistrzostwach świata.

</doc>
<doc id="3656593" url="https://pl.wikipedia.org/wiki?curid=3656593" title="Orochelidon">
Orochelidon

Orochelidon – rodzaj ptaka z rodziny jaskółkowatych (Hirundinidae).
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 12–14 cm, masa ciała 8,8–19 g.
Systematyka.
Etymologia.
Greckie "oros", "oreos" – góry (tj. ekwadorskie Andy); "khelidōn", "khelidonos" – jaskółka.
Podział systematyczny.
Do rodzaju należą następujące gatunki:

</doc>
<doc id="3656595" url="https://pl.wikipedia.org/wiki?curid=3656595" title="Citrus australasica">
Citrus australasica

Citrus australasica – gatunek z rodziny rutowatych. Występuje w nadmorskich obszarach w stanach Queensland i Nowej Południowej Walii w Australii. Jest to kolczasty, charakterystyczny dla podszytu krzew lub niewielkie drzewo z nizinnych subtropikalnych lasów tropikalnych i suchych lasów tropikalnych. Z powodu jadalnych owoców, uznawany jest za potencjalnie nowy gatunek uprawny o znaczeniu komercyjnym.
Morfologia.
Krzew lub niskie drzewo o wysokości 2-7 metrów. Liście małe, mają 1–6 cm długości i 3–25 mm szerokości, nagie, ząbkowane i karbowane na brzegu. Kwiaty białe, płatki mają 6–9 mm długości. Owoce cylindryczne, 4–8 cm długości, czasami lekko zakrzywione, w różnych kolorach, w tym różowym i zielonym.
Uprawa i wykorzystanie.
Historia.
Pierwsi osadnicy używali owoców i zachowywali drzewa tego gatunku podczas karczowania lasów pod uprawy. Kolonialni botanicy sugerowali, że powinny one być uprawiane.
Rosnący popyt.
Roślinę w ostatnim czasie spopularyzowano jako przysmak z buszu. Kuliste pęcherzyki soku, porównywane do „limonkowego kawioru” mogą być używane na przystawkę lub jako dodatek do różnych receptur. Świeże pęcherzyki podczas konsumpcji dają efekt wybuchu musującego, ostrego zapachu. Sok owocowy ma odczyn kwaśny. Marmolada i kiszone przetwory również są wykonywane. Skórkę można suszyć i w tej formie wykorzystywać jako aromatyczną przyprawę.
Komercyjne wykorzystanie owoców zaczęło się w połowie lat 90. XX wieku, kiedy stosowane były w ekskluzywnych dżemach z dzikich owoców. W 2000 sprzedawano je w restauracjach, poza tym eksportowano świeże owoce.
"Citrus australasica" od niedawna uprawia się komercyjnie w Australii w odpowiedzi na wysokie zapotrzebowanie na owoce. 
Choroby.
Roślina jest uprawiana w taki sam sposób, jak inne gatunki cytrusów i cierpi od typowych dla tej grupy roślin szkodników i chorób. Stwierdzono, że dzikie odmiany "C. australasica" były wysoko odporne na chorobę korzeni "Phytophtora citrophthora", co doprowadziło do programu krzyżowania odmian do tworzenia odpornych na choroby cytrusów podkładek
W СSIRO opracowano również kilka mieszańców przez skrzyżowanie z innymi gatunkami cytrusów. Te hybrydy dały początek wielu odmianom, które dają owoce w różnych kolorach, począwszy od jasno różowego do głębokiego niebiesko-zielonego. Uważa się, że "Citrus australasica" ma najbardziej szeroką gamę zmienności kolorów w obrębie rodzaju "Citrus".

</doc>
<doc id="3656596" url="https://pl.wikipedia.org/wiki?curid=3656596" title="Serge Telle">
Serge Telle

Serge Telle (ur. 5 maja 1955 w Nantes) – francuski urzędnik i dyplomata, były ambasador Francji w Monako, od 1 lutego 2016 do 31 sierpnia 2020 minister stanu (szef rządu) Monako.
Edukacja.
Serge Telle ukończył Instytut Nauk Politycznych w Paryżu (nauki polityczne) oraz Instytut Narodowy Języków i Kultur Orientalnych (język swahili), a także studia podyplomowe z prawa wspólnotowego UE.
Kariera w dyplomacji francuskiej.
Od 1982 Serge Telle pracował we francuskiej dyplomacji. Był drugim sekretarzem ambasady francuskiej w Tanzanii (1982–1984), pierwszym sekretarzem Stałego Przedstawicielstwa Francji przy ONZ (1984–1988), odpowiedzialnym za kwestie praw człowieka, prawa humanitarnego i międzynarodowe kwestie socjalne. W latach 1988–1992 był doradcą ministra ds. pomocy humanitarnej Bernarda Kouchnera.
W latach 1992–1993 oddelegowany do pracy w brytyjskim Foreign and Commonwealth Office, gdzie zajmował się problematyką bałkańską. Od 1993 do 1997 kierował Departamentem Pomocy Humanitarnej ONZ w Genewie.
Od 1997 do 2002 był specjalnym doradcą premiera Lionela Jospin ds. Afryki i Bliskiego Wschodu. W 2002 został konsulem generalnym Francji w Monako, a w 2006 pierwszym ambasadorem Francji w tym kraju.
W 2007 został dyrektorem w gabinecie ministra spraw zagranicznych Bernarda Kouchnera. Funkcję tę pełnił przez rok. Następnie był ambasadorem Francji przy Unii na rzecz Regionu Morza Śródziemnego (2008–2012) i delegatem odpowiedzialnym za międzyresortową koordynację działań francuskiego rządu w regionie Morza Śródziemnego (2013–2015).
Szef rządu Monako.
4 stycznia 2016 książę Albert ogłosił, że Serge Telle ma zostać powołany na stanowisko ministra stanu Monako. Funkcję objął 1 lutego. Obejmując urząd, zapowiedział, że jego priorytetem będzie „kontynuacja rozwoju gospodarczego” księstwa przy utrzymaniu jego osiągnięć w dziedzinie ochrony zdrowia, edukacji czy bezpieczeństwa. Zakończył pełnienie funkcji z dniem 31 sierpnia 2020.
Życie prywatne.
Jest żonaty z Guilaine Chenu, francuską dziennikarką telewizyjną. Mają jednego syna, Alexisa.
Odznaczenia.
Komandor Orderu Świętego Karola, kawaler Legii Honorowej, kawaler Orderu Narodowego Zasługi.

</doc>
<doc id="3656602" url="https://pl.wikipedia.org/wiki?curid=3656602" title="OnePlus">
OnePlus

OnePlus () – chińskie przedsiębiorstwo zajmujące się produkcją smartfonów. Przedsiębiorstwo zostało założone 16 grudnia 2013 r., a swoją siedzibę ma w Shenzhen, w prowincji Guangdong w Chinach. Poza Chinami działa w 33 krajach (stan na 14 czerwca 2016 r.).
Historia.
OnePlus zostało założone 16 grudnia 2013 roku przez byłego wiceprezydenta Oppo Pete’a Lau i Carla Pei. Zgodnie z informacjami z chińskiego rządu Oppo jest jedynym instytucjonalnym udziałowcem w OnePlus. Pomimo tego, że Lau początkowo zaprzeczył jakoby OnePlus miał być przedsiębiorstwem całkowicie zależnym od Oppo, wraz z upublicznieniem raportów nadzorczych okazało się, że jest własnością Oppo i że są „w trakcie rozmów z innymi inwestorami”.
Głównym celem przedsiębiorstwa było zaprojektowanie smartfonu, który zbalansowałby wysoką jakość z ceną niższą od innych telefonów w tej klasie. Lau wyjaśnił, że „nigdy nie będziemy inni tylko po to, żeby być inni; wszystko, co zrobiliśmy, miało na celu poprawę doświadczenia użytkownika w codziennym użytkowaniu”. Wykazał też aspiracje bycia „Muji przemysłu technicznego”, kładąc nacisk na produkty wysokiej jakości z prostym, przyjaznym dla użytkownika designem. Kontynuując współpracę Laua z platformą od Oppo N1, OnePlus zawarł umowę licencyjną z Cyanogen Inc., aby oprzeć dystrybucję produktów przedsiębiorstwa na spersonalizowanej odmianie popularnego ROM CyanogenMod i wykorzystać ich znaki towarowe poza Chinami.
OnePlus zaprezentował swoje pierwsze urządzenie, OnePlus One, 23 kwietnia 2014 roku. W grudniu 2014 roku wraz z wydaniem OnePlus One w Indiach przez Amazon, OnePlus ogłosił także plany ugruntowania swojej obecności w tym kraju, z planami otwarcia 25 oficjalnych biur obsługi klienta w różnych miejscach w Indiach.
Sprzedaż urządzenia w Indiach została tymczasowo wstrzymana z powodu zarzutu, że sprzedaż w Indiach narusza wyłączne prawa firmy Micromax Mobile do dystrybucji produktów ze znakiem towarowym Cyanogen w Południowej Azji. Firma podjęła spór kwestionując argumenty i zwracając uwagę, że oprogramowanie oparte na Cyanogenie było inne niż to Micromaxu i że zgoda na wyłączność znaczyła zaledwie, że Cyanogen nie mógł podjąć się partnerstwa z żadną inną firmą z siedzibą w Indiach, oraz że nie negowała możliwości reklamowania produktów OnePlus w tym kraju z jego znakami towarowymi. OnePlus przygotowało nowy ROM nazwany Oxygen OS i podobny do CyanogenMod. Nowe dostawy telefonów OnePlus One nie miały logo Cyanogen.
W kwietniu 2014 roku OnePlus zatrudnił Han Hana jako ambasadora produktu w Chińskiej Republice Ludowej.
Kontrowersje.
Kampania „Rozbij Przeszłość”.
25 kwietnia 2014 roku OnePlus zapoczątkowała kampanię „Rozbij Przeszłość” ("Smash the Past"). Zgodnie z zasadami promocji, wybrani uczestnicy zostali poproszeni o zniszczenie swoich telefonów i udokumentowanie tego faktu w formie filmu, aby móc kupić OnePlus One za jednego dolara. W związku z niezrozumieniem warunków promocji wiele nagrań filmowych zostało opublikowanych przez przypadkowych użytkowników, którzy niszczyli swoje telefony przed datą jej startu.
Kampania była bardzo krytykowana ze względu na szkodę dla środowiska i wątpliwości związane z jej bezpieczeństwem w związku z faktem, że baterie oraz podzespoły telefonów narażały uczestników niszczących swoje telefony na ryzyko. OnePlus zgodził się, aby wygrani ofiarowali swoje telefony na działalność charytatywną. Na 140 tys. uczestników konkursu wyłoniono 100 zwycięzców.
Wsparcie dla klientów OnePlus.
Obsługa klientów OnePlus była szeroko krytykowana w internecie, w tym na portalach Reddit, XDA Developers i własnym forum OnePlus. Wielu klientów twierdziło, że musiało czekać dni lub nawet tygodnie na odpowiedzi od działu obsługi klientów od momentu, kiedy wysłali zgłoszenie. Innym klientom odmówiono naprawy gwarancyjnej z powodu zalania lub innego uszkodzenia, kiedy mogli oni udowodnić, że nie było takiego uszkodzenia przed wysłaniem telefonu do naprawy.
Kabel typu C.
Po wielu tygodniach skarg konsumentów na forach OnePlus i na Reddicie inżynier Google Benson Leung wykazał, że kabel USB-C i adapter USB-C do Micro USB (Type-C-to-Micro-USB) oferowane przez OnePlus nie są zgodne ze specyfikacją USB. Współzałożyciel OnePlus Carl Pei przyznał 26 listopada 2015 roku, że kabel i adapter faktycznie nie realizują specyfikacji USB i firma zaoferowała refundację zakupionego sprzętu.
Urządzenia.
OnePlus dotychczas wyprodukowało czternaście modeli telefonów:

</doc>
<doc id="3656609" url="https://pl.wikipedia.org/wiki?curid=3656609" title="Max Rüegg">
Max Rüegg

Max Rüegg (ur. w 1956 roku w Schmerikon) – szwajcarski bobsleista, czterokrotny medalista mistrzostw świata.
Kariera.
Pierwszy sukces w karierze Rüegg osiągnął w 1981 roku, kiedy wspólnie ze swym bratem Tonym, Erichem Schärerem i Josephem Benzem zdobył brązowy medal w czwórkach podczas mistrzostw świata w Cortina d'Ampezzo. Na rozgrywanych rok później mistrzostwach świata w St. Moritz razem z Schärerem zwyciężył w dwójkach, a w rywalizacji czwórek ponownie był trzeci. Wystartował także na mistrzostwach świata w Lake Placid w 1983 roku, gdzie razem z Schärerem zdobył srebrny medal w dwójkach. Nigdy nie wystąpił na igrzyskach olimpijskich.
Jego bratankowie: Ralph i Ivo Rüegg również byli bobsleistami.

</doc>
<doc id="3656612" url="https://pl.wikipedia.org/wiki?curid=3656612" title="Turbów">
Turbów



</doc>
<doc id="3656613" url="https://pl.wikipedia.org/wiki?curid=3656613" title="Zespół Zakładów Opieki Zdrowotnej w Ostrowie Wielkopolskim">
Zespół Zakładów Opieki Zdrowotnej w Ostrowie Wielkopolskim

Szpital Ostrów Wielkopolski – szpital z zespołem specjalistycznych oddziałów utworzony 23 kwietnia 1966 w Ostrowie Wielkopolskim, jedyna placówka szpitalna na terenie powiatu ostrowskiego. W szpitalu leczy się około 33 tysięcy pacjentów rocznie. 
Od 2010 przy szpitalu funkcjonuje działające 24 godziny na dobę lądowisko dla śmigłowców ratowniczych. 
W 2012 otwarto Pododdział Leczenia Oparzeń u Dzieci, działający jako jeden z trzech tego typu ośrodków w Polsce.

</doc>
<doc id="3656628" url="https://pl.wikipedia.org/wiki?curid=3656628" title="Szpików">
Szpików



</doc>
<doc id="3656630" url="https://pl.wikipedia.org/wiki?curid=3656630" title="Sutyska">
Sutyska



</doc>
<doc id="3656632" url="https://pl.wikipedia.org/wiki?curid=3656632" title="Strzyżawka">
Strzyżawka



</doc>
<doc id="3656636" url="https://pl.wikipedia.org/wiki?curid=3656636" title="Sitkowce">
Sitkowce



</doc>
<doc id="3656641" url="https://pl.wikipedia.org/wiki?curid=3656641" title="Maitreyi Devi">
Maitreyi Devi

Maitreyi Devi (ur. 1 września 1914, zm. 29 stycznia 1989) – indyjska poetka, pisarka i wykładowca; uczennica i protegowana Rabindranatha Tagore, autorka licznych powieści o podróżach, filozofii i zagadnieniach społecznych oraz prac poświęconych Tagoremu i wydawca tomików jego wierszy. Córka filozofa Surendranatha Dasgupty. W 1930 roku nawiązała bliską relację z Mirceą Eliadem, który uczynił ją główną bohaterką powieści "Majtreji" (1933). O istnieniu powieści Devi dowiedziała się od ojca po pięciu latach od wydania, jednak przeczytała ją dopiero w latach 1970.. Wówczas udała się do Chicago, by spotkać się z Eliadem. Zarzuciła mu zafałszowanie historii ich relacji, ponieważ Eliade w powieści nie zmienił tożsamości wszystkich bohaterów, na których się wzorował (z wyjątkiem siebie i swojego nauczyciela, ojca Maitreyi). W odpowiedzi napisała powieść "Na Hanyate," za którą została wyróżniona Sahitya Akademi Award w 1976 roku.

</doc>
<doc id="3656646" url="https://pl.wikipedia.org/wiki?curid=3656646" title="Brodeckie">
Brodeckie



</doc>
<doc id="3656654" url="https://pl.wikipedia.org/wiki?curid=3656654" title="Czarny Potok (dopływ Foluszowego Potoku)">
Czarny Potok (dopływ Foluszowego Potoku)

Czarny Potok – potok, lewostronny dopływ Foluszowego Potoku.
Potok wypływa z krasowych źródeł poniżej skoczni Wielka Krokiew w Zakopanem. Jego koryto o szerokości nie przekraczającej 1 m wyżłobione jest w osadach stożka napływowego i docina się do podkładu fliszowego. Spływa w kierunku północnym przez zabudowane obszary Zakopanego i uchodzi do dawnej młynówki, obecnie nazywanej Potokiem Foluszowym.
Dawniej woda ze źródła Czarnego Potoku była wykorzystywana w niewielkich stawkach do hodowli ryb. Potok był silnie zanieczyszczony ściekami komunalnymi już od dzielnicy Parcele Urzędnicze i zanieczyszczenie to wzrastało wraz z jego biegiem przez centrum Zakopanego. Dolną częścią koryta, już poniżej połączenia się Czarnego Potoku z Młynówką, spuszczano ścieki z rzeźni miejskiej.
Zlewnia Czarnego Potoku ma powierzchnię 3,281 km2 i w całości znajduje się w obrębie Kotliny Zakopiańskiej.

</doc>
<doc id="3656656" url="https://pl.wikipedia.org/wiki?curid=3656656" title="Daszów (obwód winnicki)">
Daszów (obwód winnicki)



</doc>
<doc id="3656659" url="https://pl.wikipedia.org/wiki?curid=3656659" title="Mysiogon dardanelski">
Mysiogon dardanelski

Mysiogon dardanelski ("Myomimus roachi") – gatunek gryzonia z rodziny popielicowatych (Gliridae), występujący na południowo-wschodnich Bałkanach i zachodnim wybrzeżu Azji Mniejszej.
Klasyfikacja.
Gatunek opisała w 1937 roku Dorothea Minola Bate, na podstawie skamieniałości z plejstocenu; pod koniec lat 40. XX wieku odkryto żyjące osobniki. Miejsce typowe jest położone w Izraelu, w osadach jaskini Magharat at-Tabun na górze Karmel. Obecnie gatunek nie występuje już na tamtym obszarze.
Występowanie.
Występowanie mysiogona dardanelskiego stwierdzono w południowo-wschodniej Bułgarii, fragmencie Grecji (w historycznej Tracji) i w Turcji, w okolicy cieśniny Dardanele i na zachodnim wybrzeżu Morza Egejskiego. Ostatnie opublikowane doniesienia o gryzoniach żyjących w Bułgarii pochodzą z 1978 roku z okolic Burgas, a następnie dopiero z 10 czerwca 2017, kiedy to złowiono dorosłą samicę w okolicy miejscowości Sakar; tym niemniej badania w Turcji wskazują, że gryzonie te trudno jest schwytać. Mysiogon dardanelski ma bardzo rozdrobniony zasięg występowania, jest znany z więcej niż 15 lokalizacji. Szczątki subfosylne z Izraela i południowej Turcji wskazują, że w ostatnich kilku tysiącach lat gryzonie te zamieszkiwały większy obszar.
Sprzyjającym środowiskiem życia dla tego gatunku są zarośla i częściowo otwarte obszary porośnięte drzewami i krzewami, takie jak sady, winnice, żywopłoty i brzegi rzek. Nie występuje na obszarach intensywnej działalności rolniczej. Prowadzi naziemny tryb życia, w większym stopniu niż inne popielicowate; żywi się głównie nasionami.
Populacja.
Zasięg występowania mysiogona dardanelskiego maleje od plejstocenu. Współcześnie rolnictwo powoduje dalszą utratę sprzyjającego środowiska. Ocenia się, że także maleje populacja tych gryzoni. Mysiogon dardanelski jest uznawany za gatunek narażony na wyginięcie. Konwencja o ochronie gatunków dzikiej flory i fauny europejskiej oraz ich siedlisk wymienia go w załącznikach II i III. Nie występuje w żadnym obszarze chronionym.

</doc>
<doc id="3656660" url="https://pl.wikipedia.org/wiki?curid=3656660" title="Czerniejowce">
Czerniejowce



</doc>
<doc id="3656663" url="https://pl.wikipedia.org/wiki?curid=3656663" title="Myomimus roachi">
Myomimus roachi



</doc>
<doc id="3656690" url="https://pl.wikipedia.org/wiki?curid=3656690" title="Filipp Łokackow">
Filipp Łokackow

Filipp Iwanowicz Łokackow (ros. Филипп Иванович Локацков, ur. 1881 w guberni ufijskiej, zm. 30 października 1937) – rosyjski działacz komunistyczny, radziecki działacz partyjny i gospodarczy.
Życiorys.
W 1904 wstąpił do SDPRR, był bolszewikiem, jednym z kierowników miejscowej organizacji komunistycznej i drużyny bojowej. Wziął udział w rewolucji 1905-1907, a w latach 1905-1906 i w 1912 roku był więziony i zesłany do guberni orenburskiej. Uczestniczył w rewolucji październikowej 1917 na Uralu, w latach 1917-1918 komisarz i zarządzający zakładami Simsko-Minjarskiego Okręgu Górniczego w guberni permskiej. Od czerwca do grudnia 1918 działał w bolszewickim podziemiu w Minjarze i w Ufie. Od grudnia 1918 przewodniczący Komitetu Miejskiego RKP(b) w Ufie, od stycznia 1919 członek ufijskiego gubernialnego komitetu rewolucyjnego, od marca 1919 wojenkom Wydziału Zaopatrzenia 5 Armii Frontu Wschodniego, uczestnik wojny domowej w Rosji. Od 5 lipca do 19 sierpnia 1919 członek Rady Wojskowo-Rewolucyjnej 5 Armii Frontu Wschodniego, od 19 sierpnia 1919 do 15 stycznia 1920 członek Rady Wojskowo-Rewolucyjnej 3 Armii Frontu Wschodniego, potem członek Rady 1 Rewolucyjnej Armii Pracy w Ufie. W 1921 pełnomocnik Ludowego Komisariatu Handlu Zagranicznego RFSRR na Syberii i szef trustu na Uralu, 1923-1924 przewodniczący Uralskiego Obwodowego Sownarchozu, od marca 1926 do kwietnia 1928 przewodniczący Komitetu Wykonawczego Uralskiej Rady Obwodowej. Od kwietnia 1928 do grudnia 1929 członek Prezydium Najwyższej Rady Gospodarki Narodowej ZSRR, szef Głównego Zarządu Metalurgii Kolorowej tej rady, od grudnia 1929 szef Zjednoczenia Leśnego Najwyższej Rady Gospodarki Narodowej RFSRR i III zastępca przewodniczącego tej rady. Od 19 grudnia 1927 do 26 czerwca 1930 zastępca członka KC WKP(b), 1932-1935 szef Gławlesdriewa Ludowego Komisariatu Przemysłu Leśnego RFSRR, 1936-1937 główny arbiter Ludowego Komisariatu Przemysłu Leśnego RFSRR.
2 lipca 1937 aresztowany, 29 października 1937 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i następnego dnia rozstrzelany. 16 lipca 1957 pośmiertnie zrehabilitowany.

</doc>
<doc id="3656693" url="https://pl.wikipedia.org/wiki?curid=3656693" title="Lubomir Iwanow">
Lubomir Iwanow

Lubomir Łałow Iwanow (; ur. 7 października 1952 w Sofii) – bułgarski matematyk, geograf, lingwista oraz polityk.
Przewodniczący sekcji „Logiki matematycznej” w Instytucie Matematyki i Informatyki Bułgarskiej Akademii Nauk (1990–2011). Przewodniczący Bułgarskiej Komisji ds. antarktycznego nazewnictwa, 1994 r. oraz państwowy przedstawiciel Międzynarodowego Komitetu ds Antarktycznej Informacji Geograficznej. Prezes fundacji „Manfred Wörner”, 1994 r. Przewodniczący Klubu Atlantyckiego w Bułgarii (2001–2009).
Życiorys.
Lubomir Iwanow urodził się 7 października 1952 w Sofii. W latach 1986–1988 zorganizował udaną dysydentową kampanię przeciwko kandydaturze Sofii na gospodarza w mieście i Górach Witosza Zimowe igrzyska olimpijskie w 1992 i 1994 roku. Od 1989 roku działacz niezależnego stowarzyszenia „Ekogłasnost”. Autor "Karty '89 o ochronie bułgarskiego dziedzictwa przyrodniczego". Współzałożyciel stowarzyszenia „Priroden fond” oraz Partii Zielonych, 1989 r. Uczestnik rozmów przy okrągłym stole, 1990 r. Członek Narodowej Rady Koordynacyjnej Związku Sił Demokratycznych (1990–1991). Członek VII Wielkiego Zgromadzenia Narodowego. Autor naukowych prac w dziedzinie matematyki, informatyki, lingwistyki, toponimii, które zostały zastosowane zwłaszcza w Prostym systemie transliteracji alfabetu bułgarskiego. Iwanow proponuje swoje podejście transliteracji cyrylicy także dla innych alfabetów, takich jak rosyjski. Uczestnik czterech antarktycznych wypraw badawczych, autor pierwszych bułgarskich map topograficznych Antarktydy. Kierownik badań topograficznych ekspedycji Tangra 2004/05.
Nagrody.
W 1987 roku odznaczony nagrodą „Nikoły Obreszkowa” – najwyższa krajową nagrodą za osiągnięcia w matematyce, za jego monografię "Algebraic Recursion Theory".
Nagroda UNHCR za wkład w badania nad uchodźcami.

</doc>
<doc id="3656704" url="https://pl.wikipedia.org/wiki?curid=3656704" title="Atanas Aleksandrow">
Atanas Aleksandrow

Atanas Krystew Aleksandrow (bułg. Атанас Кръстев Александров; ur. 2 czerwca 1952 w Michajłowie, zm. 11 kwietnia 2004 w Sofii) – bułgarski piłkarz grający na pozycji obrońcy. W swojej karierze rozegrał 25 meczów i strzelił 2 bramki w reprezentacji Bułgarii.
Kariera klubowa.
Swoją karierę piłkarską Aleksandrow rozpoczął w klubie Sławia Sofia. W sezonie 1970/1971 roku zadebiutował w nim w pierwszej lidze bułgarskiej. W sezonie 1974/1975 zdobył z nim Puchar Bułgarii. W sezonie 1979/1980 wywalczył wicemistrzostwo kraju oraz ponownie sięgnął ze Sławią po krajowy puchar. W 1982 roku odszedł do Omonii Nikozja. W 1983 roku zakończył w niej swoją karierę.
Kariera reprezentacyjna.
W reprezentacji Bułgarii Aleksandrow zadebiutował 31 maja 1972 roku w zremisowanym 3:3 meczu eliminacji do Igrzysk Olimpijskich w Monachium z Hiszpanią, rozegranym w Burgos. Grał m.in. w: eliminacjach do MŚ 74, do Euro 76 i do MŚ 78. Od 1972 do 1981 rozegrał w kadrze narodowej 25 meczów i strzelił 2 gole.

</doc>
<doc id="3656708" url="https://pl.wikipedia.org/wiki?curid=3656708" title="Polsat Viasat History HD">
Polsat Viasat History HD



</doc>
<doc id="3656709" url="https://pl.wikipedia.org/wiki?curid=3656709" title="Polsat Viasat Explore HD">
Polsat Viasat Explore HD



</doc>
<doc id="3656715" url="https://pl.wikipedia.org/wiki?curid=3656715" title="Komenda Wojewódzka Policji w Bydgoszczy">
Komenda Wojewódzka Policji w Bydgoszczy

Komenda Wojewódzka Policji w Bydgoszczy im. inspektora Witalisa Olszańskiego – jednostka organizacyjna Policji obejmująca swoim zasięgiem terytorium województwa kujawsko-pomorskiego podlegająca bezpośrednio Komendzie Głównej Policji. Od 13 marca 2020 r. funkcję Komendanta Wojewódzkiego pełni nadinsp. Piotr Leciejewski.

</doc>
<doc id="3656722" url="https://pl.wikipedia.org/wiki?curid=3656722" title="Rada górnicza">
Rada górnicza

Rada Górnicza - organ pomocniczy Ministra Środowiska, powołany zarządzeniem Ministra z dnia 7 stycznia 2016 r.(Dz.Urz. Ministra Środowiska 2016 r., poz. 4). Do zakresu działania Rady należy przygotowanie dla Ministra Środowiska opinii w sprawach działalności górniczej, w tym w szczególności propozycji i wniosków dotyczących zagadnień prawnych, technologii eksploatacji kopalin zapewniających ograniczenie ich ujemnego wpływu na środowisko oraz zagadnień związanych z racjonalnym gospodarowaniem złożami kopalin. W skład Rady wchodzi 25 członków, w tym Przewodniczący Rady, 3 Zastępców Przewodniczącego Rady oraz sekretarz. Członków Rady oraz Przewodniczącego, Zastępców i sekretarza powołuje Minister Środowiska.

</doc>
<doc id="3656726" url="https://pl.wikipedia.org/wiki?curid=3656726" title="Malarz Berliński">
Malarz Berliński

Malarz Berliński – ateński malarz ceramiki działający ok. 500–460 p.n.e., tworzący w stylu czerwonofigurowym.
Działalność.
Jego miano pochodzi od datowanej na ok. 480 p.n.e. okazałej amfory ozdobionej sceną przedstawiającą Hermesa, satyra i fauna, znajdującej się w berlińskim Antikensammlung (nr F 2160 z dawnych zbiorów Altes Museum). Przypisuje mu się autorstwo około 300 waz. Zazwyczaj malował tylko jedną postać na każdej stronie naczynia. Charakterystycznymi cechami jego stylu są skróty perspektywiczne, zainteresowanie ludzką anatomią oraz eleganckie, dostojne pozy postaci.
Zaliczany do mistrzów okresu późnoarchaicznego (500–480 p.n.e.), miał szereg czynnych, choć częściowo tylko wyróżnionych następców. Za jego uczniów uważani są m.in. Malarz Achillesa, Malarz Providence i Hermonaks.
Był typowym malarzem dużych form (kraterów, stamnosów, hydrii i amfor), w tym wielu amfor panatenajskich zdobionych w wymaganych obyczajem technice czarnofigurowej. Jedna z nich, datowana na ok. 470 p.n.e., a przedstawiająca „dynamiczną i monumentalną” scenę wyścigu jeźdźców, znajduje się w zbiorach Muzeum Narodowego w Warszawie (nr inw. 142346 MNW).

</doc>
<doc id="3656737" url="https://pl.wikipedia.org/wiki?curid=3656737" title="Malarz Kleofradesa">
Malarz Kleofradesa

Malarz Kleofradesa – ateński malarz ceramiczny działający na przełomie VI i V wieku p.n.e., tworzący w stylu czerwonofigurowym.
Jego miano pochodzi od sygnatury malarza na ozdobionej przez niego wazie, znajdującej się w paryskim Cabinet des Médailles. Jego prawdziwe imię, znane z pelike nr 1270 ze zbiorów berlińskich, brzmiało Epiktetos. 
Dekorował głównie duże naczynia (amfory, hydrie), przypisuje mu się autorstwo ponad 100 malowideł wazowych. Malował zarówno poważne sceny mitologiczne, jak i lżejsze tematy związane z życiem codziennym. Jego styl charakteryzował się nowatorstwem, przedstawione przez niego postaci cechują się znaturalizowanymi pozami, często przedstawiane są od tyłu lub ze skręconymi torsami, a także ożywioną mimiką twarzy.

</doc>
<doc id="3656740" url="https://pl.wikipedia.org/wiki?curid=3656740" title="Oreol Camejo">
Oreol Camejo

Oreol Camejo Durruty (ur. 22 lipca 1986) – kubański siatkarz, grający na pozycji przyjmującego, był reprezentantem Kuby. Jego starszy brat Osmany, również jest siatkarzem i przeszłości był reprezentantem Kuby.
W czerwcu 2018 roku otrzymał rosyjskie obywatelstwo.
Sukcesy klubowe.
Liga brazylijska:
Klubowe Mistrzostwa Świata:
Liga rosyjska:
Liga południowokoreańska:
Liga chińska:
Puchar CEV:
Superpuchar Turcji:
Liga turecka: 
Sukcesy reprezentacyjne.
Puchar Ameryki:
Igrzyska Panamerykańskie:
Mistrzostwa Ameryki Północnej:

</doc>
<doc id="3656741" url="https://pl.wikipedia.org/wiki?curid=3656741" title="Aleksandr Łuczinski">
Aleksandr Łuczinski

Aleksandr Aleksandrowicz Łuczinski (ros. Алекса́ндр Алекса́ндрович Лучи́нский, ur. w Kijowie, zm. 25 grudnia 1990 w Moskwie) – radziecki dowódca wojskowy, generał armii, Bohater Związku Radzieckiego (1945).
Życiorys.
Z pochodzenia Rosjanin. Skończył szkołę realną, pracował w magazynach w Saratowie.
W 1919 wstąpił do Armii Czerwonej, brał udział w wojnie domowej w Rosji jako dowódca plutonu i szwadronu.
Po wojnie był komendantem szkoły pułkowej i szefem sztabu pułku, 1927 skończył szkołę wojskową, a 1930 kursy doskonalenia kadry dowódczej, 1936 został dowódcą pułku w Środkowoazjatyckim Okręgu Wojskowym. W latach 1937–1938 brał udział w wojnie chińsko-japońskiej, 1940 ukończył Akademię Wojskową im. Frunzego i został szefem sztabu dywizji, a w kwietniu 1941 dowódcą dywizji. Od listopada 1942 na czele dywizji walczył w stopniu pułkownika na Froncie Zakaukaskim i Froncie Północno-Kaukaskim, brał udział w obronie Kaukazu, operacji północnokaukaskiej i krasnodarskiej, 31 marca 1943 awansowany na generała majora, 25 kwietnia 1943 został dowódcą 3 Korpusu (do 10 marca 1944), od 1943 należał do WKP(b). Uczestnik operacji noworosyjsko-tamańskiej, od 26 marca do 28 kwietnia 1944 dowódca 83 Dywizji, uczestnik operacji krymskiej i walk na Półwyspie Kerczeńskim i walk o Jałtę i Sewastopol. Od 17 kwietnia do 20 maja 1944 ponownie dowódca 3 Korpusu, od 21 maja do czerwca 1945 dowódca 28 Armii 1 Frontu Białoruskiego/3 Frontu Białoruskiego/1 Frontu Ukraińskiego, od 24 maja 1944 generał porucznik, podczas operacji białoruskiej uczestnik walk o Wilejkę, Mińsk, Baranowicze i Brześć, a od stycznia do marca 1945 uczestnik operacji wschodniopruskiej.
Uchwałą Prezydium Rady Najwyższej ZSRR z 19 kwietnia 1945 „za umiejętne dowodzenie wojskami w Operacji Wschodniopruskiej i przejawianie przy tym męstwa i odwagi” otrzymał tytuł Bohatera Związku Radzieckiego. W kwietniu 1945 dowodzona przez niego armia wzięła udział w operacji praskiej i w operacji berlińskiej. Od czerwca do września 1945 dowódca 46 Armii, która w składzie Frontu Zabajkalskiego wzięła udział w rozgromieniu wojsk japońskiej Armii Kwantuńskiej na Dalekim Wschodzie, następnie 1945-1947 dowodził 4 Armią; 8 września 1945 awansowany na generała pułkownika. W 1948 ukończył Wyższe Kursy Akademickie przy Akademii sztabu Generalnego, 1948-1949 dowodził 3 Armią Uderzeniową, od kwietnia do września 1949 był zastępcą Głównodowodzącego Grupą Wojsk Radzieckich w Niemczech, a od września 1949 do kwietnia 1953 dowodził wojskami Leningradzkiego Okręgu Wojskowego. Od 14 października 1952 do 17 października 1961 zastępca członka KC KPZR, 1953-1957 dowódca wojsk Turkiestańskiego Okręgu Wojskowego, 8 sierpnia 1955 mianowany generałem armii, 1957-1958 I zastępca dowódcy wojsk Białoruskiego Okręgu Wojskowego, 1958-1964 I zastępca głównego inspektora Ministerstwa Obrony ZSRR, następnie członek Grupy Generalnych Inspektorów Ministerstwa Obrony ZSRR. Deputowany do Rady Najwyższej ZSRR od 2 do 4 kadencji (1946-1958). Pochowany na Cmentarzu Nowodziewiczym. Honorowy obywatel Brześcia (1975).
Odznaczenia.
I medale.

</doc>
<doc id="3656742" url="https://pl.wikipedia.org/wiki?curid=3656742" title="Aleksandr Łuczyński">
Aleksandr Łuczyński



</doc>
<doc id="3656745" url="https://pl.wikipedia.org/wiki?curid=3656745" title="Dieter Wohlfahrt">
Dieter Wohlfahrt

Dieter Wohlfahrt (ur. 27 maja 1941 w Berlinie, zm. 9 grudnia 1961 tamże) – austriacki aktywista polityczny zastrzelony podczas pomocy uciekinierowi chcącemu przedostać się do Berlina Zachodniego. Wohlfahrt jest pierwszą potwierdzoną przez dotychczasowe badania historyczne ofiarą śmiertelną Muru Berlińskiego, będącą zarazem mieszkańcem Berlina Zachodniego bez niemieckiego obywatelstwa.
Życiorys.
Dieter Wohlfahrt dorastał w położonym w bezpośrednim sąsiedztwie Berlina mieście Hohen Neuendorf. Po przeprowadzce do mieszkającej w Berlinie Zachodnim ciotki uczęszczał do Bertha-von-Suttner-Schule w dzielnicy Reinickendorf. Po zdaniu matury dostał się na Uniwersytet Techniczny w Berlinie, gdzie od 1961 r. studiował chemię. Dzięki ojcu posiadał obywatelstwo austriackie, zapewniające mu specjalny przywilej: w odróżnieniu do mieszkańców Berlina Zachodniego, którym władze NRD nie zezwalały na wjazd na stronę wschodnią, Wohlfahrt mógł bezproblemowo poruszać się pomiędzy obiema częściami podzielonego murem miasta. Status ten wykorzystał także angażując się w studencką pomoc uciekinierom pragnącym przedostać się na stronę zachodnią. Początkowo pomagał w ucieczkach przez sieć kanalizacyjną, odkąd te zostały jednak zablokowane, rozpoczął pomoc przy pokonywaniu przeszkód na granicy, wycinając m.in. otwory w płotach zabezpieczających.
Śmierć.
9 grudnia 1961 r. wraz z innymi pomocnikami wyciął dziurę w płocie umacniającym granicę pomiędzy należącym wówczas do Berlina Wschodniego Staaken a zachodnioberlińską dzielnicą Spandau, chcąc umożliwić w ten sposób ucieczkę matce jednego ze znajomych. Ta powiadomiła jednak w międzyczasie władze NRD. Wohlfahrt i jego towarzysze zostali odkryci w ten sposób przez żołnierzy wojsk granicznych, którzy otworzyli ogień. Trafiony jedną z kul w serce Wohlfahrt przeleżał około godziny w pasie granicznym bez jakiejkolwiek pomocy medycznej, wskutek czego wykrwawił się i zmarł.
Pamięć.
Ku pamięci Dieter Wohlfahrta wzniesiony został w dzielnicy Spandau (bezpośrednio przy murze na ulicy Bergstraße) drewniany krzyż w fotografią oraz tablicą pamiątkową.

</doc>
<doc id="3656749" url="https://pl.wikipedia.org/wiki?curid=3656749" title="Malarz Brygosa">
Malarz Brygosa

Malarz Brygosa – ateński malarz ceramiczny działający na przełomie VI i V wieku p.n.e., tworzący w stylu czerwonofigurowym.
Jego umowne określenie pochodzi od garncarza Brygosa, którego podpis znajduje się na wielu udekorowanych przez niego wazach. Przypisuje mu się autorstwo ponad 200 malowideł. Tworzył nowatorskie, wieloosobowe sceny o tematyce mitologicznej, cechujące się ekspresyjnymi pozami postaci oraz zindywidualizowaną gestykulacją i mimiką. Eksperymentował ze skrótami perspektywicznymi i światłocieniem. 

</doc>
<doc id="3656753" url="https://pl.wikipedia.org/wiki?curid=3656753" title="Adam Stebłowski">
Adam Stebłowski

Adam Stebłowski (ur. 24 grudnia 1896 w Zbruczu, zm. 28 lutego 1941 w Rothesay na wyspie Bute) – major dyplomowany lotnictwa Wojska Polskiego, prawnik, urzędnik konsularny.
Życiorys.
Urodził się 24 grudnia 1896 w Zbruczu, w powiecie płoskirowskim ówczesnej guberni podolskiej, w rodzinie Konstantego i Marii Julii z Brzezickich. W 1915 złożył maturę w gimnazjum klasycznym w Ostrogu i rozpoczął studia na Wydziale Filologicznym Uniwersytetu św. Włodzimierza w Kijowie.
28 stycznia 1916 został wcielony do Armii Imperium Rosyjskiego i przydzielony do 2 Aleksiejewskiej Szkoły Inżynieryjnej w Kijowie. 28 września 1916 ukończył szkołę i został mianowany chorążym. otrzymał awans na ppor. inż. (1917), przeniesiony do 33 oddziału aeronautycznego w którym pełnił służbę nawigatora balonowego, a następnie adiutanta jednostki. Po rewolucji październikowej (1917) wstąpił do polskiej 1 Dywizji Strzelców, z której został odesłany do dyspozycji dowództwa I Korpusu Polskiego, był komendantem Naczpolu przy dowództwie 33 Korpusu armii rosyjskiej, a po jego demobilizacji został przydzielony jako p.o. topografa do sztabu II Korpusu Polskiego (1918). Studiował na Uniwersytecie Odeskim.
W 1918 wstąpił do 4 Dywizji Strzelców Polskich i wraz z nią w 1919 powrócił do Polski. Służył w 2 kompanii saperów, następnie w 12 baonie saperów. W tym samym roku został przeniesiony do Wojsk Aeronautycznych i wyznaczony na stanowisko naczelnika wydziału IV (organizacja i wyszkolenie) Dowództwa Wojsk Aeronautycznych. 19 stycznia 1921 roku został zatwierdzony z dniem 1 kwietnia 1920 roku w stopniu porucznika, w Wojskach Lotniczych, w „grupie oficerów byłych Korpusów Wschodnich i byłej armii rosyjskiej”. Był kierownikiem Wydziału I (organizacyjno-szkolnego) w Sekcji 3 Departamentu III Żeglugi Powietrznej MSWojsk. W czasie wojny z bolszewikami służył jako oficer operacyjny 1 pułku aeronautycznego. W 1921 roku był II oficerem operacyjnym Szefostwa Aeronautyki Polowej Naczelnego Dowództwa WP. W tymże roku został zatwierdzony jako obserwator i pilot balonowy.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 roku i 68. lokatą w korpusie oficerów aeronautyki. Jego oddziałem macierzystym był wówczas I batalion aeronautyczny w Poznaniu. 26 stycznia 1923, po ukończeniu I Kursu Doszkolenia Wyższej Szkoły Wojennej w Warszawie, Minister Spraw Wojskowych przyznał mu pełne kwalifikacje do pełnienia służby na stanowiskach Sztabu Generalnego. W 1923 pełnił służbę w Wydziale Balonowym Departamentu IV Żeglugi Powietrznej Ministerstwa Spraw Wojskowych na stanowisku kierownika referatu wyszkolenia. 1 kwietnia 1924 roku został przydzielony do Wojskowego Instytutu Naukowo-Wydawniczego na stanowisko referenta. Na tym stanowisku współpracował z „Belloną”, „Polską Zbrojną” i „Żołnierzem Polskim”, Lot Polski, przeniesiony na stanowisko sekretarza redakcji „Bellony” i „Przeglądu Wojskowego”. 1 grudnia 1924 awansował do stopnia majora ze starszeństwem z dniem 15 sierpnia 1924 i 24. lokatą w korpusie oficerów aeronautycznych. 4 marca 1925 został przeniesiony do Oddziału II SG na stanowisko referenta w Samodzielnym Referacie Ligi Narodów. 9 października 1925 uzyskał tytuł magistra prawa na Wydziale Prawa Uniwersytetu Warszawskiego. Z dniem 1 grudnia 1925 został przeniesiony do 1 batalionu balonowego w Toruniu na stanowisko zastępcy dowódcy. Z dniem 15 grudnia 1926 został przeniesiony do kadry oficerów lotnictwa i przydzielony Oddziału III Sztabu Generalnego na stanowisko kierownika referatu. Z dniem 30 listopada 1928 został przeniesiony w stan nieczynny na przeciąg 12 miesięcy.
W 1928 przeszedł do polskiej służby zagranicznej, pełniąc m.in. funkcje radcy poselstwa RP w Moskwie, jednocześnie pełniącego obowiązki kierownika Konsulatu Generalnego RP w Charkowie (1928–1932), a zarazem kierownika placówki wywiadowczej „Zet”, konsula generalnego w Tbilisi (1932–1933), radcy w Wydziale Wschodnim Departamentu Polityczno-Ekonomicznego MSZ (1933–1934), członka Górnośląskiej Komisji Mieszanej w Katowicach (1934–1937), oraz radcy referatu centralnoeuropejskiego w Wydziale Zachodnim Departamentu Polityczno-Ekonomicznego MSZ (1938–1939).
Od 15 stycznia do 4 września 1939 pełnił funkcję starosty działdowskiego. Po wybuchu II wojny światowej dotarł do Francji, gdzie został przyjęty do służby w PSZ. 11 grudnia 1939 został przydzielony do Centrum Wyszkolenia Saperów w Angers. We wrześniu 1940, po ewakuacji do Szkocji, został przeniesiony do Stacji Zbornej Oficerów Rothesay. Tam 28 lutego 1941 zmarł. Pochowany na Cmentarzu Komunalnym (grób nr 1804).
Był mężem Zofii z Hryniewieckich (zm. 1934).

</doc>
<doc id="3656774" url="https://pl.wikipedia.org/wiki?curid=3656774" title="Mostafa Czamran">
Mostafa Czamran

Mostafa Czamran (; ur. 8 marca 1932 w Teheranie, zm. 21 czerwca 1981) – irański fizyk i wojskowy, pierwszy głównodowodzący Korpusu Strażników Rewolucji Islamskiej.
Życiorys.
Pochodził z głęboko religijnej szyickiej rodziny. Jako nastolatek uczył się w szkole koranicznej pod kierunkiem ajatollaha Mahmuda Taleghaniego oraz Mortezy Motahhariego. Następnie ukończył studia w zakresie elektromechaniki na Uniwersytecie Teherańskim, działając równocześnie w studenckiej organizacji muzułmańskiej. Uczestniczył w ruchu protestu przeciwko zorganizowanemu przez CIA przewrotowi, wskutek którego obalony został rząd Mohammada Mosaddegha. Dzięki stypendium wyjechał na dalsze studia do Stanów Zjednoczonych. Ukończył studia magisterskiej (master of sciences) na Texas A&amp;M University, zaś w 1963 obronił doktorat w zakresie inżynierii elektrycznej i fizyki plazmy na University of California. Następnie pracował w Bell Labs oraz Laboratorium Napędu Odrzutowego NASA. W Stanach Zjednoczonych organizował koła islamskie dla irańskich studentów. 
Był członkiem Ruchu na rzecz Wolności Iranu kierowanego przez Mehdiego Bazargana. W 1963 porzucił pracę w USA, by włączyć się w organizację partyzantki, która miałaby następnie obalić rządy szacha Mohammada Rezy Pahlawiego. W 1970 na zaproszenie przywódcy libańskich szyitów Musy as-Sadra wyjechał do Libanu i stanął na czele szkoły technicznej, w której w rzeczywistości prowadzono kursy polityczne, ideologiczne i wojskowe dla szyickiej młodzieży. Czamran nawiązał również współpracę z Organizacją Wyzwolenia Palestyny. Wspólnie z as-Sadrem tworzył organizację partyzancką Amal i razem z nią brał udział w wojnie domowej w Libanie.
Po sukcesie irańskiej rewolucji islamskiej Czamran przybył do Teheranu i wszedł do rządu Mehdiego Bazargana jako wiceminister ds. rewolucyjnych. Następnie został ministrem obrony i deputowanym do pierwszego porewolucyjnego parlamentu. Opowiadał się za dalszym wspieraniem szyickich partyzantów w Libanie przez Iran, czemu sprzeciwiała się część doradców przywódcy rewolucji ajatollaha Ruhollaha Chomejniego. 
Po utworzeniu, na rozkaz Chomejniego, Korpusu Strażników Rewolucji Islamskiej został jego pierwszym komendantem. Po wybuchu wojny iracko-irańskiej udał się do Ahwazu, by tam organizować ruch partyzancki. Zginął w niejasnych okolicznościach w okolicach wioski Dehlawije. 
Jego imieniem nazwano szereg ulic i placów w Iranie, Czamran został również patronem Uniwersytetu Teherańskiego.
Mostafa Czamran jest głównym bohaterem filmu Ebrahima Hatamikii pt. "Cze" z 2014. Tytuł filmu odnosi się do pierwszej litery jego nazwiska.

</doc>
<doc id="3656775" url="https://pl.wikipedia.org/wiki?curid=3656775" title="Dom Zemełki w Koninie">
Dom Zemełki w Koninie

Dom Zemełki – zabytkowa kamienica w Koninie.
Historia.
Najstarsza murowana kamienica w Koninie, położona przy placu Wolności. Wzniesiona w drugiej połowie XVI wieku przez Jana Zemełkę. Obecny wygląd zawdzięcza przebudowie na przełomie XIX i XX wieku. W 1974 wpisana do rejestru zabytków. Od 1866 do 1938 roku budynek pełnił funkcje szkolne, początkowo mieściło się w nim progimnazjum, a następnie szkoła handlowa (1907-1919), i w końcu gimnazjum humanistyczne. Od 2014 jest własnością miasta. Planuje się dobudowanie nowego skrzydła (pawilonu), w którym miejsce znajdzie Inkubator Aktywności Kulturalnej (2021).

</doc>
<doc id="3656783" url="https://pl.wikipedia.org/wiki?curid=3656783" title="Jan Kliment (piłkarz)">
Jan Kliment (piłkarz)

Jan Kliment (ur. 1 września 1993 w Igławie) – czeski piłkarz występujący na pozycji pomocnika lub napastnika w czeskim klubie Viktoria Pilzno oraz reprezentacji Czech. Uczestnik Mistrzostw Europy U-21 2015. 
Kariera klubowa.
Karierę piłkarską rozpoczynał w Vysočinie Igława. Następnie występował na wypożyczeniu w Dukli Bańska Bystrzyca. 29 czerwca 2015 podpisał 4-letni kontrakt z niemieckim klubem VfB Stuttgart. 30 sierpnia 2016 został na rok wypożyczony do duńskiego klubu Brøndby IF. Po powrocie z wypożyczenia grał w drugiej drużynie VfB Stuttgart. 6 stycznia 2020 przeniósł się do 1. FC Slovácko. 2 czerwca 2021 związał się trzyletnim kontaktem, wchodzącym w życie 1 lipca 2021, z Wisłą Kraków, który został rozwiązany za porozumieniem stron 9 czerwca 2022. 
10 czerwca 2022 czeski klub piłkarski Viktoria Pilzno ogłosił podpisanie dwuletniego kontraktu z zawodnikiem.
Kariera reprezentacyjna.
Występował w młodzieżowej reprezentacji Czech do lat 20 oraz do lat 21. W 2015 wystąpił na Mistrzostwach Europy U-21 w Pradze. W meczu fazy grupowej zdobył hat tricka, w wygranym 4:0 spotkaniu z Serbią. W całym turnieju nie strzelił już więcej bramek, jednak 3 gole dały mu tytuł króla strzelców.

</doc>
<doc id="3656786" url="https://pl.wikipedia.org/wiki?curid=3656786" title="Park Narodowy „Zow Tigra”">
Park Narodowy „Zow Tigra”

 Park Narodowy „Zow Tigra”, (ros.: Национальный парк «Зов тигра» "(Nacjonalnyj park Zow Tigra)") – park narodowy w Kraju Nadmorskim na dalekim wschodzie Rosji utworzony 2.06.2007 roku w celu ochrony i przywrócenia środowisk i obiektów naturalnych oraz obiektów historyczno-kulturalnych, edukacji ekologicznej mieszkańców, opracowania i wprowadzenia naukowych metod ochrony przyrody, wprowadzenia monitoringu ekologicznego oraz stworzenia warunków dla rekreacji i uprawiania turystyki.
Warunki geograficzne.
Ukształtowanie powierzchni terytorium parku narodowego jest różnorodne. Jego podstawowymi elementami są: południowy fragment łańcuch gór Sichote-Aliń, masyw góry Obłacznej, górna część zlewiska rzeki Miłogradowki, górny bieg Ussuri, a także północna część jej dorzecza.
Różnice wysokości w granicach parku wahają się od 155 do 1854 m n.p.m. Na terytorium parku i na jego granicach znajduje się 56 szczytów o wysokości ponad 1000 m n.p.m. W górnym biegu Ussuri i Miłogradowki olbrzymie torfowisko mierzące 4–6 na 1,5–2 km, najwyżej leżący obszar bagienny Kraju Nadmorskiego.
Powierzchnia parku wynosi 83 343 ha, zgodnie z postanowieniem rządu Federacji Rosyjskiej – 82 152 ha. 
Klimat.
W parku Zow Tigra panuje klimat kontynentalny wilgotny, który charakteryzuje się dużymi dobowymi i rocznymi różnicami temperatur i rozkładem opadów na przestrzeni roku ze śniegiem w okresie zimowym. Średnia temperatura w zimie wynosi -17 °C, a w lipcu i sierpniu wzrasta do +30 °C. Północna część parku, z której wypływa Ussuri, jest wyraźnie chłodniejsza niż jego południowa część – średnia roczna temperatura wynosi 0,4 °C na północy, w przeciwieństwie do łagodniejszego południa: 2,4 °C. Północna część ma też niższe roczne opady (539 mm) niż południowa (764 mm). Typowa grubość pokrywy śnieżnej w zimie na zalesionych stokach wynosi ok. 50 cm.
Jesień w regionie jest pogodna, ciepła i sucha ze stopniowo opadającym temperaturami i jest nazywana „złotą dalekowschodnią jesienią”.
Ekoregion.
Ekoregion parku Zow Tigra obejmuje obszar lasów liściastych i mieszanych strefy umiarkowanej we wschodniej Rosji. Tego typu ekoregiony charakteryzują się dużymi dziennymi i rocznymi wahaniami temperatury oraz pokrywą leśną. 
Park usytuowany jest w sposób, który maksymalizuje różnorodność roślin i zwierząt. Spotykają się w nim różne środowiska: kontynentalne i morskie (Eurazja i Ocean Spokojny) oraz ciepło- i zimnolubnych gatunków ze strefy umiarkowanej i podzwrotnikowej. Park, znajdując się na 45° szerokości geograficznej północnej, leży w połowie drogi między biegunem północnym a równikiem. Leży również w strefie kontaktowej między starymi, stabilnymi skałami płyty amurskiej na zachodzie, a bardziej aktywnymi formacjami tektonicznymi płyty ochockiej na wschodzie pod Morzem Japońskim. Poza tym leży na szlakach migracyjnych ptaków i innych zwierząt, a jego topografia uniknęła obydwóch ostatnich zlodowaceń i działalności ludzkiej.
Ze względu na bogactwo rozmaitych środowisk i izolację, Kraj Nadmorski charakteryzuje się największą bioróżnorodnością w Rosji.
Fauna.
Obszar parku narodowego charakteryzuje się dużą różnorodnością fauny. Żyją tu praktycznie wszystkie rzadkie, endemiczne i cenne gatunki ssaków południowej części dalekiego wschodu Rosji. W okresach spadku liczebności wielu gatunków, obszar ten służył za matecznik i źródło późniejszego wzrostu populacji.
Jednym z powodów utworzenia parku było stworzenie stanowiska źródłowego dla tygrysa syberyjskiego, a także bazy dla jego zdobyczy. Badanie z roku 2012 wykazało obecność czterech tygrysów żyjących w parku i dalszych czterech pojawiających się regularnie na chronionym obszarze. Podstawowy skład gatunkowy zdobyczy (głównie kopytnych) był zrównoważony. Zarejestrowano 1200 jeleni mandżurskich, 800 saren i 99 jeleni wschodnich oraz 189 dzikich niedźwiedzi. Gatunki te stanowią ponad 85% diety tygrysów syberyjskich. Tygrysy są uważane za gatunek osłonowy: ich sukces w danym regionie wskazuje, że gatunki, którymi się żywi, znajdują się w stanie zdrowej równowagi. 
Niedźwiedź brunatny powszechnie występuje w tej okolicy z zagęszczeniem populacji ocenianym na 0,4–0,5 sztuk/10 km². Populacja rysia ma podobne zagęszczenie. Występowanie kotka bengalskiego stwierdzono w dolinach porośniętych lasem liściastym i dębowym. Krytycznie zagrożony lampart amurski nie występuje tu od lat 70. XX wieku, ale istnieje nadzieja, że rosnący poziom ochrony w parku pomoże mu w powrocie.
Na liście ssaków zamieszkujących park znajdują się:
W rejonie, w którym znajduje się park narodowy, dominuje leśna awifauna – ponad 100 gnieżdżących się tu gatunków. W cedrowo–liściastych i cedrowo–świerkowych lasach (ekotonowych) – do 43 gatunków, a w typowych borach świerkowych na stokach góry Obłacznej – do 28 gatunków ptaków. Z wysokogórskim środowiskiem tej góry związanych jest 12 gniazdujących tu gatunków. Z lasem modrzewiowym związana jest zupełnie inna grupa ptaków, w której skład wchodzi 10 gatunków. 
Flora.
Obszar południowej części Kraju Nadmorskiego na przestrzeni milionów lat nie ulegał zlodowaceniu. Fakt ten, w połączeniu ze specyfiką położenia geograficznego i cechami klimatu, jest przyczyną unikalnego ukształtowania szaty roślinnej. Na terenie parku narodowego rosną zarówno współczesne gatunki roślin, jak i przedstawiciele dawnej, uformowanej we wczesnym kenozoiku flory. 
Różnice wysokości między szczytami gór i dnami dolin mogą przekraczać 1200 m, co skutkuje piętrowym występowaniem roślinności. Najniższą strefę do 600 m n.p.m. w dolinach i na stokach zajmują lasy mieszane. W południowych, łagodniejszych strefach parku występują pasy lasu dębowego wraz ze związaną z nim wegetacją, ilustrujące skutki dawniejszej, selektywnej wycinki drzew i pożarów lasów. W północnej, chłodniejszej części, dęby nie występują. W strefie od 600 do 1100 m n.p.m. znajduje się pas lasu jodłowo–świerkowego, drzewa którego pokryte są iglastymi, epifitycznymi mchami i porostami. Powyżej 1100 m znajduje się strefa subalpejskich krzewów i świerków. Leżąca wyżej strefa alpejskich łąk i roślin, wraz ze wzrostem wysokości, przekształca się piętro turniowe. 
Oprócz tych głównych stref, występują też mniejsze grupy zespołów roślinnych, w tym np. stanowiska modrzewia tam, gdzie rosnący wcześniej las jodłowo-świerkowy lub cedrowo-liściasty padł ofiarą pożaru lub wycinki. Takie przejściowe stanowiska modrzewia są wypierane przez lasy sosnowo-liściaste i sosnowo-świerkowe.
Oprócz pięter wegetacyjnych zależnych od wysokości nad poziomem morza, w lesie strefy umiarkowanej występują cztery typowe piętra: baldachim koron dominujących gatunków drzew, nieco niższa warstwa dojrzałych drzew, warstwa krzewów i warstwa traw. 
W Kraju Nadmorskim zarejestrowano ponad 2500 różnych gatunków roślin, z których wiele znajduje się w parku Zow Tigra. W Czerwonej Księdze rzadkich i zagrożonych gatunków Kraju Nadmorskiego znajduje się 343 gatunki zagrożonych roślin i 55 gatunków grzybów.
W parku „Zow Tigra” nie przeprowadzano systematycznych badań lichenologicznych. W latach 1944–1946 P.P. Chudowaja zebrała na górze Obłacznej i Snieżnej kolekcję porostów z 19 gatunków. I.F. Skirina uzupełniła ten zbiór do 89 gatunków. Systematyczne badania lichenoflory były przeprowadzane na okolicznych obszarach – w rezerwacie Łazowskim (381 gatunków), w stacjonarnej 
stacji naukowej Wierchnie–Ussurijskiej (120 gatunków). Mając to na uwadze, można założyć, że skład gatunkowy porostów na danym obszarze może sięgać do ok. 400 gatunków. Informacja ta na danym etapie prac może być przyjęta w ogólnym zarysie za podstawę charakterystyki lichenoflory na obszarze badań.
Historia.
W pobliżu granic parku znajduje się szereg stanowisk archeologicznych, ufortyfikowanych miast i wsi ludu Dżurdżenów, datowanych na XII wiek. Stanowiska te nie były poddane systematycznym badaniom. 
W 2014 roku zarząd parku Zow Tigra został połączony z leżącym na południe od niego Rezerwatem przyrody „Łazowskij”. Rezerwat przedłuża obszar ochrony i jest również znany jako siedlisko tygrysa syberyjskiego. Między tymi obydwoma rezerwatami występuje pas zarządzany przez prywatny klub myśliwski. 
Turystyka.
Aby odwiedzić park, należy zawczasu złożyć wniosek. Wycieczki do najatrakcyjniejszych miejsc odbywają się w towarzystwie strażników parku. Usługi takie jak transport, przewodnik i kwatery lub kempingi są płatne. 
Park jest w pierwszym rzędzie ukierunkowany na ochronę wrażliwych gatunków. Obszary udostępnione do rekreacji mają kształt wąskich korytarzy prowadzących do atrakcyjnych miejsc, takich jak wodospady i szczyty górskie, które są na razie trudno dostępne i słabo wyposażone w infrastrukturę turystyczną. Z powodu zagrożenia pożarami w 2015 roku, park był zamknięty dla zwiedzających.

</doc>
<doc id="3656818" url="https://pl.wikipedia.org/wiki?curid=3656818" title="Kościół św. Barbary w Kolanowicach">
Kościół św. Barbary w Kolanowicach

Kościół św. Barbary – rzymskokatolicki, zabytkowy kościół filialny w Kolanowicach. Świątynia należy do Parafii św. Józefa Robotnika w Osowcu-Węgrach w dekanacie Zagwiździe, diecezji opolskiej. Dnia 1 kwietnia 1964 roku, pod numerem 759/64, kościół został wpisany do rejestru zabytków województwa opolskiego.
Historia kościoła.
Kościół wybudowany został w 1678 roku w Opolu przy klasztorze franciszkanów, w miejscu starej średniowiecznej świątyni z drewnianą z wieżą i z trzema ołtarzami św. Barbary, św. Wawrzyńca i Matki Bożej. W 1810 roku klasztor franciszkanów został zlikwidowany a kościółek wystawiono na sprzedaż. Ostatecznie drewniana świątynia została sprzedana do Kolanowic. W grudniu 1812 roku odbyła się uroczysta konsekracja. W 1978 roku wybudowano obok kościoła dzwonnicę w 1989 roku wymieniono gontowy dach i ogrodzenie. 
Wyposażenie i wnętrze kościoła.
Kościół został wybudowany w konstrukcji zrębowej, orientowany. Nawa rzutem zbliżona jest do kwadratu. Prezbiterium jest trójbocznie zamknięte, przylega do niej niewielka zakrystia. Prezbiterium posiada sklepienie kolebkowe, w nawie strop jest belkowany, fazowany. Tęczę zamknięto półkołem ściętym. Chór muzyczny wsparto na dwóch słupach. Ponad chórem znajduje się empora z balustradą tralkową. Dachy siodłowe pokryto gontem. Na kalenicy dachu nawy znajduje się smukła ośmioboczna wieżyczka na sygnaturkę z latarnią. Na zewnątrz kościoła ściany są szalowane gontami oraz otoczone niskimi podcieniami, zwanymi sobotami (z wyjątkiem strony zachodniej kościoła). Kościół posiada bogate wyposażenie wnętrza, m.in. 
Ołtarz główny jest barokowy, z obrazem św. Barbary, z dwoma parami kolumn i rzeźbami św. Franciszka i św. Antoniego. Parapet chóru i empory ozdobiono dwunastoma scenami z życia św. Barbary (pochodzą z około 1700 roku). Świątynię zdobi ponadto bogata polichromia pochodząca prawdopodobnie z początków XX wieku.

</doc>
<doc id="3656819" url="https://pl.wikipedia.org/wiki?curid=3656819" title="Ingo Krüger">
Ingo Krüger

Ingo Krüger (ur. 31 stycznia 1940 w Berlinie, zm. 11 grudnia 1961 tamże) – ofiara śmiertelna Muru Berlińskiego, zmarł na skutek utonięcia w Sprewie podczas próby ucieczki do Berlina Zachodniego.
Życie.
Ingo Krüger przyszedł na świat w położonej w południowo-zachodniej części Berlina dzielnicy Dahlem. Ojciec jako żołnierz poległ w drugiej wojnie światowej, po jego śmierci posiadająca zawód sędziny matka wyszła za mąż po raz drugi. Rodzina zamieszkała odtąd we wschodnioberlińskim okręgu Treptow. Po ukończeniu szkoły Krüger uczył się zawodu kucharza, oprócz powiązań rodzinnych utrzymywał również kontakty z Berlinem Zachodnim poprzez związek partnerski z Ingrid R. Para była dosyć intensywnie obserwowana przez agentów Stasi w związku z podejrzeniami działalności szpiegowskiej. Chcąc uwolnić się od tych zarzutów, Krüger zdecydował osiedlić się po ślubie na terenie NRD.
Budowa muru w sierpniu 1961 r. rozdzieliła parę, która umawiała się odtąd na tajne spotkania przy umocnieniach granicznych na obrzeżach dzielnic. W owym czasie granica między miastami nie posiadała jeszcze tak szeroko rozbudowanego systemu zabezpieczeń jak w latach 80. Podczas jednego z tych spotkań Krüger został aresztowany, w związku z czym Ingrid R. zameldowała się oficjalnie w RFN, chcąc obejść w ten sposób przepisy nie zezwalające mieszkańcom Berlina Zachodniego na wjazd do wschodniej części miasta. Ingo Krüger zdecydował się mimo tego na ucieczkę, którą zamierzał przedsięwziąć przepływając Sprewę przy pomocy sprzętu do nurkowania w pobliżu budynku Reichstagu. Jego przygotowania do ucieczki obserwowane były przez agentów bezpieki.
Wieczorem 10 grudnia 1961, w towarzystwie dwójki przyjaciół udał się taksówką na położoną na prawym brzegu Sprewy ulicę Schiffbauerdamm. Mając już na sobie kostium płetwonurka oraz sprzęt filtrujący wszedł pod osłoną mostu przy dworcu Berlin Friedrichstraße do wody. Czekająca na niego bezskutecznie narzeczona dostrzegła po pewnym czasie łódź służb celnych NRD, której załoga wyciągnęła z rzeki ciało Krügera. Badające przyczynę wypadku Ministerstwo Bezpieczeństwa Państwowego NRD orzekło śmierć z powodu defektu urządzenia filtrującego i następujące wskutek tego utonięcie. Kolejne dochodzenie podjęte już po upadku muru przyjęło także jako przyczynę zgonu wyziębienie organizmu.
Pamięci Krügera poświęcony jest jeden z tzw. białych krzyży w miejscu pamięci na nabrzeżu Reichstagufer.

</doc>
<doc id="3656829" url="https://pl.wikipedia.org/wiki?curid=3656829" title="Paskarz">
Paskarz

Paskarz – handlarz zajmujący się nieuczciwym i nielegalnym handlem przynoszącym zyski ze sprzedaży po zawyżonych cenach towarów, których brakuje na rynku.

</doc>
<doc id="3656833" url="https://pl.wikipedia.org/wiki?curid=3656833" title="Mur kazamatowy">
Mur kazamatowy

Mur kazamatowy – rodzaj obronnego muru obwodowego o niemasywnej konstrukcji.
System konstrukcyjny fortyfikacji, w którym masywną strukturę umocnień (mur pełny) zastąpiono ciągiem dwóch murów równoległych, w dość regularnych odstępach łączonych poprzecznymi ścianami (murami). Powstałe w ten sposób pomieszczenia (kazamaty) wykorzystywano najczęściej jako składy (magazyny), np. uzbrojenia lub zapasów na wypadek oblężenia, względnie jako miejsca schronienia (np. przed ostrzałem). Niekiedy część z nich dla wzmocnienia muru wypełniano gruzem albo rumoszem skalnym.
W konstrukcji tej częstokroć mur zewnętrzny był grubszy od wewnętrznego (o przeciętnej grubości tylko 1–1,5 m), a przestrzeń pomiędzy obydwoma pasmami wynosiła 1,5-4 m.
Rodzaj muru stosowanego w umocnieniach na starożytnym Wschodzie od okresu żelaza II (w Palestynie 1000-587 p.n.e.) i spotykanego np. w Bosra, Chasor, Samarii, Kadesz-Barnea, Bet-Kerem. W następnym okresie (587-332 p.n.e.) częściej zastępowano go murem pełnym, lecz jako konstrukcja sporadycznie utrzymał się aż do okresu rzymskiego (np. w Masadzie).
Konstrukcji tej nie należy mylić z nowożytnymi murami fortyfikacji wyposażonymi w kazamaty pełniące rolę poszerzonych schronów (np. w obwarowaniach Valletty na Malcie).

</doc>
<doc id="3656839" url="https://pl.wikipedia.org/wiki?curid=3656839" title="Rotunda w Moście">
Rotunda w Moście

Sanktuarium Wniebowzięcia Matki Bożej (, ), znane jako Rotunda w Moście (ang. The Mosta Dome) – rzymskokatolicki kościół parafialny i bazylika mniejsza w Moście na Malcie. Posiada on dziewiątą co do wielkości niepodpartą kopułę na świecie i trzecią co do wielkości w Europie.
Historia.
Zbudowany w XIX wieku na miejscu poprzedniego kościoła, został zaprojektowany przez maltańskiego architekta Giorgio de Grognet Vassé. Jego kopuła znajduje się wśród największych na świecie, o średnicy wewnętrznej 37,2 m (122 stopy); ściany rotundy są szerokie na 9,1 m (30 stóp) – grubość niezbędna do utrzymania wagi kopuły. Kopuła Rotundy jest trzecią co do wielkości kopułą w Europie i dziewiątą co do wielkości na świecie.
Projekt Grogneta jest oparty na planach Panteonu w Rzymie. Budowa rozpoczęła się w maju 1833 roku i została zakończona w latach 1860. Poprzedni kościół został pozostawiony na miejscu, podczas gdy Rotunda została zbudowana wokół niego, co pozwalało mieszkańcom mieć nieprzerwanie miejsce kultu, podczas gdy nowy kościół był w budowie. Kościół został oficjalnie konsekrowany 15 października 1871.
W 2015 parafia wystosowała prośbę do Watykanu o przekwalifikowanie kościoła do statusu bazyliki. Dekretem papieża Franciszka 29 lipca 2018 kościół został podniesiony do godności bazyliki mniejszej
Cud bomby.
9 kwietnia 1942 roku, podczas popołudniowego nalotu Luftwaffe, 500 kg bomba ogólnego przeznaczenia przebiła kopułę (jedna 50 kg bomba odbiła się) i spadła między ok. 300-osobową grupę wiernych, oczekujących na wczesnowieczorną mszę św. Bomba nie wybuchła. Taki sam typ bomby, jaka przebiła kopułę (oryginał został zatopiony w morzu), jest obecnie eksponowany na tyłach kościoła w przedsionku zakrystii pod napisem "Il-Miraklu tal-Bomba, 9 ta’ April 1942" ("Cud Bomby, 9 kwietnia 1942"). Miejsce, w którym bomba przebiła kopułę jest wciąż widoczne.

</doc>
<doc id="3656842" url="https://pl.wikipedia.org/wiki?curid=3656842" title="Wilhelm z Vercelli">
Wilhelm z Vercelli

Wilhelm z Vercelli (ur. ok. 1085, zm. 24 czerwca 1142) – włoski pustelnik na Monte Virgiliano (dzis. Montevergine), założyciel zakonu według własnej reguły (wilhelmianie), który z czasem dołączył do rodziny benedyktyńskiej (OSB), opat, założyciel klasztoru żeńskiego u stóp góry w Goleto, święty katolicki.
Jego wspomnienie liturgiczne obchodzone jest za Martyrologium Rzymskim 25 czerwca.

</doc>
<doc id="3656850" url="https://pl.wikipedia.org/wiki?curid=3656850" title="Maykel Massó">
Maykel Massó

Maykel Demetrio Massó (ur. 8 maja 1999) – kubański lekkoatleta specjalizujący się w skoku w dal.
W 2015 roku zdobył złoty medal mistrzostw świata juniorów młodszych oraz bez awansu do finału startował na światowym czempionacie w Pekinie. W 2016 roku zdobył złoty medal mistrzostw świata juniorów w Bydgoszczy.
Piąty zawodnik londyńskich mistrzostw świata (2017). W 2021 roku zdobył brązowy medal igrzysk olimpijskich w Tokio.
Rekord życiowy: stadion – 8,33 (14 lipca 2017, Madryt); hala – 8,15 (22 lutego 2023, Madryt). 28 maja 2016 r. w Hawanie z wynikiem 8,28 ustanowił aktualny nieoficjalny rekord świata juniorów młodszych.

</doc>
<doc id="3656852" url="https://pl.wikipedia.org/wiki?curid=3656852" title="Maykel Demetrio Massó">
Maykel Demetrio Massó



</doc>
<doc id="3656854" url="https://pl.wikipedia.org/wiki?curid=3656854" title="Maykel Masso">
Maykel Masso



</doc>
<doc id="3656855" url="https://pl.wikipedia.org/wiki?curid=3656855" title="Maykel Demetrio Masso">
Maykel Demetrio Masso



</doc>
<doc id="3656857" url="https://pl.wikipedia.org/wiki?curid=3656857" title="Anatol Listowski">
Anatol Listowski

Anatol Listowski (ur. 15 października 1904 w Hrubieszowie, zm. 7 sierpnia 1987 w Krakowie) – polski gleboznawca, profesor doktor habilitowany Uniwersytetu Jagiellońskiego.
Życiorys.
Syn generała Antoniego Listowskiego i Józefy z Łaniewskich. Uczył się w gimnazjum Macierzy Polskiej w Kijowie, a następnie w Zamościu. Po egzaminie złożeniu egzaminu dojrzałości wyjechał do Krakowa i studiował na Wydziale Filozoficzno-Przyrodniczym Uniwersytetu Jagiellońskiego. W 1928 uzyskał tytuł doktora filozofii, a następnie rozpoczął pracę w Stacji Hodowli Zbóż i Ziemniaka koło Dębicy. W 1932 przeprowadził się do Dublan, gdzie otrzymał etat asystenta w Katedrze Uprawy Roślin Politechniki Lwowskiej. Trzy lata później powrócił do Krakowa, gdzie na Uniwersytecie Jagiellońskim został adiunktem i wykładowcą odmianoznawstwa roślin w Katedrze Hodowli Roślin na Wydziale Rolnym. Na początku II wojny światowej po wkroczeniu do Krakowa Niemców został w ramach akcji Sonderaktion Krakau aresztowany i uwięziony w obozie koncentracyjnym Sachsenhausen a następnie w Dachau. Pod koniec 1941 został uwolniony, dwa lata później prof. Władysław Szafer wydał mu polecenie zorganizowania tajnego Wydziału Rolnego, którym kierował do zakończenia wojny. W 1945 pełnił funkcję kierownika w Zakładzie Uprawy Roślin, równocześnie pracując w Państwowych Zakładach Hodowli Roślin był organizatorem stacji hodowlanych w województwie krakowskim i na Śląsku. W 1946 przedstawił rozprawę dotyczącą „Wpływu suszy i długości dnia na rozwój jęczmienia jarego” i uzyskał tytuł doktora habilitowanego, a następnie profesora nadzwyczajnego. Pod koniec tego samego roku przeniósł się do Warszawy, gdzie otrzymał etat w Szkole Głównej Gospodarstwa Wiejskiego. W 1950 nastąpiło przekształcenie Państwowego Instytutu Naukowego Gospodarstwa Wiejskiego w Instytut Uprawy, Nawożenia i Gleboznawstwa, w 1951 Anatol Listowski został powołany na stanowisko dyrektora tej instytucji i zajmował je do 1968. W 1952 został członkiem korespondentem Polskiej Akademii Nauk, a w 1961 członkiem rzeczywistym. Od 1957 do 1971 wchodził w skład Prezydium PAN, od 1958 przez siedem lat był sekretarzem V Wydziału Nauk Rolniczych i Leśnych. W 1966 został wybrany na dwuletnią kadencję na stanowisko wiceprezesa PAN, jednocześnie był członkiem Rolniczej Akademii Nauk NRD oraz członkiem Akademii Nauk Rolniczych Czechosłowacji. W 1969 rozpoczął pracę w Instytucie Hodowli i Aklimatyzacji Roślin, w Zakładzie Agronomii Ziemniaka w Jadwisinie oraz pracę wykładowcy filozofii rozwojowej roślin w Wyższej Szkoły Rolniczej w Lublinie, w 1972 przeszedł na emeryturę i zamieszkał w Krakowie. Pozostał aktywny zawodowo, prowadził wykłady zlecone z biologii rolniczej na krakowskiej Akademii Rolniczej oraz działał społecznie w tamtejszym oddziale PAN. Od 1945 do 1948 należał do Polskiej Partii Socjalistycznej, od 1948 do 1974 do Polskiej Zjednoczonej Partii Robotniczej. Spoczywa na Cmentarzu Rakowickim (kw. XVIII, rząd 13, grób 36).
Publikacje.
Opublikował 70 rozpraw i felietonów naukowych oraz 30 artykułów popularno-naukowych i technicznych, był również współautorem podręczników i książek

</doc>
<doc id="3656859" url="https://pl.wikipedia.org/wiki?curid=3656859" title="Marama Corlett">
Marama Corlett

Marama Corlett – maltańska aktorka i tancerka, występowała w roli Riny w serialu "Sindbad" (2012).
Życiorys.
Marama Corlett urodziła się i dorastała na Malcie jako jedna z czterech sióstr. Jej ojciec pochodzi z Nowej Zelandii, a matka z Malty. Obecnie żyje w Londynie.
Corlett początkowo rozwijała karierę tancerki baletowej w zespole "Ballet Russ de Malt", zanim przeprowadziła się do Anglii by dalej realizować swą karierę jako 
baletnica.
Pierwszą profesjonalną rolą aktorską Corlett był występ w filmie Sobowtór diabła w 2010 roku, którego reżyserem jest Lee Tamahori. W 2011 roku Marama zagrała w sztuce teatralnej "The Children's Hour" wystawianej w londyńskim teatrze Comedy Theatre na West Endzie, w której zagrała rolę Lois Fischer u boku takich aktorek jak Keira Knightley, Ellen Burstyn, Carol Kane i Elisabeth Moss, w reżyserii Iana Ricksona.
W roku 2011 stacja telewizyjna Sky One ogłosiła, iż Corlett ma zagrać serialu telewizyjnym Sindbad.
Corlett pojawiła się również w filmach: Taniec Pustyni obok Freidy Pinto i Czarownica u boku Angeliny Jolie.

</doc>
<doc id="3656865" url="https://pl.wikipedia.org/wiki?curid=3656865" title="Krzysztof Migoń">
Krzysztof Migoń

Krzysztof Migoń (ur. 20 lipca 1940 w Bogusławicach) – polski profesor, bibliolog na Uniwersytecie Wrocławskim.
Edukacja.
W 1962 roku ukończył studia na Uniwersytecie Wrocławskim, broniąc pracy magisterskiej „Polska produkcja wydawnicza czasów saskich w zakresie literatury obcej”. Od tegoż roku zatrudniony w Instytucie Bibliotekoznawstwa Uniwersytetu Wrocławskiego. Od 1963 asystent, 1969 adiunkt, 1973 docent, od 1982 profesor rodzimej uczelni.
W 1968 roku otrzymał stopień doktora przedstawiwszy dysertację: „Recepcja książki orientalistycznej na Śląsku do końca XVIII wieku”, napisaną pod kierunkiem prof. Karola Głombiowskiego. W 1976 doktor habilitowany na podstawie rozprawy: „Nauka o książce wśród innych nauk społecznych”.
Praca naukowa.
Specjalizuje się w zakresie teorii i historii książki i nauki o książce, nauce o piśmie i języku, klasyfikacji nauk i piśmiennictwa, a także orientalistyce.
W latach 1972–1975 zastępca dyrektora, w latach 1981–1996 dyrektor Instytutu Bibliotekoznawstwa Uniwersytetu Wrocławskiego. Członek Sekcji Literaturoznawstwa, Bibliotekoznawstwa i Informacji Naukowej Komitetu Badań Naukowych. Od 1988 redaktor naczelny „Studiów o Książce”. Od 1989 wiceprezes Zarządu Głównego Polskiego Towarzystwa Bibliologicznego. Od 1991 członek Centralnej Komisji do spraw Tytułu Naukowego i Stopni Naukowych. W latach 1998-2004 przewodniczący Rady Naukowej Biblioteki Narodowej. Od 1999 kierownik Zakładu Teorii i Historii Książki. Od 1999 Członek Senackiej Komisji Kadr i Zatrudnienia.
Członek Wrocławskiego Towarzystwa Naukowego (od 1974), Polskiego Towarzystwa Orientalistycznego (od 1966), członek honorowy Kaliskiego Towarzystwa Przyjaciół Nauk (2000). Członek Arbeitskreis Druckgeschichte w Wormacji (od 1987), Association Internationale de Bibliologie w Paryżu (od 1988), Gutenberg Gesellschaft w Moguncji (od 1997), Leibniz-Sozietaet (od 2001). Członek rady redakcyjnej serii „Buchwissenschaftliche Beiträge aus dem Deutschen Bucharchiv” w Monachium. Członek komitetów redakcyjnych litewskich czasopism księgo- i bibliotekoznawczych „Knygotyra” i „Bibliotekininkyste”.
Odbył staże jako Profesor wizytujący na Univeristy of Illinois, Chicago (1978), Johannes Gutenberg Universität, Moguncja (1992); stypendysta: DAAD we Frankfurcie i Moguncji (1981), Herzog August Bibliothek w Wolfenbüttel (1985).
Kawaler Krzyża Kawalerskiego Orderu Odrodzenia Polski w 1984.

</doc>
<doc id="3656866" url="https://pl.wikipedia.org/wiki?curid=3656866" title="Port lotniczy Delingha">
Port lotniczy Delingha

Port lotniczy Delingha (IATA: HXD, ICAO: ZLDL) – port lotniczy położony w Delingha, w prowincji Qinghai, w Chińskiej Republice Ludowej.

</doc>
<doc id="3656867" url="https://pl.wikipedia.org/wiki?curid=3656867" title="Khalifa St. Fort">
Khalifa St. Fort

Khalifa St. Fort (ur. 13 lutego 1998) – trynidadzko-tobagijska lekkoatletka specjalizująca się w biegach sprinterskich.
Srebrna medalistka w biegu na 100 metrów podczas mistrzostw świata juniorów młodszych w Cali (2015). W tym samym roku zdobyła brąz światowego czempionatu w Pekinie za bieg w eliminacjach sztafety 4 × 100 metrów.

</doc>
<doc id="3656869" url="https://pl.wikipedia.org/wiki?curid=3656869" title="Khalifa St Fort">
Khalifa St Fort



</doc>
<doc id="3656870" url="https://pl.wikipedia.org/wiki?curid=3656870" title="Port lotniczy Korla">
Port lotniczy Korla

Port lotniczy Korla (IATA: KRL, ICAO: ZWKL) – port lotniczy położony w Korla, w regionie autonomicznym Xinjiang, w Chińskiej Republice Ludowej.

</doc>
<doc id="3656871" url="https://pl.wikipedia.org/wiki?curid=3656871" title="Port lotniczy Datong">
Port lotniczy Datong

Port lotniczy Datong (IATA: DAT, ICAO: ZBDT) – port lotniczy położony w Datong, w prowincji Shanxi, w Chińskiej Republice Ludowej.

</doc>
<doc id="3656876" url="https://pl.wikipedia.org/wiki?curid=3656876" title="Port lotniczy Hulun Buir">
Port lotniczy Hulun Buir

Port lotniczy Hulun Buir (IATA: HLD, ICAO: ZBLD) – port lotniczy położony w Hulun Buir, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="3656879" url="https://pl.wikipedia.org/wiki?curid=3656879" title="Port lotniczy Ordos">
Port lotniczy Ordos

Port lotniczy Ordos (IATA: DSN, ICAO: ZBDS) – port lotniczy położony w Ordos, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="3656887" url="https://pl.wikipedia.org/wiki?curid=3656887" title="Parafia św. Floriana w Zawadzie">
Parafia św. Floriana w Zawadzie

Parafia św. Floriana – rzymskokatolicka parafia znajdująca się przy ulicy Luboszyckiej 7 w Zawadzie. Parafia należy do dekanatu Siołkowice w diecezji opolskiej. 
Historia parafii.
Parafia została utworzona przez wyodrębnienie jej z parafii św. Antoniego w Luboszycach. Erygowanie parafii miało miejsce 6 sierpnia 1985 roku a dokonał tego ksiądz biskup Alfons Nossol.
Proboszczem parafii jest ksiądz Mariusz Sobek
Zasięg parafii.
Parafię zamieszkuje 1326 osób, zasięgiem duszpasterskim obejmuje ona miejscowość:

</doc>
<doc id="3656889" url="https://pl.wikipedia.org/wiki?curid=3656889" title="Port lotniczy Xilinhot">
Port lotniczy Xilinhot

Port lotniczy Xilinhot (IATA: XIL, ICAO: ZBXH) – port lotniczy położony w Xilinhot, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="3656899" url="https://pl.wikipedia.org/wiki?curid=3656899" title="Jessye Norman">
Jessye Norman

Jessye Norman (ur. 15 września 1945 w Auguście, zm. 30 września 2019 w Nowym Jorku) – amerykańska śpiewaczka, sopran dramatyczny.
Jej głos wyróżniał się znaczną nietypowością i był trudny do jednoznacznej klasyfikacji: śpiewaczka wykonywała najczęściej role przeznaczone dla sopranu dramatycznego, ale także (z równym powodzeniem) mezzosopranowe, a nawet kontraltowe. Dysponowała głosem niemieszczącym się w powszechnie przyjętym systemie klasyfikacji głosów, - potężnym, cechującym się znaczną siłą wyrazu dramatycznego oraz nietypową dla sopranu ciemną barwą, znaczną skalą i tessyturą (choć pod koniec kariery wysokie sopranowe nuty straciły wiele z dawnego blasku). Cechowała ją majestatyczna prezencja sceniczna (była bardzo wysoka i potężnej postury) oraz cenione umiejętności aktorskie (co jest jedną z przyczyn dla których Norman występowała często poza standardowym repertuarem operowym, wykonując muzykę dawną lub utwory kompozytorów współczesnych). Śpiew Norman cechowały nie tylko siła i dramatyzm czy doskonała technika oddechowa, ale także muzykalność i subtelność interpretacyjna. Śpiewaczka była znana z doskonałego kontaktu z publicznością, a jej wyrazista, silna osobowość przejawiała się także w czasie występów.
Życiorys.
Urodziła się 15 września 1945 w Auguście w stanie Georgia w rodzinie afroamerykańskiej jako córka Silasa Normana, agenta ubezpieczeniowego i Janie Norman (King), nauczycielki i gospodyni domowej. Rodzice interesowali się muzyką, ojciec śpiewał w chórze kościelnym w Mount Calvary Baptist Church, matka była pianistką-amatorką. Jessye Norman wraz z czworgiem rodzeństwa od wczesnego dzieciństwa pobierała lekcje gry na fortepianie. Rodzice w burzliwych czasach ruchu na rzecz praw obywatelskich, nie tylko wspierali zainteresowania artystyczne córki, ale też wpajali dzieciom poczucie odpowiedzialności społecznej i zamiłowanie do ciężkiej pracy. Od dzieciństwa często śpiewała publicznie, np. w kościelnym chórze (w wieku siedmiu lat zajęła trzecie miejsce w kościelnym konkursie). Wychowywała się w tradycyjnej atmosferze afroamerykańskiego Południa (wraz z jego kulturą muzyczną) – rodzina była żywo religijna, według własnych wspomnień Norman religijność do dziś odgrywa znaczną rolę w jej życiu. Od dzieciństwa słuchała muzyki operowej (transmisje radiowe z Metropolitan Opera), jazzowej i bluesowej; gdy miała dziesięć lat, ogromne wrażenie wywarło na niej nagranie "Rapsodii na alt" Johannesa Brahmsa z Marian Anderson (Marian Anderson, a także Leontyne Price, stanowiły dla Jessye Norman autorytety osobiste). W 1963 ukończyła z wyróżnieniem szkołę średnią, Lucy Craft Laney High School w Auguście.
Początkowo nie rozważała podjęcia studiów muzycznych, pragnąc zostać lekarzem. W wieku 16 lat, zachęcona przez nauczycielkę gry na fortepianie, wzięła jednak udział w konkursie wokalnym w Filadelfii (Marian Anderson Award), dzięki któremu (choć nie zdobyła nagrody) została zauważona i uzyskała stypendium, co skłoniło ją do podjęcia studiów wokalistycznych. Studiowała w Howard University w Waszyngtonie pod kierunkiem Carolyn Grant – studia ukończyła "cum laude". Po ukończeniu Howard University, latem 1967 kontynuowała naukę w Peabody Conservatory w Baltimore pod kierunkiem Alice Duschak. Następnie w University of Michigan, gdzie do jej nauczycieli należeli Pierre Bernac i Elizabeth Mannion; tam w 1968 uzyskała tytuł magistra. Pierre Bernac, francuski baryton, był znawcą problematyki interpretacji pieśni – pod jego kierunkiem Jessye Norman zbudowała szeroki repertuar obejmujący dzieła wielu kompozytorów.
W 1968 została laureatką prestiżowego konkursu Internationaler Musikwettbewerb der ARD w Monachium, zwracając na siebie uwagę krytyków – dzięki czemu uzyskała trzyletni kontrakt w berlińskiej Deutsche Oper. Tam też zadebiutowała – 12 grudnia 1969 jako Elżbieta w "Tannhäuserze" (tę trudną rolę wykonywała jako zaledwie 24-letnia śpiewaczka, odnosząc przy tym znaczny sukces). Początkowo występowała jedynie w Europie, jak wiele młodych śpiewaczek amerykańskich tamtych czasów: jej europejska kariera rozwijała się jednak wyjątkowo szybko, w ciągu samych tylko lat 70. Norman zdobyła znaczną popularność, występując na najbardziej znanych festiwalach i koncertach oraz gromadząc wiele entuzjastycznych recenzji. W Berlinie występowała także jako hrabina Almaviva ("Wesele Figara"), Elza ("Lohengrin"), "Aida" oraz w innych rolach. W 1971 wystąpiła na Maggio Musicale we Florencji jako Selika ("Afrykanka"), w 1972 debiutowała w La Scali jako "Aida", następnie wystąpiła w The Royal Opera House jako Kassandra ("Trojanie", 1972) i Elżbieta (1973). Wielokrotnie – w Deutsche Oper, Covent Garden, w Stuttgarcie (1982), na festiwalu w Aix-en-Provence, w Wiedniu (1985) oraz w wielu innych teatrach operowych – wykonywała rolę Ariadny ("Ariadna na Naksos"), jedną z najbardziej cenionych w jej karierze. W 1972 powróciła na krótko do Stanów Zjednoczonych, wykonując (w wersji koncertowej, pod batutą Jamesa Levine’a) w Hollywood Bowl partię Aidy. W latach 1975–1980, ze względu na potrzebę dalszego rozwoju wokalnego, zaniechała występów w spektaklach operowych, ograniczając się do koncertów i recitali; zamieszkała wtedy na stałe w Londynie.
W Ameryce debiutowała w spektaklu operowym dopiero w 1982 w Filadelfii, jako Dydona ("Dydona i Eneasz") i Jokasta ("Król Edyp"). We wrześniu 1983 po raz pierwszy wystąpiła w Metropolitan Opera, jako Kassandra w produkcji "Trojan" przygotowanej na stulecie tego teatru, z transmisją w telewizji PBS. Już od pierwszych występów w ojczystym kraju stała się jedną z najbardziej popularnych wśród publiczności amerykańskiej śpiewaczek. W 1985 odniosła w Metropolitan Opera wielki sukces jako Ariadna. Z Metropolitan Opera związała się odtąd na wiele lat, odtwarzając (nie licząc recitali i koncertów) role Ariadny (w 22 przedstawieniach), Elżbiety, Jokasty, Dydony, Judyty ("Zamek Sinobrodego"), madame Lidoine ("Dialogi karmelitanek"), Zyglindy ("Walkiria", 1990), Kundry ("Parsifal", 1991), Emilii Marty ("Sprawa Makropulos", 1996). W Metropolitan Opera wykonywała także monodram "Erwartung" Schönberga (1988, także w 1995 w Hamburgu).
W 1990 zadebiutowała w Chicago w innowacyjnej produkcji "Alcesty" Glucka. W 1992 wystąpiła w Japonii na Festiwalu Matsumoto jako Jokasta w "Królu Edypie". Do jej pozostałych ról operowych należą m.in. Rosina ("La vera costanza" Haydna), "Armida" (Haydna), Leonora ("Fidelio"), "Euryanthe", Giulietta ("Dzień panowania" Verdiego), Medora ("Korsarz"), "Carmen", "Salome", w operetce zaś "Piękna Helena". Nie wykonywała w całości wagnerowskich ról Izoldy i Brunhildy, istnieją jednak nagrania obszernych fragmentów, które wykonywała niekiedy także na żywo.
Od końca lat 90. rzadko występowała w spektaklach operowych, nadal jednak koncertowała na całym świecie, na stałe mieszkając w Londynie. W 2000 wykonała w Carnegie Hall zamówiony specjalnie dla niej przez Judith Weir utwór "woman.life.song", z tekstem Toni Morrison, Mayi Angelou i Clarissy Pinkoli Estés. W 2001 paryski Théâtre du Châtelet wystawił głośną inscenizowaną wersję "Podróży zimowej" Schuberta z jej udziałem.
Repertuar pieśniowy, koncertowy i oratoryjny Jessye Norman, ceniony nie mniej niż jej role operowe, obejmował zwłaszcza utwory niemieckiego klasycyzmu i romantyzmu, zwracała w nim także uwagę stosunkowo duża obecność kompozytorów współczesnych. Śpiewaczka współpracowała przy nim z najwybitniejszymi dyrygentami, jak Claudio Abbado, Riccardo Muti, Colin Davis, Daniel Barenboim czy Seiji Ozawa. Bardzo szeroki repertuar pieśniowy obejmuje m.in. "Wesendock-Lieder" Wagnera, pieśni Gustava Mahlera, Gabriela Fauré, Henriego Duparca, Modesta Musorgskiego i innych kompozytorów rosyjskich, kantatę "Gurre-Lieder" Schönberga, "Altenberg-Lieder" Albana Berga, "Vier letzte Lieder" Richarda Straussa, "Les nuits d'été" Berlioza. Jessye Norman wykonywała także negro spirituals, afroamerykańskie pieśni chrześcijańskie – często w koncertach i nagraniach z Kathleen Battle – oraz muzykę jazzową i rozrywkową (m.in. "Sacred Concerts" Duke’a Ellingtona). Tak opery, jak i pozostałe utwory muzyczne wykonywane przez Jessye Norman utrwalone są w znacznym, obejmującym przeszło 70 pozycji materiale nagraniowym.
Wielokrotnie występowała w czasie różnego rodzaju wydarzeń publicznych. 14 lipca 1989 odśpiewała na Placu Zgody w Paryżu "Marsyliankę" na dwusetlecie rewolucji francuskiej, przed prezydentami Francji, Stanów Zjednoczonych i setkami tysięcy słuchaczy. W 1985, z okazji inauguracji prezydentury Ronalda Reagana (mimo niechęci, jaką żywiła do Partii Republikańskiej), wykonała pieśń ludową "Simple Gifts", w 1986 wystąpiła z okazji 60. urodzin królowej Elżbiety II. W 1996 wystąpiła na ceremonii otwarcia olimpiady w Atlancie. W 1997 wystąpiła na uroczystości inauguracji prezydentury Billa Clintona. Na uroczystościach kommemoracyjnych 6 miesięcy po ataku na World Trade Cener wykonała pieśń "America the Beautiful". Występowała w 1999 na zaproszenie prezydenta Billa Clintona na 50-lecie NATO, a w 2002 w Oslo na ceremonii wręczenia Pokojowej Nagrody Nobla byłemu prezydentowi Stanów Zjednoczonych Jimmy'emu Carterowi.
Otrzymała kilkadziesiąt doktoratów honoris causa, m.in. Howard University, Boston Conservatory of Music i University of the South. W 1984 została komandorem francuskiego Orderu Sztuki i Literatury. W 1990 została honorowym ambasadorem ONZ. W 1997 otrzymała Kennedy Center Honors, nagrodę przyznawaną najwybitniejszym artystom amerykańskim. Rodzinne miasto Augusta nazwało jej imieniem amfiteatr w parku Riverwalk Augusta, zaś w 1999 została wprowadzona do Georgia Music Hall of Fame. Otrzymała wiele orderów i odznaczeń, m.in. Legię Honorową. Została nagrodzona pięcioma nagrodami Grammy (w tym Grammy Lifetime Achievement Award w 1996), Grand Prix National du Disque, Gramophone Award i Edison Prize.
Była aktywna w życiu publicznym i społecznym, m.in. działa na rzecz Jessye Norman School of the Arts, nazwanej jej imieniem szkoły muzycznej dla dzieci z ubogich rodzin w swoim rodzinnym mieście. Była członkiem zarządów i rad powierniczych wielu organizacji, w tym New York Public Library, Paine College w Auguście, Lupus Foundation, New York Botanical Garden, Dance Theatre of Harlem, National Music Foundation i Elton John AIDS Foundation. Poświęcono jej wiele publikacji, w tym monograficznych; sama była autorką wspomnień ("Stand Up Straight and Sing!", 2014).

</doc>
<doc id="3656901" url="https://pl.wikipedia.org/wiki?curid=3656901" title="Ligocianka Katowice">
Ligocianka Katowice



</doc>
<doc id="3656918" url="https://pl.wikipedia.org/wiki?curid=3656918" title="Gustawa Karolina z Meklemburgii-Strelitz">
Gustawa Karolina z Meklemburgii-Strelitz

Gustave Karoline (ur. 12 lipca 1694 w Neustrelitz, zm. 13 kwietnia 1748 w Schwerinie) – księżniczka Meklemburgii-Strelitz, od śmierci szwagra – księcia Karola Leopolda 28 listopada 1747 księżna Meklemburgii-Schwerin.
Była córką księcia Meklemburgii-Strelitz Adolfa Fryderyka II i jego pierwszej żony księżnej Marii. 13 listopada 1714 w Güstrow poślubiła przyszłego księcia Meklemburgii-Schwerin – Chrystiana Ludwika II. Para miała ośmioro dzieci:

</doc>
<doc id="3656923" url="https://pl.wikipedia.org/wiki?curid=3656923" title="Dekanat Wołkowysk">
Dekanat Wołkowysk

Dekanat Wołkowysk – jeden z 16 dekanatów diecezji grodzieńskiej na Białorusi. W jego skład wchodzi 12 parafii. 

</doc>
<doc id="3656925" url="https://pl.wikipedia.org/wiki?curid=3656925" title="Café">
Café



</doc>
<doc id="3656926" url="https://pl.wikipedia.org/wiki?curid=3656926" title="Port lotniczy Zhangjiakou">
Port lotniczy Zhangjiakou

Port lotniczy Zhangjiakou (IATA: ZQZ, ICAO: ZBZJ) – port lotniczy położony w Zhangjiakou, w prowincji Hebei, w Chińskiej Republice Ludowej.

</doc>
<doc id="3656927" url="https://pl.wikipedia.org/wiki?curid=3656927" title="Zero dla Dyskryminacji">
Zero dla Dyskryminacji

Zero dla Dyskryminacji () – święto ustanowione przez Zgromadzenie Ogólne ONZ w ramach programu UNAIDS.
Pierwsze obchody odbyły się w 2014 roku.
Kampanię rozpoczęto w 2013 roku w nawiązaniu do programu ONZ o ludzkim wirusie niedoboru odporności (HIV) i zespołu nabytego niedoboru odporności (AIDS).

</doc>
<doc id="3656928" url="https://pl.wikipedia.org/wiki?curid=3656928" title="Port lotniczy Kaszgar">
Port lotniczy Kaszgar

Port lotniczy Kaszgar (IATA: KHG, ICAO: ZWSH) – port lotniczy położony w Kaszgar, w regionie autonomicznym Xinjiang, w Chińskiej Republice Ludowej.

</doc>
<doc id="3656929" url="https://pl.wikipedia.org/wiki?curid=3656929" title="Port lotniczy Zhijiang">
Port lotniczy Zhijiang

Port lotniczy Zhijiang (IATA: HJJ, ICAO: ZGCJ) – port lotniczy położony w Zhijiang, w prowincji Hunan, w Chińskiej Republice Ludowej.

</doc>
<doc id="3656931" url="https://pl.wikipedia.org/wiki?curid=3656931" title="Port lotniczy Huizhou">
Port lotniczy Huizhou

Port lotniczy Huizhou (IATA: HUZ, ICAO: ZGHZ) – port lotniczy położony w Huizhou, w prowincji Guangdong, w Chińskiej Republice Ludowej.

</doc>
<doc id="3656932" url="https://pl.wikipedia.org/wiki?curid=3656932" title="Port lotniczy Zhangjiajie">
Port lotniczy Zhangjiajie

Port lotniczy Zhangjiajie (IATA: DYG, ICAO: ZGDY) – port lotniczy położony w Zhangjiajie, w prowincji Hunan, w Chińskiej Republice Ludowej.

</doc>
<doc id="3656933" url="https://pl.wikipedia.org/wiki?curid=3656933" title="Port lotniczy Nanyang">
Port lotniczy Nanyang

Port lotniczy Nanyang (IATA: NNY, ICAO: ZHNY) – port lotniczy położony w Nanyang, w prowincji Henan, w Chińskiej Republice Ludowej.

</doc>
<doc id="3656934" url="https://pl.wikipedia.org/wiki?curid=3656934" title="Port lotniczy Luoyang">
Port lotniczy Luoyang

Port lotniczy Luoyang (IATA: LYA, ICAO: ZHLY) – port lotniczy położony w Luoyang, w prowincji Henan, w Chińskiej Republice Ludowej.

</doc>
<doc id="3656935" url="https://pl.wikipedia.org/wiki?curid=3656935" title="Port lotniczy Panzhihua">
Port lotniczy Panzhihua

Port lotniczy Panzhihua (IATA: PZI, ICAO: ZUZH) – port lotniczy położony w Panzhihua, w prowincji Syczuan, w Chińskiej Republice Ludowej.

</doc>
<doc id="3656937" url="https://pl.wikipedia.org/wiki?curid=3656937" title="Port lotniczy Lincang">
Port lotniczy Lincang

Port lotniczy Lincang (IATA: LNJ, ICAO: ZPLC) – port lotniczy położony w Lincang, w prowincji Junnan, w Chińskiej Republice Ludowej.

</doc>
<doc id="3656938" url="https://pl.wikipedia.org/wiki?curid=3656938" title="Port lotniczy Baoshan">
Port lotniczy Baoshan

Port lotniczy Baoshan (IATA: BSD, ICAO: ZPBS) – port lotniczy położony w Baoshan, w prowincji Junnan, w Chińskiej Republice Ludowej.

</doc>
<doc id="3656940" url="https://pl.wikipedia.org/wiki?curid=3656940" title="Port lotniczy Mohe">
Port lotniczy Mohe

Port lotniczy Mohe (IATA: OHE, ICAO: ZYMH) – port lotniczy położony w Mohe, w prowincji Heilongjiang, w Chińskiej Republice Ludowej.

</doc>
<doc id="3656941" url="https://pl.wikipedia.org/wiki?curid=3656941" title="FIFA Museum">
FIFA Museum

FIFA Museum – muzeum piłki nożnej, którego właścicielem i operatorem jest organizacja FIFA. Budynek muzeum, otwarty w lutym 2016 roku, zlokalizowany jest w centrum Zurychu, w Szwajcarii.
Zbiory i wyposażenie.
Budynek muzeum mieści ponad 3000 m² przestrzeni wystawienniczej, która jest zlokalizowana na niższych trzech poziomach wyremontowanego obiektu Haus zur Enge, dziesięciopiętrowego budynku wielofunkcyjnego mieszczącego się w dzielnicy Enge, nieopodal stacji kolejowej i należącego do FIF-y Hotelu Ascot. W budynku znajdują się także bar, bistro, kawiarnia, sklep muzealny oraz pomieszczenia konferencyjne. Na wyższych kondygnacjach mieszczą się przestrzenie biurowe i 34 luksusowe apartamenty.
Historia.
Plany utworzenia muzeum poświęconym historii światowego futbolu zlokalizowanego w Zurychu zaproponowane zostały przez prezydenta FIFY Seppa Blattera i komitet wykonawczy FIFA w 2012 roku. W kwietniu 2013 roku FIFA podpisała 40-letnią umowę najmu, budynku Haus zur Enge, z przedsiębiorstwem ubezpieczeniowym Swiss Life. Obiekt miał być rozebrany i odbudowany by mieścił muzeum. Według poprzedniej propozycji instytucja miała być zlokalizowana na terenie siedziby organizacji FIFA. Władze budowlane miasta Zurych wydały pozwolenie na budowę muzeum w listopadzie 2013 roku.
Remont obiektu Haus zur Enge rozpoczęto w 2014 roku, a zakończono w grudniu 2015 roku.
Muzeum, na które FIFA przeznaczyła 30 mln CHF, otworzono 28 lutego 2016 roku. Ceremonii otwarcia instytucji przewodniczył nowo wybrany prezydent FIF-y, Gianni Infantino.

</doc>
<doc id="3656943" url="https://pl.wikipedia.org/wiki?curid=3656943" title="Muzeum FIFA">
Muzeum FIFA



</doc>
<doc id="3656946" url="https://pl.wikipedia.org/wiki?curid=3656946" title="Lista odcinków serialu animowanego Całkiem nowe przygody Toma i Jerry'ego">
Lista odcinków serialu animowanego Całkiem nowe przygody Toma i Jerry'ego



</doc>
<doc id="3656948" url="https://pl.wikipedia.org/wiki?curid=3656948" title="Masyw Sobretta-Gavia">
Masyw Sobretta-Gavia



</doc>
<doc id="3656950" url="https://pl.wikipedia.org/wiki?curid=3656950" title="Malarz Amazisa">
Malarz Amazisa

Malarz Amazisa – attycki malarz ceramiczny czynny w drugiej połowie VI wieku p.n.e., tworzący w stylu czarnofigurowym.
Jego umowne miano pochodzi od sygnatury garncarza Amazisa, umieszczonej na kilku udekorowanych przez niego wazach. Przypisuje mu się autorstwo co najmniej 90 do ok. 130 malowideł wazowych. Dekorował amfory, ojnochoe i lekyty. Jego styl charakteryzuje się precyzyjną kreską i klasycznym ujęciem przedstawianych postaci. Często sięgał po tematykę związaną z kultem dionizyjskim.

</doc>
<doc id="3656951" url="https://pl.wikipedia.org/wiki?curid=3656951" title="Makron (malarz)">
Makron (malarz)

Makron (Μάκρων) – ateński malarz ceramiczny działający na przełomie VI i V wieku p.n.e., tworzący w stylu czerwonofigurowym.
Uważany za jednego z najwybitniejszych twórców wczesnej fazy techniki czerwonofigurowej – tzw. stylu surowego. Specjalizował się głównie w dekorowaniu kyliksów, których przypisuje mu się ponad 250. Współpracował z garncarzem Hieronem, którego sygnatury odkryto na ponad 30 zdobionych przez niego dziełach. 
W jego twórczości przeważa tematyka dionizyjska (zwłaszcza korowody tańczących menad i sceny uczt), lecz przedstawiał także ruchliwe, swobodne sceny z życia codziennego (biesiadne, z udziałem kurtyzan). Sięgał również do tematyki mitologicznej (wojna trojańska, mity o Tezeuszu i Heraklesie). Jego prace charakteryzują się łagodnym nastrojem oraz eleganckim ujęciem postaci ze zręcznym wkomponowaniem sceny w kształt naczynia, szczególnie widocznym w zdobieniu kyliksów. Wyróżniają się one mistrzostwem rysunku, zwłaszcza w oddaniu szat kobiecych – rozwianych i wzdymanych powietrzem, cienkich aż do prześwitywania zarysu aktu kobiecego. 

</doc>
<doc id="3656952" url="https://pl.wikipedia.org/wiki?curid=3656952" title="Dawid I (cesarz Etiopii)">
Dawid I (cesarz Etiopii)

Dawid I (gyyz. ዳዊት, "Dauit", ur. ? – zm. 6 października 1413 r.) – cesarz Etiopii rządzący w latach 1382-1411. Pochodził z dynastii salomońskiej. Był młodszym synem cesarza Nyuaje Krystosa. Dawid objął rządy po swoim bracie Nyuaje Marjamie.
Pielgrzymka do Jerozolimy.
Cesarz Dawid zorganizował pielgrzymkę do Jerozolimy i wrócił do Etiopii z relikwiami krzyża Chrystusa. W wyprawie tej uczestniczyli ważni możnowładcy etiopscy i według tradycji cesarz nadał wówczas tytuły arystokratyczne i funkcje takie jak na przykład fitaurari, czy dedżazmacz. Pielgrzymka do Jerozolimy odbyła się dzięki otwarciu szlaków komunikacyjnych przez muzułmanów, dzięki porozumieniu z Egiptem. Otwarcie szlaków miało wpływ na odnowienie kontaktów między Etiopią, a chrześcijańskim Wschodem.
Polityka zagraniczna.
Stosunki z Egiptem.
Etiopski historyk Taddesse Tamrat omówił tradycję, według której Dawid I na początku swojego panowania prowadził kampanię militarną przeciwko Egiptowi, docierając aż do Asuanu. W odpowiedzi emir Egiptu zmusił patriarchę Aleksandrii, Mateusza I, do wysłania Dawidowi delegacji i zmuszenia go do powrotu do Etiopii. Taddesse napisał: Cesarz miał najwyraźniej dużo przyjaźniejsze relacje z następcą sułtana As-Saliha al-Mansura Hadżdżiego, ponieważ według średniowiecznego historyka Al-Makriziego, Dawid wysłał dwadzieścia dwa wielbłądy jako dar dla sułtana Az-Zahira Barkuka, pierwszego sułtana z dynastii Burdżytów, rządzącego w latach 1382-1389.
Stosunki z sułtanatem Adalu i Felaszami.
W odpowiedzi na ataki ze strony sąsiednich państw muzułmańskich ze wschodniej strony, Dawid odpowiedział licznymi kontratakami. Według Al-Makriziego, cesarz w 1403 roku zaprowadził sułtana Adalu, Sad ad-Dina II do Saylac, gdzie zabił Sad ad-Dina i złupił miasto. Jakkolwiek inne współczesne źródło datuje śmierć Sad ad-Dina na rok 1415 i przypisuje je autorstwu cesarza Izaaka. Z kolei w stosunku do Felaszów, czyli etiopskich żydów Dawid I wykazywał również zdecydowaną politykę i tłumił ich bunty.
Poselstwo wysłane do Europy.
Dawid wysłał poselstwo do Etiopii, które dotarło do Wenecji dwudziestego trzeciego czerwca 1402, żądając przysłania do Etiopii rzemieślników. W 1927 włoski orientalista Carlo Conti Rossini zebrał ocalałe dokumenty dotyczące poselstwa. Dokumenty te wykazują, iż pięciu rzemieślników odeszło z etiopskimi posłami we wrześniu, ale nie wiadomo na ich podstawie, czy udało im się dotrzeć do Etiopii. Badaczka Marilyn E. Heldman znalazła dowody świadczące o posrebrzanym kielichu wyprodukowanym w Wenecji i obecnym w Etiopii. Prawdopodobnie właśnie ten kielich w XVI wieku zauważył portugalski misjonarz Francisco Álvares, przebywający przez wiele lat na dworze cesarza Lybne Dyngyla. Innym dowodem na przybycie posłów z powrotem jest spisana trasa wiodąca z Wenecji przez Rodos, Cypr, Jerozolimę, Kair i Aksum na dwór "Księdza Jana" w Szeua. Brytyjski archeolog Osbert Guy Stanhope Crawford datuje sporządzenie tej trasy na czasy rządów cesarza Dawida. Crawford ponadto uważa ten dokument za pierwszą jednoznaczną relację etiopskiej geografii, która przetrwała i z pewnością odnosi się do podróży z Europy i którą można zidentyfikować dość dokładnie.
Polityka wewnętrzna.
Działalność w dziedzinie kultury.
Dawid I fundował liczne kościoły na terenie Etiopii i zachęcał do misji chrystianizacyjnych w prowincji Godżam. Przetrwały trzy spośród fundacji postawionych niegdyś w Uelkajt, Seraje, Adijabo, Szyrie, Addi Arkaj, północnym Semien, Garalta, Manbarta i Karnesem, który leży na północ od dzisiejszej Asmary. Za czasów Dawida były również wytwarzane ilustrowane rękopisy, z czego dwa z nich przetrwały do dziesiejszych czasów. Jednym z nich jest tłumaczenie cudów Marii, matki Jezusa, opisane w języku arabskim i wykonywane na osobiste polecenie cesarza Dawida. Jest to najstarszy zachowany ilustrowany rękopis zlecony na życzenie etiopskiego cesarza. Drugi rękopis, oceniany jako "jedna z najpiękniejszych ilustrowanych książek z okresu" jest kopią Ewangelii, która jest obecnie zachowana w klasztorze św Gabriela na wyspie Kebran w południowej części jeziora Tana.
Spory wewnątrz Kościoła etiopskiego.
Cesarz Dawid I od początku wspierał mnichów reguły eustachiańskiej, która wykształciła się w XIV wieku za sprawą mnicha Eustachego i miała swą siedzibę w Debre Bizen. Mnisi eustachiańscy otrzymywali dziedziczne nadania ziemskie od cesarza Dawida i między innymi dzięki temu stali się najbardziej wpływowym zakonem na północy Etiopii. W Kościele Etiopskim dochodziło jednak do wewnętrznych konfliktów. Mimo cesarskiego poparcia, uczeń Eustachego i założyciel klasztoru w Debre Bizen, abba (czyli ojciec) Filip, został oskarżony o głoszenie herezji i uwięziony przez ważnego dostojnika kościelnego, akabie seata Serke Byrhana. Prawdopodobnie decyzja ta była podyktowana obawami wyższego duchowieństwo o zbyt duże wpływy zakonu eustachiańskiego. Po śmierci akabie seata, abba Filip wyszedł z więzienia na jeziorze Hajk. Po uwolnieniu Filipa, cesarz Dawid nie przeszkadzał mnichom reguły Eustachego w zakładaniu nowych klasztorów i umacnianiu swojej pozycji. Nie jest pewne jakie znaczenie miały sympatie Dawida w stosunku do zakonu eustachiańskiego wobec jego abdykacji w 1411 roku. Najprawdopodobniej miało to znaczenie, ponieważ cesarz został nakłoniony do zrzeczenia się tronu przez jeden z zakonów, choć nie wiadomo który. Według legendy Dawid miał spytać o swoją przyszłość pustelników i mnichów "z wysp i grot", którzy poradzili mu przekazać tron swojemu synowi, Teodorowi. Przepowiednię potwierdzili mnisi z jeziora Hajk. Posunięcie to miało zapewne na celu pozbycie się nieprzychylnego cesarza i zastąpienie go bardziej wygodnym następcą. Dawid nie chcąc narażać się duchowieństwu ustąpił na rzecz swojego syna w 1411, a zmarł w wyniku wypadku w 1413 roku. Jeden z jego koni kopnął go w glowę. Został pochowany na wyspie daga na jeziorze Tana.

</doc>
<doc id="3656953" url="https://pl.wikipedia.org/wiki?curid=3656953" title="Makron">
Makron



</doc>
<doc id="3656954" url="https://pl.wikipedia.org/wiki?curid=3656954" title="Spas Dżewizow">
Spas Dżewizow

Spas Andreew Dżewizow (; ur. 27 września 1955 w Płowdiwie) – bułgarski piłkarz grający na pozycji napastnika. W swojej karierze rozegrał 20 meczów i strzelił 3 bramki w reprezentacji Bułgarii.
Kariera klubowa.
Swoją karierę piłkarską Dżewizow rozpoczął w klubie Trakia Płowdiw. W sezonie 1974/1975 roku zadebiutował w nim w pierwszej lidze bułgarskiej. W 1976 roku odszedł do CSKA Sofia. W sezonach 1976/1977, 1977/1978 i 1978/1979 trzykrotnie z rzędu wywalczył z CSKA wicemistrzostwo Bułgarii. Następnie cztery razy z rzędu w latach 1980–1983 zostawał mistrzem tego kraju. W sezonie 1982/1983 zdobył też Puchar Bułgarii. W sezonie 1983/1984 został wicemistrzem Bułgarii. W sezonie 1979/1980 był królem strzelców bułgarskiej ligi z 23 strzelonymi golami.
W 1984 roku Dżewizow odszedł do Omonii Nikozja. W sezonie 1984/1985 wywalczył z Omonią mistrzostwo Cypru. W sezonie 1985/1986 został wicemistrzem Cypru, a w sezonie 1986/1987 – mistrzem oraz najlepszym strzelcem ligi (32 gole). W 1987 roku zakończył w Omonii swoją karierę.
Kariera reprezentacyjna.
W reprezentacji Bułgarii Dżewizow zadebiutował 25 stycznia 1976 roku w wygranym 3:1 towarzyskim meczu z Japonią, rozegranym w Tokio. Grał m.in. w: eliminacjach do MŚ 78, do Euro 80, do MŚ 82 i do Euro 84. Od 1976 do 1983 rozegrał w kadrze narodowej 20 meczów i strzelił 3 gole.
Kariera trenerska.
Po zakończeniu kariery piłkarskiej Dżewizow został trenerem. Dwukrotnie prowadził CSKA Sofia (1994–1995 i 2000) oraz cypryjski Alki Larnaka (2001).

</doc>
<doc id="3656959" url="https://pl.wikipedia.org/wiki?curid=3656959" title="Walenty Staniszewski">
Walenty Staniszewski

Walenty Staniszewski (ur. 19 listopada 1859 w Nowym Wiśniczu, zm. 14 września 1920 w Krakowie) – polski prawnik, adwokat, wiceprezydent Krakowa, poseł na Sejm Krajowy Galicji i do Rady Państwa w Wiedniu.
Życiorys.
Był synem rzemieślnika Pawła (1812-1902), miał dwóch braci Władysława Aleksandra (zm. 1920) i Juliana Józefa (1865-1910) lekarzy praktykujących w Galicji Zachodniej. W latach 1870-1878 uczęszczał do gimnazjum w Jaśle. Studiował prawo na UJ, 16 lipca 1883 uzyskał tytuł doktora prawa, promotorem pracy był Fryderyk Zoll (starszy). Służbę wojskową odbył uzyskując stopień porucznika rezerwy. W latach 1891-1903 prowadził w Krakowie własna kancelarie adwokacką. 24 czerwca 1896 został wybrany w skład Rady Miasta Krakowa w której zajmował się sprawami finansowymi, gospodarczymi i prawnymi. 23 czerwca 1902 został wybrany drugim wiceprezydentem Krakowa z funkcji zrezygnował w czerwcu 1903, kiedy Rada Miasta powołała go na stanowisko dyrektora Kasy Oszczędności miasta Krakowa. 7 listopada 1906 w wyborach uzupełniających po śmierci posła Jana Rottera został wybrany posłem do Sejmu Krajowego Galicji VIII kadencji. Pracował w komisjach administracyjnej, bankowej (zajmował się rachunkami Galicyjskiej Kasy Oszczędności we Lwowie) i wodnej (regulacja Rudawy). W maju 1907 uzyskał w wyborach mandat poselski do austriackiej Rady Państwa w Wiedniu w Wiedniu XI kadencji (1907-1911) pokonując Zygmunta Marka. Był prezesem Towarzystwa Strzeleckiego w Krakowie. W latach 1908-1911 pełnił funkcje prezesa Związku Galicyjskich Kas Oszczędności we Lwowie. W Radzie Miasta Krakowa pracował do 1911, 30 kwietnia 1914 przestał być również dyrektorem Kasy Oszczędności. Ponownie otworzył swoją kancelarię adwokacką, jednak po wybuchu wojny wraz z rodziną ewakuował się do Wiednia. Powrócił do Krakowa w 1915, w 1919 został powołany na stanowisko radcy w Prokuratorii Skarbu Prokuratury Generalnej RP w Warszawie. Objął stanowisko zastępcy naczelnika ekspozytury krakowskiej tej instytucji. Zmarł nagle 14 września 1920 na serce. Został pochowany na krakowskich Rakowicach w kwaterze VI (rząd płn.).
Z małżeństwa z Aldoną Żędzianowską (1864-1920) miał trójkę dzieci: córkę Zofię oraz synów Adama (1889-1940) taternika, oficera WP uczestnika kampanii wrześniowej zamordowanego przez NKWD w Charkowie i Karola (1904-1976) doktora prawa.

</doc>
<doc id="3656962" url="https://pl.wikipedia.org/wiki?curid=3656962" title="Gdzie wschodzi słońce i kędy zapada">
Gdzie wschodzi słońce i kędy zapada

Gdzie wschodzi słońce i kędy zapada – tom poetycki Czesława Miłosza wydany w 1974 w Paryżu przez Instytut Literacki jako 245. tom Biblioteki „Kultury”.
Zbiór zawiera wiersze powstałe w latach 1962–1974, które w większości publikowane były na łamach paryskiej „Kultury”.
Tytuł zbioru pochodzi z wersetu psalmu 113 (112): „Gdzie wschodzi słońce i kędy zapada, niechaj świat Bogu chwałę opowiada” – śpiewanego w kościołach podczas nieszporów.
Trzon tomu stanowi składający się z siedmiu części poemat tytułowy, który oprócz formy wierszowanej zawiera komentarze prozą, fragmenty ze słowników i encyklopedii, genealogie, wyciągi ze starych dokumentów, noty, cytaty, przypisy itp.
We wstępie autor pisze: 
Z tomu pochodzą znane wiersze: "Dar, Oeconomia Divina [Boska pedagogia], Zadanie, Tak mało".
Książka została uhonorowana przez londyńskie „Wiadomości” nagrodą im. Mieczysława Grydzewskiego jako najwybitniejsza książka wydana na emigracji w 1974 r.

</doc>
<doc id="3656963" url="https://pl.wikipedia.org/wiki?curid=3656963" title="Potok Jaworzynka">
Potok Jaworzynka



</doc>
<doc id="3656967" url="https://pl.wikipedia.org/wiki?curid=3656967" title="Góry Parnasu">
Góry Parnasu

Góry Parnasu. Science fiction – niedokończona powieść Czesława Miłosza wydana przez Wydawnictwo Krytyki Politycznej w 2013 r.
Utwór powstał na przełomie lat 60. i 70. XX wieku. Podstawą utworu stała się "Liturgia Efraima", drukowana w 8/9 numerze paryskiej „Kultury” z 1968 r. 
Akcja afabularnej powieści składającej się z pięciu rozdziałów rozgrywa się pod koniec XXI wieku w świecie pozornej szczęśliwości opanowanym przez bezrefleksyjną konsumpcję. 
Miłosz opisuje „nowy wspaniały świat” przez pryzmat outsiderów, którzy go kontestują: Karela planującego samobójstwo, Lino Martineza, dezertera z elity Astronautów, decydującego się na życie zwykłego śmiertelnika, oraz kardynała Petro Vallergę, zgłębiającego problem wiary i religii. Centralną postacią jest Efraim, założyciel anarchistycznej gminy Parnasu.
Do kontynuowania powieści zniechęcił pisarza Jerzy Giedroyc, który krytycznie ocenił przesłany mu w 1972 r. fragment utworu. 

</doc>
<doc id="3656970" url="https://pl.wikipedia.org/wiki?curid=3656970" title="Związek Pracy Mocarstwowej">
Związek Pracy Mocarstwowej

Związek Pracy Mocarstwowej – prosanacyjna organizacja młodych konserwatystów, utworzona w 1928 r. przez członków Związku Akademickiego Myśl Mocarstwowa. Do czołowych działaczy należeli: Rowmund Piłsudski (sekretarz generalny ZPM), Jerzy Giedroyc, Roger Raczyński, Tadeusz Morawski, Bohdan Podoski, Leon Janta-Połczyński, Ksawery Pruszyński, Mieczysław Pruszyński, Konstanty Łubieński, Adolf Maria Bocheński, Aleksander Bocheński, Kazimierz Studentowicz. Pod wpływem ZPM pozostawały organizacje: Liga Samowystarczalności Gospodarczej, paramilitarna Legia Mocarstwowa i Związek Drużyn Ludowych Mocarstwowej Polski. Organizacje mocarstwowe wydawały pisma: „Myśl Mocarstwowa”, „Mocarstwowiec”, „Zielona Gromada”.
ZPM głosił imperializm polski, skierowany przeciw Niemcom i Rosji, dążący do odbudowy imperium jagiellońskiego „od morza do morza”. Z tego powodu mocarstwowcy odrzucali nacjonalizm opowiadając się za tolerancją wobec mniejszości narodowych. W polityce wewnętrznej postulowali w miejsce demokracji parlamentarnej ustrój korporacyjny, oparty na hierarchii społecznej i silnej władzy wykonawczej. Popierali obóz Józefa Piłsudskiego przeciwko endekom.
W 1932 r. zaczął się kryzys ZPM, który stracił poparcie konserwatystów z powodu zbytniego radykalizmu. W tych warunkach R. Piłsudski zaczął szukać nowych sojuszników na lewym skrzydle sanacji, co doprowadziło do jego usunięcia w maju 1933 r. Organizacja uległa rozkładowi, jej resztki pod koniec 1937 r. wchłonął Związek Młodej Polski. Sukcesorem ruchu mocarstwowego pozostał „Bunt Młodych”.

</doc>
<doc id="3656979" url="https://pl.wikipedia.org/wiki?curid=3656979" title="Ryu Jun-yeol">
Ryu Jun-yeol

Ryu Jun-yeol (류준열) (ur. 25 września 1986) – południowokoreański aktor.

</doc>
<doc id="3656980" url="https://pl.wikipedia.org/wiki?curid=3656980" title="Metropolia zachodniej i środkowej Europy">
Metropolia zachodniej i środkowej Europy

Metropolia zachodniej i środkowej Europy (bułg. "Българска източноправославна епархия в Западна и Средна Европа", niem. "Bulgarische Diözese von West- und Mitteleuropa der Bulgarischen Orthodoxen Kirche") – jedna z eparchii Bułgarskiego Kościoła Prawosławnego poza granicami kraju, z siedzibą w Berlinie. Swoją jurysdykcją obejmuje diaspory bułgarskie w Niemczech, Austrii, Belgii, Chorwacji, Francji, Hiszpanii, Holandii, Norwegii, Portugalii, Szwajcarii, Szwecji, Wielkiej Brytanii oraz na Węgrzech i Malcie. Od 2013 jej ordynariuszem jest metropolita zachodniej i środkowej Europy Antoni.
Historia.
22 grudnia 1979 decyzją Świętego Synodu Bułgarskiego Kościoła Prawosławnego biskup gławinicki Symeon został mianowany na zwierzchnika Wikariatu Europy Zachodniej podlegającego bezpośrednio Patriarsze Bułgarii. Siedziba wikariatu została umieszczona w Budapeszcie. 17 kwietnia 1986 wikariat został podniesiony do rangi eparchii, a jej metropolitą został wybrany Symeon. 30 maja 1994 Święty Synod postanowił o przeniesieniu siedziby biskupiej do Berlina oraz zmianie nazwy na metropolię zachodniej i środkowej Europy. 15 czerwca 2010 wikariuszem metropolii zostaje mianowany biskup konstantyński Antoni, dotychczasowy biskup pomocniczy metropolii płowdiwskiej. W czerwcu 2013 Symeon złożył rezygnację z pełnienia urzędu. 27 października nowym metropolitą został wybrany dotychczasowy biskup pomocniczy Antoni.

</doc>
<doc id="3656985" url="https://pl.wikipedia.org/wiki?curid=3656985" title="Jurij Maksariow">
Jurij Maksariow

Jurij Jewgienjewicz Maksariow (ros. Юрий Евгеньевич Максарёв, ur. w Port Artur (obecnie Lüshunkou), zm. 11 listopada 1982 w Moskwie) – radziecki przemysłowiec i polityk, Bohater Pracy Socjalistycznej (1943).
Życiorys.
Syn rosyjskiego oficera, 1917 ukończył korpus kadetów, pracował jako monter i telefonista, 1920 wstąpił do Armii Czerwonej, w marcu 1921 brał udział w likwidacji powstania w Kronsztadzie. Od 1921 należał do RKP(b), 1921 został zwolniony z armii, studiował w Piotrogrodzkim Instytucie Politechnicznym, przerwał studia z powodu sytuacji materialnej, pracował jako palacz na transporcie „Transbałt”, później wznowił studia i w 1930 ukończył Leningradzki Instytut Technologiczny. Pracował jako technik w leningradzkich fabrykach, od 1929 był majstrem, potem zastępcą szefa i szefem warsztatu. Był specjalistą i organizatorem przemysłu obronnego w fabryce „Krasnyj Putiłowiec”/Fabryce Kirowskiej, w latach 1938-1942 pełnił funkcję dyrektora Charkowskiej Fabryki Parowozów im. Kominternu (poprzedni jej dyrektor został aresztowany i rozstrzelany), która wkrótce stała się fabryką czołgów; produkowano tam m.in. czołgi T-34 i T-35. We wrześniu 1941 został ewakuowany za Ural, gdzie organizował przywrócenie produkcji czołgów, w lutym 1942 na kilka miesięcy zwolniony za niewykonanie planu produkcyjnego, później został głównym inżynierem, następnie (do 1946) dyrektorem Uralskiej fabryki Czołgów nr 183 im. Stalina w Niżnym Tagile; w czasie II wojny światowej fabryka wyprodukowała ok. 35 tysięcy czołgów T-34. 21 stycznia 1945 J. Maksariow otrzymał stopień generała majora służby inżynieryjno-czołgowej.
Od marca 1946 do 10 stycznia 1950 zastępca ministra budowy maszyn transportowych ZSRR, od marca 1949 do 10 stycznia 1950 zastępca przewodniczącego Biura przy Radzie Ministrów ZSRR ds. Budowy Maszyn i Statków, od 10 stycznia 1950 do 5 marca 1953 minister budowy maszyn transportowych ZSRR, od 14 października 1952 do 17 października 1961 zastępca członka KC KPZR. Od marca 1953 do 1954 zastępca ministra budowy maszyn transportowych i ciężkich ZSRR, 1954-1955 zastępca przewodniczącego Biura Rady Ministrów ZSRR ds. budowy maszyn, 1955 I zastępca ministra przemysłu stoczniowego ZSRR, od 1955 do 5 lipca 1957 I zastępca przewodniczącego Państwowego Komitetu ds. Nowej Techniki Rady Ministrów ZSRR. Od 5 lipca 1957 do 25 grudnia 1959 przewodniczący Państwowego Komitetu Naukowo-Technicznego Rady Ministrów ZSRR, od 25 grudnia 1959 do września 1961 I zastępca przewodniczącego tego komitetu, od września 1961 do sierpnia 1978 przewodniczący Komitet ds. Wynalazków i Odkryć przy Radzie Ministrów ZSRR/Rady Ministrów ZSRR, następnie na emeryturze. Deputowany do Rady Najwyższej ZSRR 2 kadencji. Pochowany na Cmentarzu Nowodziewiczym. Jego imieniem nazwano ulicę w Niżnym Tagile. Na domu w Moskwie, w którym mieszkał, umieszczono tablicę pamiątkową.
Odznaczenia i nagrody.
I medale.

</doc>
<doc id="3656987" url="https://pl.wikipedia.org/wiki?curid=3656987" title="Fateme Karrubi">
Fateme Karrubi

Fateme Karrubi (perski فاطمه کروبی), ur. jako Fateme Szarifi (ur. 1949 w ostanie Lorestan) – irańska polityk i działaczka społeczna.
Życiorys.
W wieku czternastu lat wyszła za mąż za Mahdiego Karrubiego. Razem z nim działała w opozycji przeciwko rządom szacha Mohammada Rezy Pahlawiego. W latach 70. XX wieku małżeństwo było aresztowane i poddawane represjom przez policję polityczną SAVAK. Po rewolucji islamskiej w Iranie Mahdi Karrubi został przewodniczącym irańskiego parlamentu. Podczas wojny iracko-irańskiej Fateme Karrubi była wiceprzewodniczącą ds. medycznych Fundacji Męczenników, niosącej pomoc żołnierzom i ich rodzinom. Zajmowała się organizacją pomocy medycznej i tworzeniem szpitali. Za swoją działalność została – jako jedyna kobieta – publicznie wyróżniona przez przywódcę rewolucji islamskiej ajatollaha Ruhollaha Chomejniego.
Fateme Karrubi była również sekretarz generalną Islamskiego Stowarzyszenia Kobiet i działała w Partii Zaufania Narodowego, którą kierował jej mąż, publikowała także w redagowanym przez niego tygodniku (w latach 2006–2009). W latach 1996–2000 była deputowaną do parlamentu i wiceministrem pracy. Działała w szczególności na rzecz zwalczania dyskryminacji kobiet na rynku pracy.
Uczestniczyła w kampanii wyborczej swojego męża przed wyborami prezydenckimi w 2009, kierując jego sztabem wyborczym w Teheranie. Wypowiadała się przeciwko decyzji Rady Strażników, zabraniającej kobietom obejmowania urzędu prezydenta Iranu. Po ogłoszeniu zwycięstwa Mahmuda Ahmadineżada w wyborach Fateme Karrubi brała aktywny udział w protestach, których uczestnicy zarzucali władzom sfałszowanie wyników głosowania. 
W lutym 2011, Fateme i Mehdi Karrubi zostali umieszczeni w areszcie domowym, podobnie jak inny kandydat w wyborach prezydenckich w 2009 Mir Hosejn Musawi i jego żona Zahra Rahnaward. Stało się tak po tym, gdy małżeństwo Karrubich wezwało do demonstracji solidaryzujących się z ruchem Arabskiej Wiosny. Po pół roku zwolniono ją ze względów medycznych.

</doc>
<doc id="3656989" url="https://pl.wikipedia.org/wiki?curid=3656989" title="Pawieł Małofiejew">
Pawieł Małofiejew

Pawieł Rodionowicz Małofiejew (ros. Павел Родионович Малофеев, ur. 31 grudnia 1910 w guberni smoleńskiej, zm. 30 października 1983 w Swierdłowsku) – Bohater Pracy Socjalistycznej (1966).
Życiorys.
W 1927 skończył szkołę-dziesięciolatkę, później pracował w zakładzie metalurgicznym w Jenakijewe, następnie był tokarzem w Swierdłowsku. Od 1932 w WKP(b), 1932-1934 służył w Armii Czerwonej, potem wrócił do pracy w Swierdłowsku jako tokarz, majster, starszy majster, zastępca szefa i szef warsztatu, główny mechanik, szef produkcji i główny inżynier Uralmaszzawoda (Uralskiej Fabryki Maszyn). W 1941 ukończył technikum budowy maszyn, a 1952 Uralski Instytut Politechniczny. Jako główny inżynier Uralmaszawoda założył Naukowo-Badawczy Instytut Maszyn Ciężkich, pierwszy w ZSRR instytut przy fabryce. Od 1963 do 1970 dyrektor Uralmaszzawoda im. Ordżonikidze, następnie na emeryturze. Od 8 kwietnia 1966 do 30 marca 1971 zastępca członka KC KPZR. Deputowany do Rady Najwyższej RFSRR 7 kadencji (1967-1971). Członek Komitetu Rejonowego, Komitetu Miejskiego i Komitetu Obwodowego KPZR w Swierdłowsku. Honorowy obywatel Jelni.
Odznaczenia.
I medale.

</doc>
<doc id="3656990" url="https://pl.wikipedia.org/wiki?curid=3656990" title="Rusi Goczew">
Rusi Goczew

Rusi Żekow Goczew (bułg. Руси Жеков Гочев; ur. 9 marca 1958 w Burgasie) – bułgarski piłkarz grający na pozycji napastnika. W swojej karierze rozegrał 43 mecze i strzelił 8 bramek w reprezentacji Bułgarii.
Kariera klubowa.
Swoją karierę piłkarską Goczew rozpoczął w klubie Czernomorec Burgas. W sezonie 1976/1977 roku zadebiutował w nim w drugiej lidze bułgarskiej. W debiutanckim sezonie awansował z Czernomorcem do pierwszej ligi bułgarskiej. W Czernomorcu grał do końca sezonu 1978/1979, w którym został królem strzelców ligi.
W 1979 roku Goczew odszedł do Lewski-Spartak Sofia. W sezonach 1980/1981, 1981/1982 i 1982/1983 trzykrotnie z rzędu wywalczył z Lewskim wicemistrzostwo Bułgarii. W sezonie 1983/1984 sięgnął z Lewskim po dublet - mistrzostwo oraz Puchar Bułgarii. W sezonie 1984/1985 ponownie został mistrzem kraju, a w sezonie 1985/1986 zdobył jego puchar. W sezonie 1986/1987 wywalczył wicemistrzostwo Bułgarii.
W 1987 roku Goczew odszedł z Lewskiego do LASK Linz. W austriackim klubie grał przez dwa lata. W 1989 roku zakończył w nim swoją karierę.
Kariera reprezentacyjna.
W reprezentacji Bułgarii Goczew zadebiutował 31 maja 1978 roku w zremisowanym 1:1 meczu Pucharu Bałkanów z Rumunią, rozegranym w Sofii. Grał m.in. w: eliminacjach do Euro 80, do Euro 84 i do MŚ 86. Od 1978 do 1986 rozegrał w kadrze narodowej 43 mecze i strzelił 8 goli.

</doc>
<doc id="3656993" url="https://pl.wikipedia.org/wiki?curid=3656993" title="Andray Blatche">
Andray Blatche

Andray Maurice Blatche (ur. 22 sierpnia 1986 w Syracuse) – amerykański koszykarz, występujący na pozycjach skrzydłowego oraz środkowego, posiadający także filipińskie obywatelstwo, reprezentant tego kraju, aktualnie zawodnik Tianjin Gold Lions.
19 grudnia 2018 został zawodnikiem chińskiego Tianjin Gold Lions.

</doc>
<doc id="3656995" url="https://pl.wikipedia.org/wiki?curid=3656995" title="Åsgårdstrand">
Åsgårdstrand

Åsgårdstrand – miasto w Norwegii w okręgu Vestfold. Jest to także nazwa wcześniej niepodległej gminy i centrum handlu. Miasto jest położone 10 km na południe od Horten oraz 10 km na północ od Tønsberg. Miasto leży na zachodnim brzegu Oslofjorden w odległości 100 km na południe od Oslo.
W 2007 miasto zaklasyfikowano jako Miasto Turystyczne co pozwala – właścicielom sklepów w najstarszej i najbliższej morzu części miasta – na prowadzenie działalności we wszystkie dni tygodnia. Aby miasto mogło stać się Miastem Turystycznym, liczba gości przez cały rok musi znacznie przekraczać liczbę mieszkańców.
W tym małym, sielankowym miasteczku można znaleźć galerie sztuki, hotel, parę piekarni, kafejkę, sklepy spożywcze, bank, pub i winiarnię. Jest także kilka barów i restauracji na świeżym powietrzu otwieranych latem w starej części miasta. W Åsgårdstrand znajduje się także szkoła podstawowa, dom spokojnej starości i kilka przedszkoli.
W czerwcu każdego roku mieszkańcy świętują najdłuższy dzień lata – Midsommer – wielkim ogniskiem na wybrzeżu.
Nazwa.
Nazwa pochodzi od plaży (strand) przylegającej do farmy Åsgård (staronorweski: Ásgarðr). Pierwszy element nazwy farmy to ás – grzbiet górski (odnosi się do położenia na Raet), druga część pochodzi od garðr – farma.
Historia.
Åsgårdstrand był ważnym portem morskim pod auspicjami Tønsberg (od 1650) i Holmestrand (od 1660). W 1752 tylko status centra handlu pozwalał na obrót dobrami narodowymi. Od początku XIX wieku, Åsgårdstrand był aktywnym portem eksportowym drewna, którego większość eksportowano do Niderlandów, jednak z końcem ery statków działalność handlowa miasta zamarła.
Miasto stawało się za to coraz bardziej popularne wśród artystów i malarzy, i od 1880 znaczna liczba światowej sławy malarzy (Edvard Munch, Christian Krogh) odwiedzała je lub mieszkała w nim. Powodem tego było specjalne światło, w poszukiwaniu którego najlepsi artyści udawali się albo do Åsgårdstrand albo do Skagen w Danii.
Od 1920 Åsgårdstrand stał się modnym miejscem wypoczynku i rekreacji. Zarówno duńska rodzina królewska, znaczące figury z Oslo oraz inni sławni i bogaci podróżowali do tego małego miasta każdego lata i spędzali wakacje w jednym z czterech hoteli. Letnicy ciągle wywierają wpływ na to sielankowe miasto.
1 stycznia 1965 gminy Åsgårdstrand i Borre wraz z częścią Sem zostały połączone w nową gminę Borre. Przed tą fuzją, Åsgårdstrand z 488 mieszkańcami był najmniejsza gminą w Norwegii.

</doc>
<doc id="3656998" url="https://pl.wikipedia.org/wiki?curid=3656998" title="Cukrownia &quot;Pruszcz&quot;">
Cukrownia &quot;Pruszcz&quot;



</doc>
<doc id="3656999" url="https://pl.wikipedia.org/wiki?curid=3656999" title="Cukrownia &quot;Chełmża&quot;">
Cukrownia &quot;Chełmża&quot;



</doc>
<doc id="3657001" url="https://pl.wikipedia.org/wiki?curid=3657001" title="Cukrownia &quot;Ostrowy&quot;">
Cukrownia &quot;Ostrowy&quot;



</doc>
<doc id="3657005" url="https://pl.wikipedia.org/wiki?curid=3657005" title="Szlak wodny &quot;Kółko Raduńskie&quot;">
Szlak wodny &quot;Kółko Raduńskie&quot;



</doc>
<doc id="3657006" url="https://pl.wikipedia.org/wiki?curid=3657006" title="Ludmiła Marcinowicz">
Ludmiła Marcinowicz

Ludmiła Marcinowicz – polska naukowiec, pierwsza w polskim systemie nauki doktor habilitowana nauk o zdrowiu. Adiunkt na Wydziale Nauk o Zdrowiu Uniwersytetu Medycznego w Białymstoku. 
Aktywność naukowa.
Pracę rozpoczęła w Zakładzie Medycyny Rodzinnej i Pielęgniarstwa Środowiskowego na Wydziale Pielęgniarstwa i Ochrony Zdrowia Akademii Medycznej w Białymstoku, który po przekształceniu akademii w uniwersytet wszedł w struktury jego Wydziału Nauk o Zdrowiu. Równolegle pracuje w Instytucie Ochrony Zdrowia PWSZ im. prof. Edwarda F. Szczepanika w Suwałkach. Brała też udział w wizytach studyjnych na Uniwersytecie w Sheffield. Stopień doktorski uzyskała w 2001 na podstawie pracy pt "Czynniki warunkujące zadowolenie pacjentów z funkcjonowania doświadczalnego modelu podstawowej opieki zdrowotnej w Giżycku". Habilitowała się zaś w 2011 rozprawą o tytule "Ocena jakości opieki lekarza rodzinnego z perspektywy pacjenta - nowe podejście metodologiczne w badaniach ilościowych i jakościowych".
Jej zainteresowania badawcze obejmują przede wszystkim relacje między pacjentami a służbą zdrowia. Dotyczy to oceny opieki zdrowotnej przez pacjenta – z wykorzystaniem metod jakościowych, jak i komunikacji lekarzy z pacjentami. 
Jest pierwszą w polskim systemie nauki doktor habilitowaną z zakresu nauk o zdrowiu.
Wybrane publikacje.
Autorka lub współautorka kilkudziesięciu publikacji naukowych z zakresu nauk o zdrowiu, w tym:

</doc>
<doc id="3657008" url="https://pl.wikipedia.org/wiki?curid=3657008" title="Abecadło (Czesław Miłosz)">
Abecadło (Czesław Miłosz)

Abecadło – zbiór notatek i szkiców literackich Czesława Miłosza wydany przez Wydawnictwo Literackie w Krakowie w 2001 r.
Część pierwsza „alfabetu wspomnień Czesława Miłosza” (tak brzmiał tytuł roboczy), zatytułowana "Abecadło Miłosza", zawierająca szkice powstałe w latach 1996–1997, ukazała się w 1997 r. Jej kontynuacja pt. " Inne abecadło", obejmująca szkice z lat 1997–1998, wydana została w 1998 r. Oba tomy opublikowało Wydawnictwo Literackie.
Scalone "Abecadło", wydane po raz pierwszy w 2001 r., zawiera łącznie 199 haseł – od A ("A przecie..." niemało się napodróżowałem) do Z ("Znikanie" ludzi i rzeczy). Nie jest to typowy alfabet wspomnień. Autor w syntetycznych notach ukazuje nie tylko konkretnych ludzi, ale odnotowuje także zdarzenia historyczne, historyjki i anegdoty o miejscach i ludziach, zjawiska i pojęcia abstrakcyjne (np. ambicja, bluźnierstwo, cudowność, głupota Zachodu itp.). Autor postanowił usunąć ze zbioru hasło "Niedokładność".
Poeta wspomina m.in. takie postacie jak: Ludwik Abramowicz, Zofia Abramowiczówna, Krzysztof Baczyński, Honoré de Balzac, Charles Baudelaire, Simone de Beauvoir, Antoni Bohdziewicz, Jerzy Borejsza, Stanisław Brzozowski, Irena Byrska, Albert Camus, Maria Dąbrowska, Fiodor Dostojewski, Kathryn Feuer, Konstanty Jeleński, Juozas Kekstas, Stefan Kisielewski, Arthur Koestler, Manfred Kridl, Jan Lechoń, Jacques Maritain, Mary McCarthy, Zofia Nałkowska, Kenneth Rexroth, Elżbieta Szemplińska, Francis Whitfield, Tomasz Zan.
„"Abecadło" jest zamiast powieści, czy też czymś na pograniczu powieści, zgodnie z moim stałym poszukiwaniem »formy bardziej pojemnej«” – napisał Miłosz w przypisie po latach.

</doc>
<doc id="3657009" url="https://pl.wikipedia.org/wiki?curid=3657009" title="Timbora Malbachow">
Timbora Malbachow

Timbora Kubatijewicz Malbachow (ros. Тимбора Кубатиевич Мальбахов, ur. 18 listopada 1917 w obwodzie terskim, zm. 20 września 1999 w Nalczyku) – radziecki działacz partyjny narodowości kabardyjskiej.
Życiorys.
Uczył się w technikum agromelioracyjnym, 1940 ukończył Ordżonikidzewski Instytut Rolniczy, od lipca do listopada 1940 był starszym agronomem i dyrektorem stanicy maszynowo-traktorowej w Czeczeńsko-Inguskiej ASRR. Od listopada 1940 do 1946 żołnierz Armii Czerwonej, uczestnik wojny z Niemcami, od 1942 w WKP(b), od lutego do grudnia 1946 zastępca kierownika Wydziału Rolnego Kabardyjskiego Komitetu Obwodowego WKP(b), od grudnia 1946 do lutego 1949 I sekretarz Kubińskiego Komitetu Rejonowego WKP(b) w Kabardyjskiej ASRR, od lutego 1949 do kwietnia 1952 sekretarz Kabardyjskiego Komitetu Obwodowego WKP(b). Od kwietnia 1952 do stycznia 1957 przewodniczący Prezydium Rady Najwyższej Kabardyjskiej ASRR, od grudnia 1956 do 15 października 1985 I sekretarz Kabardyjskiego/Kabardyno-Bałkarskiego Komitetu Obwodowego KPZR, od 31 października 1961 do 25 lutego 1986 zastępca członka KC KPZR, od października 1985 na emeryturze. Deputowany do Rady Najwyższej ZSRR od 3 do 11 kadencji.

</doc>
<doc id="3657011" url="https://pl.wikipedia.org/wiki?curid=3657011" title="Lim Yo-Hwan">
Lim Yo-Hwan



</doc>
<doc id="3657014" url="https://pl.wikipedia.org/wiki?curid=3657014" title="Szlak &quot;Osady Braci Czeskich&quot;">
Szlak &quot;Osady Braci Czeskich&quot;



</doc>
<doc id="3657016" url="https://pl.wikipedia.org/wiki?curid=3657016" title="Niebieski Szlak Rowerowy Okrężny &quot;Pieskowa Skała&quot;">
Niebieski Szlak Rowerowy Okrężny &quot;Pieskowa Skała&quot;



</doc>
<doc id="3657017" url="https://pl.wikipedia.org/wiki?curid=3657017" title="Georgi Todorow (generał)">
Georgi Todorow (generał)

Georgi Stojanow Todorow (; ur. 10 sierpnia 1858 w Bołgradzie, zm. 16 listopada 1934 w Sofii) – bułgarski wojskowy, generał piechoty, dowódca armii, głównodowodzący armia bułgarską (1918).
Życiorys.
Urodził się w Bołgradzie w Besarabii, gdzie ukończył szkołę średnią.
Po wybuchu wojny rosyjsko-tureckiej w 1877 roku wstąpił na ochotniczych oddziałów bułgarskich walczących po stronie rosyjskiej. Brał udział w walkach i osiągnął stopień podoficerski.
Po powstaniu w 1878 roku Księstwo Bułgarii został słuchaczem pierwszego kursu oficerskiego w powstałej w Sofii szkoły wojskowej tworzącej się armii bułgarskiej, który ukończył w 1879 roku. Następnie służył jako oficer w 1, a potem 10 batalionie armii bułgarskiej.
W 1883 roku wyjechał do Rosji, gdzie był słuchaczem Oficerskiej Szkoły Piechoty w Oranienbaum, a potem do Mikołajewskiej Akademii Sztabu Generalnego w Petersburgu. Jednak po wybuchu wojny serbsko-bułgarskiej w 1885 roku wrócił do Bułgarii i wziął w niej udział jako dowódca batalionu zapasowych z Łoweczy, a potem dowódca lotnego batalionu w Grupie Północnym armii bułgarskiej, działającego w rejonie Widyń – Kuła.
Po zakończeniu wojny służył jako oficer w 4 i 1 pułku piechoty. W sierpniu 1886 uczestniczył w zamachu stanu prorosyjskich oficerów, w wyniku którego odsunięto od władzy Aleksandra I. Po odsunięciu od władzy zamachowców na krótko został zwolniony z wojska.
Po ponownym przyjęciu do wojska w 1887 roku został inspektorem w szkole wojskowej w Sofii, w tym czasie ukończył przerwane studia w Mikołowskiej Akademii Sztabu Generalnego i został mianowany szefem sztabu 6 Dywizji Piechoty. W 1891 roku został dowódcą Sewliewskiego Okręgu Wojskowego, zajmując to stanowisko do 1897 roku.
W 1897 roku przeszedł do służby liniowej i został dowódcą 20 pułku piechoty, a potem w 1905 roku dowódcą 1 Brygady w 6 Dywizji Piechoty, funkcję tę pełnił do 1910 roku. Został wtedy dowódcą 7 Dywizji Piechoty, którą dowodził w czasie I i II wojny bałkańskiej.
Po 1915 roku został inspektorem 2 Obszaru Wojskowego, który był odpowiednikiem dowództwa armii w okresie pokoju. Po wybuchu I wojny światowej i przystąpieniu do niej Bułgarii 15 września 1915 roku został dowódcą 2 Armii, która powstała na bazie 2 Obszaru Wojskowego.
Dowodząc tą armią, wziął udział w działaniach przeciwko Serbii, dowodził ją do grudnia 1917 roku. W grudniu 1917 roku został wyznaczony dowódcą 3 Armii, która walczyła przeciwko wojskom rumuńskim.
W lipcu 1918 roku został dowódcą Grupy wojsk bułgarskich walczących na terenie Macedonii i jednocześnie zastępcą głównodowodzącego armią bułgarską. W związku z chorobą głównodowodzącego gen. Żekowa od 8 września 1918 był faktycznym głównodowodzącym armią bułgarską. Pełnił tę funkcję do czasu podpisania rozejmu w Salonikach 29 sierpnia 1918 roku.
Po podpisaniu rozejmu w Salonikach został generalnym adiutantem cara Borysa III, ale już w 1919 roku został zwolniony do rezerwy.
Po przejściu do rezerwy mieszkał w Sofii, udało mu się przeżyć zamach bombowy w cerkwi „Sweta Nedelja w 1923 roku. Zmarł w dniu 16 listopada 1934 roku.

</doc>
<doc id="3657018" url="https://pl.wikipedia.org/wiki?curid=3657018" title="Mária Babiaková-Bajová">
Mária Babiaková-Bajová

Mária Babiaková-Bajová (ur. 25 października 1914 w Nowej Wsi Spiskiej, zm. 1993) – słowacka tłumaczka literatury polskiej i nauczycielka.
Absolwentka Wydziału Filozoficznego Uniwersytetu w Bratysławie. Tłumaczyła głównie prozę od pozytywizmu do literatury współczesnej, w tym literaturę dla dzieci i młodzieży (łącznie ponad 30 przekładów). W 1970 otrzymała odznakę honorową „Zasłużony dla Kultury Polskiej”.

</doc>
<doc id="3657022" url="https://pl.wikipedia.org/wiki?curid=3657022" title="Water (utwór muzyczny Elicy Todorowej i Stojana Jankułowa)">
Water (utwór muzyczny Elicy Todorowej i Stojana Jankułowa)

Water (bułg. Вода) – utwór bułgarskiego perkusjonalisty Stojana Jankułowa i piosenkarki Elicy Todorowej napisany przez duet oraz wydany w formie singla w 2007. Piosenka zawiera tekst w języku bułgarskim.
Do utworu nakręcono teledysk promocyjny, który został wyreżyserowany przez bułgarskiego twórcę Walerija Milewa. 
W 2007 utwór reprezentował Bułgarię podczas 52. Konkursu Piosenki Eurowizji, wygrywając w finale programu "Pesen na Ewrovizija 2007". Zdobył w nim największą liczbę 31 376 głosów od telewidzów. Piosenka zdobyła ponad 25 tys. głosów więcej niż zdobywca drugiego miejsca, tj. utwór „Fool for You” duetu KariZma. 10 maja utwór został wykonany przez Todorową i Jankułowa jako pierwszy w kolejności w półfinale Eurowizji 2007 organizowanej w Helsinkach. Zdobył 146 punktów i z szóstego miejsca awansował do sobotniego finału, w którym zajął piąte miejsce z 157 punktami na koncie, w tym maksymalną notą (12 punktów) z Grecji. Zajął wówczas najwyższe miejsce w historii udziałów Bułgarii w konkursie.
Lista utworów.
CD single

</doc>
<doc id="3657033" url="https://pl.wikipedia.org/wiki?curid=3657033" title="Dekanat baranowicki">
Dekanat baranowicki

Dekanat baranowicki – jeden z 7 dekanatów diecezji pińskiej na Białorusi. W jego skład wchodzi 11 parafii. 
Historia.
W 1938 roku dekanat składał się z 10 parafii. Czterech obecnych parafii dekanatu:
oraz:
Po reaktywacji diecezji pińskiej w 1991 roku istniał dekanat baranowicki zachodni i baranowicki wschodni. Obecnie ten pierwszy przekształcono w dekanat baranowicki, a drugi w dekanat lachowicki.

</doc>
<doc id="3657036" url="https://pl.wikipedia.org/wiki?curid=3657036" title="Illusion (utwór muzyczny Krasimira Awramowa)">
Illusion (utwór muzyczny Krasimira Awramowa)

Illusion – utwór bułgarskiego piosenkarza Krasimira Awramowa, wydany w formie singla w 2009. Piosenkę napisał Awramow we współpracy z Williamem Tabanau i Casie Tabanau.
W 2009 utwór zwyciężył w finale programu "Evroviziya 2009", zdobywając 55,52% poparcia telewidzów, dzięki czemu został wybrany na propozycję reprezentującą Bułgarię podczas 54. Konkursu Piosenki Eurowizji organizowanego w Moskwie. Wyniki krajowego finału doprowadziły do wielu kontrowersji oraz niezadowolenia widzów, którzy domagali się wycofania piosenki z konkursu. Internauci założyli petycję na Facebooku o nazwie "Piosenka Avramova na Eurowizję to hańba dla Bułgarii", pod którą podpisało się ponad 5 tys. użytkowników. Za wycofaniem propozycji z udziału w konkursie stanęli też m.in. bułgarski kompozytor Najden Andreew oraz dyrektor muzyczno-rozrywkowy stacji BNT Ljuben Kynczew. Afera została poruszona w jednym z wydań programu "Be A Star". 10 maja utwór został wykonany przez Awramowa w półfinale Eurowizji 2009 i zajął 16. miejsce, przez co nie awansował do finału. Tym samym został piosenką, która zdobyła najmniejszą liczbę punktów w historii startów Bułgarii w konkursie.
Lista utworów.
CD maxi-single

</doc>
<doc id="3657041" url="https://pl.wikipedia.org/wiki?curid=3657041" title="Let Me Cry">
Let Me Cry

Let Me Cry – singel bułgarskiej piosenkarki Mariany Popowej z gościnnym udziałem Azisa, napisany przez Daniego Milewa i Elinę Gawrilową, wydany w 2006 roku oraz umieszczony na debiutanckiej płycie artystki zatytułowanej "New Religion" z 2008 roku.
W 2006 roku utwór został zakwalifikowany do udziału w krajowych eliminacjach eurowizyjnych. 25 lutego został zaśpiewany przez Popową w półfinale selekcji i zakwalifikował się do finału. W finale zorganizowanym dwa tygodnie później, tj. 11 marca, został zaprezentowany przez piosenkarkę jako trzeci w kolejności i zdobył największą liczbę 4 700 głosów telewidzów (24,05% poparcia), dzięki czemu został wybrany na propozycję reprezentującą Bułgarię podczas 51. Konkursu Piosenki Eurowizji organizowanego w Atenach.
18 maja utwór został wykonany przez Popową jako drugi w kolejności w półfinale Konkursu Piosenki Eurowizji i zajął ostatecznie siedemnaste miejsce z 36 punktami na koncie, przez co nie awansował do finału.

</doc>
<doc id="3657043" url="https://pl.wikipedia.org/wiki?curid=3657043" title="Dekanat lachowicki">
Dekanat lachowicki

Dekanat lachowicki – jeden z 7 dekanatów diecezji pińskiej na Białorusi. W jego skład wchodzi 12 parafii. Dekanat w aktualnych granicach obejmuje całe terytorium rejonu lachowickiego, hancewickiego i częściowo baranowickiego. 
Historia.
W 1938 roku dekanat składał się z 5 parafii. Czterech obecnych parafii dekanatu:
oraz:
Po reaktywacji diecezji pińskiej w 1991 roku istniał dekanat baranowicki zachodni i baranowicki wschodni. Obecnie ten pierwszy przekształcono w dekanat baranowicki, a drugi w dekanat lachowicki.

</doc>
<doc id="3657044" url="https://pl.wikipedia.org/wiki?curid=3657044" title="Quincunx, to jest wzór Korony Polskiej na cynku wystawiony">
Quincunx, to jest wzór Korony Polskiej na cynku wystawiony

Quincunx, to jest wzór Korony Polskiej na cynku wystawiony – dwuczęściowy dialog polityczny Stanisława Orzechowskiego, wydany w 1564 w Krakowie w Drukarni Łazarzowej.
Pełny tytuł utworu to: "Quincunx, to jest wzór Korony Polskiej na cynku wystawiony, przez Stanisława Orzechowskiego Okszyca z przemyskiej ziemi, i za kolędę posłom koronnym do Warszawy na nowe lato roku pańskiego 1564 posłany".
Tytułowy "Quincunx" ("Cynek") to u Orzechowskiego wzór geometryczny (pokrewny kwinkunksowi) złożony z elementów wpisanych w kwadrat i jednego nad nim. Cztery kąty kwadratu to wiara, kapłan, ołtarz i król, zaś wierzchołkiem jest Kościół. Układ ten symbolizuje proponowany przez Orzechowskiego teokratyczny ustrój Polski. Zdaniem autora to katolicyzm stworzył polską państwowość, zaś nierozerwalny związek Kościoła z Królestwem jest fundamentem istnienia Polski. W czasach rozkwitu ruchu egzekucyjnego Orzechowski proponował, by to wiara katolicka i Kościół były czynnikami mogącymi ograniczyć nadmierną władzę królewską.
Orzechowski rozróżnia pojęcia „Królestwo” i „Rzeczpospolita”. Całość figury tworzy Królestwo składające się z pięciu elementów, z których dominujący jest Kościół, zaś wiara, kapłan, ołtarz i król są równorzędne. Król i szlachta tworzą Rzeczpospolitą, czyli wolny związek oparty na prawach, których królowi nie wolno przekraczać. Szlachcic powinien stawać w pospolitym ruszeniu, płacić podymne, nie ma jednak innych zobowiązań wobec króla.
"Quincunx" ma formę dialogu toczonego między Ewangelikiem, Papieżnikiem i samym Orzechowskim. Utwór, chociaż pisany w języku polskim, wykorzystuje reguły retoryczne zaczerpnięte od Cycerona. W książce tej pojawiła się też po raz pierwszy podobizna "Polonii", czyli kobiety będącej personifikacją Polski.

</doc>
<doc id="3657047" url="https://pl.wikipedia.org/wiki?curid=3657047" title="Cambridgeshire and Isle of Ely">
Cambridgeshire and Isle of Ely

Cambridgeshire and Isle of Ely – byłe hrabstwo w Anglii, istniejące w latach 1965-1974.

</doc>
<doc id="3657050" url="https://pl.wikipedia.org/wiki?curid=3657050" title="Nikołaj Malcew (minister)">
Nikołaj Malcew (minister)

Nikołaj Aleksiejewicz Malcew (ros. Никола́й Алексе́евич Ма́льцев, ur. 10 marca 1928 w Majkopie, zm. 2 grudnia 2001 w Moskwie) – minister przemysłu naftowego ZSRR (1977-1985), Bohater Pracy Socjalistycznej (1971).
Życiorys.
W 1951 ukończył Instytut Naftowy w Groznym, pracował w Zjednoczeniu "Tatnieft", 1951-1953 był szefem działu biura trustu "Bawłynieft", 1953 został członkiem KPZR. Od 1953 główny inżynier biura trustu "Almetjewnieft", szef działu wydobycia ropy i gazu, zastępca głównego inżyniera Zjednoczenia "Tatnieft", szef Zarządu Naftowego "Aznakajewnieft", 1960-1961 szef Zarządu Naftowo-Przemysłowego "Bugulmanieft". Następnie (1961-1963) szef Zarządu Przemysłu Naftowego Permskiego Sownarchozu, 1963-1972 szef Zjednoczenia "Permnieft", 1972-1977 I zastępca ministra, a od 5 kwietnia 1972 do 12 lutego 1985 minister przemysłu naftowego ZSRR, następnie na emeryturze. Kandydat nauk technicznych (1974). Od 3 marca 1981 do 25 lutego 1986 zastępca członka KC KPZR. Deputowany do Rady Najwyższej ZSRR 7, 10 i 11 kadencji. Pochowany na Cmentarzu Trojekurowskim.
Odznaczenia.
I medale.

</doc>
<doc id="3657053" url="https://pl.wikipedia.org/wiki?curid=3657053" title="Parts of Holland">
Parts of Holland

Parts of Holland – byłe hrabstwo w Anglii, istniejące w latach 1889-1974. W 1961 roku hrabstwo liczyło 103 327 mieszkańców.

</doc>
<doc id="3657054" url="https://pl.wikipedia.org/wiki?curid=3657054" title="Parts of Kesteven">
Parts of Kesteven

Parts of Kesteven – byłe hrabstwo w Anglii, istniejące w latach 1889-1974. W 1961 roku hrabstwo liczyło 134 842 mieszkańców.

</doc>
<doc id="3657057" url="https://pl.wikipedia.org/wiki?curid=3657057" title="Parts of Lindsey">
Parts of Lindsey

Parts of Lindsey – byłe hrabstwo w Anglii, istniejące w latach 1889-1974. W 1961 roku hrabstwo liczyło 505 427 mieszkańców.

</doc>
<doc id="3657061" url="https://pl.wikipedia.org/wiki?curid=3657061" title="Fiodor Mamonow">
Fiodor Mamonow

Fiodor Antonowicz Mamonow (ros. Фёдор Антонович Мамонов, ur. 28 sierpnia 1907 w guberni samarskiej, zm. 28 marca 1985) – radziecki działacz państwowy i partyjny.
Życiorys.
W latach 1925-1927 był sekretarzem gminnego komitetu Komsomołu, od 1926 należał do WKP(b), 1927-1929 był słuchaczem fakultetu robotniczego, 1929-1930 studiował w Leningradzkim Instytucie Politechnicznym im. Kalinina. Następnie 1930-1932 studiował w Moskiewskim Instytucie Budowy Maszyn Rolniczych, 1932-1937 studiował w Moskiewskim Instytucie Lotniczym im. Ordżonikidze, w kwietniu 1938 został sekretarzem komitetu WKP(b) Moskiewskiego Instytutu Lotniczego, potem w 1930 kierował Wydziałem Szkół Moskiewskiego Komitetu Miejskiego WKP(b). Od 5 lipca 1938 do 1941 II sekretarz Komitetu Obwodowego WKP(b) w Riazaniu, 1941-1945 przewodniczący Komitetu Wykonawczego Riazańskiej Rady Obwodowej, 1942 członek Rady Wojskowej Frontu Stalingradzkiego, od 29 listopada 1945 do 7 lipca 1949 przewodniczący Komitetu Wykonawczego Chabarowskiej Rady Krajowej. W 1944 zaocznie ukończył Wyższą Szkołę Partyjną przy KC WKP(b), 1949-1950 był słuchaczem kursów przy KC WKP(b), od maja 1950 do stycznia 1954 pełnił funkcję I sekretarza Komitetu Obwodowego WKP(b)/KPZR, od 14 października 1952 do 14 lutego 1956 był zastępcą członka KC KPZR. W 1954 pełnomocnik KC KPZR ds. organizacji nowych sowchozów zbożowych w strefie wiejskiej nr 2 w obwodzie akmolińskim, 1954-1956 przewodniczący Komitetu Wykonawczego Rady Miejskiej w Ałma-Acie, 1956-1957 minister gospodarki komunalnej Kazachskiej SRR. Od 4 czerwca 1957 do 1960 przewodniczący Sownarchozu Aktiubińskiego Ekonomicznego Rejonu Administracyjnego, 1960-1965 kierownik wydziału Komitetu Kontroli Partyjno-Państwowej KC KPK i Rady Ministrów Kazachskiej SRR, 1964-1966 kierownik wydziału Komitetu Kontroli Ludowej Kazachskiej SRR, następnie na emeryturze. Odznaczony Orderem Wojny Ojczyźnianej I klasy i dwoma Orderami Znak Honoru.

</doc>
<doc id="3657062" url="https://pl.wikipedia.org/wiki?curid=3657062" title="Port lotniczy Hami">
Port lotniczy Hami

Port lotniczy Hami (IATA: HMI, ICAO: ZWHM) – port lotniczy położony w Hami, w regionie autonomicznym Xinjiang, w Chińskiej Republice Ludowej.

</doc>
<doc id="3657064" url="https://pl.wikipedia.org/wiki?curid=3657064" title="Port lotniczy Kuqa">
Port lotniczy Kuqa

Port lotniczy Kuqa (IATA: KCA, ICAO: ZWKC) – port lotniczy położony w Kuqa, w regionie autonomicznym Xinjiang, w Chińskiej Republice Ludowej.

</doc>
<doc id="3657065" url="https://pl.wikipedia.org/wiki?curid=3657065" title="Abdollah Nuri">
Abdollah Nuri

Abdollah Nuri (ur. 1949) – irański polityk, dwukrotny minister spraw wewnętrznych Iranu, jeden z liderów obozu reformatorskiego w latach 1997-1999.
Życiorys.
Jest szyickim duchownym. Brał udział w irańskiej rewolucji islamskiej. Cieszył się zaufaniem ajatollaha Ruhollaha Chomejniego, który mianował go m.in. swoim osobistym przedstawicielem przy Korpusie Strażników Rewolucji Islamskiej. Był również wśród doradców kolejnego Najwyższego Przywódcy Iranu - Alego Chameneiego.
Gdy w 1989 prezydentem Iranu został Ali Akbar Haszemi Rafsandżani, Abdollah Nuri z jego rekomendacji został ministrem spraw wewnętrznych Iranu. W latach 90. XX wieku był jednym z czołowych irańskich reformistów skupionych wokół Mohammada Chatamiego, od 1997 do 2001 prezydenta Iranu. Po zwycięstwie Chatamiego objął resort spraw wewnętrznych po raz drugi. Od początku był celem ataków konserwatywnej frakcji w parlamencie i otoczenia Najwyższego Przywódcy Iranu, zwalczającego reformistów. W czerwcu 1998 Nuri został zmuszony do rezygnacji ze stanowiska. W tej sytuacji Chatami mianował go wiceprezydentem. W lutym 1999 Nuri zrezygnował ze stanowiska, by móc wystartować w wyborach samorządowych. Odniósł sukces i został przewodniczącym rady miejskiej w Teheranie. 
Jesienią tego samego roku został aresztowany, by nie mógł wystartować w wyborach parlamentarnych, po których spodziewano się sukcesu reformatorów i objęcia przez Nuriego stanowiska przewodniczącego parlamentu. 
Oskarżono go o publikowanie świętokradczych artykułów na łamach prowadzonej przez siebie gazety "Chordad", wspierającej politykę Chatamiego, wypowiedzi sprzeczne z nauczaniem ajatollaha Chomejniego, publiczne wspieranie dysydenta - ajatollaha Hosejna Alego Montazeriego (którego nazywał swoim wzorem i przewodnikiem duchowym). Proces Abdollaha Nuriego wzbudził ogromne zainteresowanie mediów; oskarżony broniąc się opierał się głównie na cytatach z wypowiedzi Chomejniego. Deklarował wierność wobec republiki islamskiej, twierdząc, że jego działania miały służyć jej przetrwaniu i uchronić kraj przed nową rewolucją. W listopadzie 1999 został uznany za winnego obrazy islamu i kwestionowania władzy Najwyższego Przywódcy. Skazany na pięć lat więzienia, wyszedł na wolność w 2002. Amnesty International uznaje go za więźnia politycznego.

</doc>
<doc id="3657067" url="https://pl.wikipedia.org/wiki?curid=3657067" title="Fiodor Kotow">
Fiodor Kotow

Fiodor Prokofjewicz Kotow (ros. Фёдор Проко́фьевич Ко́тов, ur. 15 maja 1908, zm. 26 października 1980 w Moskwie) – radziecki polityk.
Życiorys.
Od 1939 należał do WKP(b), od 3 marca do 7 kwietnia 1953 i ponownie od 19 stycznia 1954 do 18 lutego 1960 pełnił funkcję przewodniczącego Komitetu Wykonawczego Chabarowskiej Rady Krajowej.

</doc>
<doc id="3657068" url="https://pl.wikipedia.org/wiki?curid=3657068" title="Port lotniczy Fuyuan">
Port lotniczy Fuyuan

Port lotniczy Fuyuan (IATA: FYJ, ICAO: ZYFY) – port lotniczy położony w Fuyuan, w prowincji Heilongjiang, w Chińskiej Republice Ludowej.

</doc>
<doc id="3657075" url="https://pl.wikipedia.org/wiki?curid=3657075" title="Halina Flis-Kuczyńska">
Halina Flis-Kuczyńska

Halina Flis-Kuczyńska (ur. 1942) – polska dziennikarka, autorka bajek i tłumaczka.
Biografia.
Debiutowała w 1960 roku wierszem „Popatrzcie czasem na ziemię” w dodatku literackim Głosu Koszalińskiego. Maturę zdała w 1960 w Liceum im. Księżnej Jadwigi w Szczecinku. W 1965 ukończyła polonistykę na Uniwersytecie Warszawskim. W czasie studiów pracowała w gazecie „Gromada – Rolnik Polski” jako wolny strzelec, a potem, do 1981, jako dziennikarka etatowa. W latach siedemdziesiątych pisała o sprawach wiejskich do nielegalnego pisma „Robotnik”. Założycielka i przewodnicząca koła „Solidarności” w „Gromadzie-Rolniku Polskim”. Kierowała też do 13 grudnia 1981 Biuletynem Informacyjnym Ogólnopolskiego Komitetu Założycielskiego Solidarności Rolników Indywidualnych. W wyniku weryfikacji dziennikarzy w styczniu 1982 została zwolniona z pracy.
Od 1983 przebywała na emigracji we Francji. Od 1984 zaczęła współpracę z paryskim miesięcznikiem „Kontakt”. Zaczęła też pisać komentarze o rolnictwie i o Solidarności rolniczej dla Wolnej Europy, pod pseudonimem „Anna Kraśnicka”. Pod tym pseudonimem opublikowała też w Radiu Wolna Europa cykl żartobliwych opowiadań „Poeta liryczny w stanie wojennym” dla redakcji młodzieżowej Radia”.
Od stycznia 1986 kierowała przygotowanym przez siebie i wydawanym przez „Kontakt” angielskojęzycznym biuletynem „Polish Agriculture” informującym o rolnictwie i niezależnych inicjatywach na wsi. Wyszło 12 numerów. Rozsyłano go do 200 zachodnich ośrodków badawczych i gazet. Prenumeratorem był między innymi Uniwersytet Columbia.
Zajmowała się też kontaktami polskich związkowców rolniczych z francuskimi związkami zawodowymi, organizując przyjazdy związkowców do Francji. Od 1988 była przedstawicielką „Solidarności” Rolników Indywidualnych w Europie upoważnioną do reprezentowania jej interesów we współpracy ze związkami zawodowymi i organizacjami rolniczymi we Francji. O powrocie do kraju w 1990 zaczęła pracować dla MIRCEB, francuskiej organizacji gospodarczej z regionu Bretanii. Jednocześnie zajmowała się publicystyką pisząc do „Gazety Wyborczej i „Rzeczypospolitej”. Przetłumaczyła najpopularniejsze kolędy francuskie. Napisała książki dla dzieci takie jak: "Skarby króla Dzierżykraja", "Miesiące. Months of the year. Les Mois", "Dwa zamki" i "Bajki babci Halusi".
Zasiadła w powołanej 22 maja 2016 radzie politycznej Partii Demokratycznej – demokraci.pl i powstałej z jej przekształcenia 12 listopada tego samego roku Unii Europejskich Demokratów. 23 czerwca 2018 weszła w skład Komitetu Obywatelskiego przy Lechu Wałęsie. W wyborach parlamentarnych w 2019 jako kandydatka UED w ramach Koalicji Polskiej startowała do Sejmu z listy PSL.
Życie prywatne.
Od 1966 żona Waldemara Kuczyńskiego, z którym ma troje dzieci; Macieja (1966), Dorotę (1969) i Natalię (1977).

</doc>
<doc id="3657076" url="https://pl.wikipedia.org/wiki?curid=3657076" title="Grigorij Podgajew">
Grigorij Podgajew

Grigorij Jefimowicz Podgajew (ros. Григо́рий Ефи́мович Подга́ев, ur. 1920 w Chabarowsku, zm. 25 maja 1990 tamże) – radziecki polityk.
Życiorys.
W 1942 ukończył Tomski Instytut Industrialny i został członkiem WKP(b), 1942-1945 służył w Armii Czerwonej, 1945-1948 był instruktorem wydziału Chabarowskiego Komitetu Krajowego WKP(b), a 1948-1949 zastępcą sekretarza ds. transportu Komitetu Miejskiego WKP(b) w Komsomolsku nad Amurem. Następnie (1949-1951) instruktor Wydziału Przemysłu Ciężkiego i zastępca kierownika Wydziału Budowy Maszyn Chabarowskiego Komitetu Krajowego WKP(b), 1951-1954 I sekretarz Stalińskiego Komitetu Rejonowego WKP(b)/KPZR w Chabarowsku, od stycznia 1954 do 1956 I sekretarz Wiaziemskiego Komitetu Rejonowego KPZR w Kraju Chabarowskim. W latach 1955-1958 słuchacz Wyższej Szkoły Partyjnej przy KC KPZR, 1958-1959 kierownik Wydziału Przemysłu Obronnego Chabarowskiego Komitetu Krajowego KPZR, od 1959 do marca 1961 I sekretarz Komitetu Miejskiego KPZR w Chabarowsku, od marca 1961 do 13 maja 1962 przewodniczący Komitetu Wykonawczego Rady Obwodowej Żydowskiego Obwodu Autonomicznego. Od 13 maja 1962 do 24 lipca 1970 I sekretarz Komitetu Obwodowego KPZR Żydowskiego Obwodu Autonomicznego, od 23 lipca 1970 do 15 grudnia 1981 przewodniczący Komitetu Wykonawczego Chabarowskiej Rady Krajowej, następnie na emeryturze, od 30 grudnia 1983 do końca życia przewodniczący Chabarowskiej Krajowej Rady Weteranów Wojny. Odznaczony Orderem Czerwonej Gwiazdy i Medalem Wystawy Osiągnięć Gospodarki Narodowej ZSRR. Deputowany do Rady Najwyższej ZSRR 6 kadencji.

</doc>
<doc id="3657077" url="https://pl.wikipedia.org/wiki?curid=3657077" title="Ziemie Zabrane">
Ziemie Zabrane



</doc>
<doc id="3657083" url="https://pl.wikipedia.org/wiki?curid=3657083" title="Roman Nazarow">
Roman Nazarow

Roman Kapitonowicz Nazarow (ros. Роман Капитонович Назаров, ur. 1905 w guberni tulskiej, zm. 1984) – radziecki polityk.
Życiorys.
Od 1924 w RKP(b), 1929-1931 przewodniczący komitetu fabrycznego i sekretarz komitetu WKP(b) fabryki "Kardolenta" w Moskwie, 1931-1932 instruktor komitetu rejonowego WKP(b) w Moskwie, 1932-1934 sekretarz fabrycznego komitetu WKP(b) w Moskwie. W latach 1934-1935 instruktor kirowskiego komitetu rejonowego WKP(b) w Moskwie, 1935-1937 sekretarz komitetu WKP(b) fabryki "Krasnyj Bogatyr" w Moskwie, 1937-1938 I sekretarz Sokolniczewskiego Komitetu Rejonowego WKP(b) w Moskwie, od czerwca do listopada 1938 kierownik Wydziału Kierowniczych Organów Partyjnych Dalekowschodniego Komitetu Krajowego WKP(b). Od listopada 1938 do czerwca 1939 p.o. I sekretarza Chabarowskiego Komitetu Krajowego WKP(b), od 1939 do października 1940 I sekretarz Komitetu Miejskiego WKP(b) w Chabarowsku, od października 1940 do czerwca 1942 sekretarz Chabarowskiego Komitetu Krajowego WKP(b) ds. kadr, od czerwca 1942 do 20 czerwca 1945 II sekretarz Chabarowskiego Komitetu Krajowego WKP(b). Od 20 czerwca 1945 do 1 kwietnia 1949 I sekretarz Chabarowskiego Komitetu Krajowego WKP(b), 1949-1950 słuchacz kursów przy KC WKP(b), 1950-1951 inspektor KC WKP(b), 1951-1961 partyjny organizator KC WKP(b) i sekretarz Komitetu KPZR fabryki tkackiej w Iwanowie, następnie na emeryturze.

</doc>
<doc id="3657089" url="https://pl.wikipedia.org/wiki?curid=3657089" title="Aleksandr Markow">
Aleksandr Markow

Aleksandr Trofimowicz Markow (ros. Александр Трофимович Марков, ur. 1877, zm. 1935 w Moskwie) – rosyjski działacz komunistyczny, radziecki działacz partyjny.
Życiorys.
Od 1898 działacz SDPRR, od 1918 przewodniczący Komitetu Wykonawczego Oriechowo-Zujewskiej Rady Powiatowej, potem do 1922 sekretarz Komitetu Powiatowego RKP(b) w Sierpuchowie, 1922-1929 przewodniczący KC Związku Włókniarzy i członek Prezydium Wszechzwiązkowej Centralnej Rady Związków Zawodowych. Od 31 maja 1924 do 26 czerwca 1930 zastępca członka KC RKP(b)/WKP(b), 1930-1934 członek Zarządu Państwowego Trustu Bawełnianego, pracownik Moskiewskiego Sownarchozu.

</doc>
<doc id="3657093" url="https://pl.wikipedia.org/wiki?curid=3657093" title="Port lotniczy Jixi">
Port lotniczy Jixi

Port lotniczy Jixi (IATA: JXA, ICAO: ZYJX) – port lotniczy położony w Jixi, w prowincji Heilongjiang, w Chińskiej Republice Ludowej.

</doc>
<doc id="3657094" url="https://pl.wikipedia.org/wiki?curid=3657094" title="Dom rodzinny Stefana Stuligrosza">
Dom rodzinny Stefana Stuligrosza

Dom rodzinny Stefana Stuligrosza – budynek mieszkalny (kamienica), zlokalizowany w Poznaniu, przy ul. Starołęckiej 88 (Starołęka Wielka), po jej zachodniej stronie, na skarpie warciańskiej.
Siedmioosiową kamienicę z wejściem na osi czwartej wzniesiono w 1911. 26 sierpnia 1920 urodził się tutaj dyrygent Stefan Stuligrosz. Na świat przyszedł w mieszkaniu swojej babci ze strony matki, ludowej śpiewaczki – Franciszki Węcławek (Błotnej). Według wspomnień matki, Marii Stuligrosz, Stefan "[...] bardzo lubił przedstawienia. Zorganizował sobie kilkoro dzieciaków na górce, gdzieś na strychu, i odgrywali. Potem założył sobie chórek. Zdolności muzyczne to już w 8. roku życia okazywał. Przychodził do nas pan Kubacki i uczył go grać na skrzypcach". Potem, gdy Stuligroszowie zamieszkali w budynku Małeckiego przy Drodze Dębińskiej, młody Stuligrosz spędzał soboty i niedziele w domu na Starołęce, uczestnicząc w nabożeństwach w nowym wówczas kościele św. Antoniego Padewskiego.
W 2009 na elewacji, przy wejściu odsłonięto okolicznościową tablicę pamiątkową.

</doc>
<doc id="3657095" url="https://pl.wikipedia.org/wiki?curid=3657095" title="Port lotniczy Foshan">
Port lotniczy Foshan

Port lotniczy Foshan (IATA: FUO, ICAO: ZGFS) – port lotniczy położony w Foshan, w prowincji Guangdong, w Chińskiej Republice Ludowej.

</doc>
<doc id="3657097" url="https://pl.wikipedia.org/wiki?curid=3657097" title="Port lotniczy Jinggangshan">
Port lotniczy Jinggangshan

Port lotniczy Jinggangshan (IATA: JGS, ICAO: ZSJA) – port lotniczy położony w Ji’an, w prowincji Jiangxi, w Chińskiej Republice Ludowej.

</doc>
<doc id="3657101" url="https://pl.wikipedia.org/wiki?curid=3657101" title="P. J. Proby">
P. J. Proby



</doc>
<doc id="3657102" url="https://pl.wikipedia.org/wiki?curid=3657102" title="Port lotniczy Nantong">
Port lotniczy Nantong

Port lotniczy Nantong (IATA: NTG, ICAO: ZSNT) – port lotniczy położony w Nantong, w prowincji Jiangsu, w Chińskiej Republice Ludowej.

</doc>
<doc id="3657103" url="https://pl.wikipedia.org/wiki?curid=3657103" title="Władimir Masłow">
Władimir Masłow

Władimir Pietrowicz Masłow (ros. Владимир Петрович Маслов, ur. 14 kwietnia 1925 we wsi Durasowo w Baszkirskiej ASRR, zm. 28 września 1988 w Moskwie) – radziecki admirał.
Życiorys.
Od 1942 żołnierz Armii Czerwonej/Armii Radzieckiej, uczestnik II wojny światowej, od 1945 na stanowiskach dowódczych i sztabowych w Marynarce Wojennej ZSRR. Od 1945 w WKP(b), 1950 ukończył Wyższą Szkołę Marynarki Wojennej, a 1966 Wojskową Akademię Sztabu Generalnego, od 11 września 1974 do 31 sierpnia 1979 był dowódcą Floty Oceanu Spokojnego (przedtem, od września 1968 do 1974, był zastępcą jej dowódcy), 1975 mianowany admirałem. W 1985 zwolniony ze służby wojskowej z powodu choroby. Od 5 marca 1976 zastępca członka KC KPZR. Pochowany na Cmentarzu Kuncewskim w Moskwie.

</doc>
<doc id="3657104" url="https://pl.wikipedia.org/wiki?curid=3657104" title="Screamin' Jay Hawkins">
Screamin' Jay Hawkins



</doc>
<doc id="3657105" url="https://pl.wikipedia.org/wiki?curid=3657105" title="Michał Sieńko">
Michał Sieńko

Michał Sieńko (ur. 13 czerwca 1996) – polski unihokeista, obecnie zawodnik drużyny MUKS Zielonka. Uczestnik World Games 2017.
Statystyki.
Szczegółowa tabela występów w reprezentacji.

</doc>
<doc id="3657107" url="https://pl.wikipedia.org/wiki?curid=3657107" title="Stela Sargona II z Cypru">
Stela Sargona II z Cypru

Stela Sargona II z Cypru – kamienna stela odnaleziona w 1844 roku w Kition (ob. Larnaka) na Cyprze. Na steli tej, wykonanej na rozkaz asyryjskiego króla Sargona II (722–705 p.n.e.), znajduje się przedstawienie reliefowe z wizerunkiem tego władcy oraz inskrypcją klinową opisująca jego dokonania. Obecnie zabytek znajduje się w Muzeum Pergamońskim w Berlinie (nr inw. VA 968), a jego kopia wystawiana jest w Muzeum Archeologicznym w Larnace.
Opis.
Wykonana z bazaltu stela ma wysokość 209 cm, szerokość 68 cm i grubość 32-33 cm. Pierwotnie grubość tego zabytku wynosiła ok. 45-46 cm, ale w 1846 roku odcięto tylną część steli, aby ułatwić w ten sposób jej przewóz do Berlina. Odcięcie tylnej części steli spowodowało uszkodzenie inskrypcji klinowej pokrywającej jej boki. Nie wiadomo obecnie, gdzie znajduje się odcięta część steli. 
Inskrypcja klinowa na steli pozwoliła zidentyfikować przedstawionego na niej władcę jako Sargona II, króla Asyrii. Stojący król, przedstawiony z profilu, skierowany jest w prawą stronę w kierunku ośmiu symboli boskich umieszczonych przed nim, na wysokości jego głowy. Sargon II ubrany jest w długą szatę królewską ozdobioną frędzlami i nosi charakterystyczne nakrycie głowy noszone tylko przez władców asyryjskich. W lewej ręce król trzyma maczugę, natomiast jego prawa ręka jest wzniesiona w geście modlitwy. Przed królem, na wysokości jego głowy, umieszczonych zostało osiem symboli boskich: tiara wielorożna (symbol boga Aszura), sierp księżyca (symbol boga Sina), gwiazda (symbol bogini Isztar), piorun (symbol boga Adada), łopata/motyka (symbol boga Marduka), rylec pisarski (symbol boga Nabu), siedem kropek (symbol bogów Sebitti) i uskrzydlony dysk słoneczny (symbol boga Szamasza).
Inskrypcja klinowa (167 linijek tekstu) umieszczona jest na przedzie (kol. I) i bokach (kol. II i III) steli. Z powodu uszkodzenia steli początkowe słowa 74 linijek kol. III (lewy bok) i ostatnie słowa 65 linijek kol. II (prawy bok) są obecnie utracone. Poza tym tekst zapisany po bokach jest dobrze zachowany, w przeciwieństwie do 28 linijek (kol. I) umieszczonych z przodu na szacie królewskiej, które są uszkodzone. 
Tekst inskrypcji:
Nie ma pewności co do tego, czy stela wykonana została na wyspie, czy też przywieziona ze stałego lądu. Nie wiadomo też dokładnie, gdzie była pierwotnie ustawiona. W swej inskrypcji Sargon II wspomina jedynie, iż wzniósł tę stelę „[naprzeciw góry] Ba'al-harri, góry [dominującej n]ad krajem Adnana” (kol. III 52-53). Radner identyfikuję tą górę z górą Stawrowouni (wys. 689 m), leżącą na północny wschód od Larnaki.
Adnana (ob. Cypr) wzmiankowana jest w rocznikach królewskich Sargona II z Dur-Szarrukin. Zgodnie z nimi w końcowym okresie swego panowania, najprawdopodobniej pomiędzy 709 a 707 r. p.n.e., Sargon II wyruszyć miał nad Morze Śródziemne, aby dopomóc tam swemu sojusznikowi, królowi Tyru, w odzyskaniu przez niego kontroli nad jego wasalami – siedmioma królami z Ja' na wyspie Adnana. Ja' było w owym czasie częścią Cypru zdominowaną przez królestwo Tyru, które traktowało tamtejsze miasta-państwa jako swych wasali. Wyprawa ta zakończyć się musiała powodzeniem, gdyż wkrótce potem do przebywającego w Babilonie Sargona II przybyli z darami wysłannicy z Adnany. Zdaniem uczonych jednym z następstw tej wizyty było właśnie ustawienie na Cyprze steli Sargona II (ok. 707 r. p.n.e.). Stela ta wyznaczać miała najprawdopodobniej zachodnią granicę wpływów tego władcy, gdyż zgodnie z jego inskrypcjami jego imperium rozciągać się miało właśnie od wyspy Adnana na Morzu Zachodzącego Słońca aż do wyspy Dilmun na Morzu Wschodzącego Słońca. Sam Cypr najprawdopodobniej nigdy nie został przez Asyryjczyków podbity, gdyż poza stelą nie odkryto tam żadnych archeologicznych pozostałości, które świadczyłyby o obecności Asyryjczyków na Cyprze w końcu VIII i w VII w. p.n.e.

</doc>
<doc id="3657110" url="https://pl.wikipedia.org/wiki?curid=3657110" title="Ellen Gould White">
Ellen Gould White



</doc>
<doc id="3657111" url="https://pl.wikipedia.org/wiki?curid=3657111" title="Stanisław Biedugnis">
Stanisław Biedugnis

Stanisław Biedugnis (ur. 1947) – polski inżynier, profesor nauk technicznych. Specjalizuje się w inżynierii bezpieczeństwa cywilnego, ryzyku i bezpieczeństwie w inżynierii środowiska oraz wodociągach i kanalizacjach. Nauczyciel akademicki Wydziału Instalacji Budowlanych, Hydrotechniki i Inżynierii Środowiska Politechniki Warszawskiej (od 1978) oraz Szkoły Głównej Służby Pożarniczej (od 2001).
Życiorys.
Studia na Politechnice Warszawskiej ukończył w 1972. Tytuł naukowy profesora nauk technicznych został mu nadany w 1996 roku. Zajmuje stanowisko profesora zwyczajnego w Zakładzie Zaopatrzenia w Wodę i Odprowadzania Ścieków Wydziału Instalacji Budowlanych, Hydrotechniki i Inżynierii Środowiska Politechniki Warszawskiej oraz profesora zwyczajnego w Katedrze Inżynierii Bezpieczeństwa Szkoły Głównej Służby Pożarniczej.
Na Politechnice prowadzi zajęcia m.in. z metod numerycznych oraz optymalizacji systemów wod-kan i ciepłowniczych. Jest członkiem szeregu krajowych i międzynarodowych towarzystw naukowych i technicznych, m.in. polskiej sekcji European Association of Environment and Resource Economist (od 1994) oraz Komitetu Inżynierii Środowiska PAN. Jest też członkiem rady naukowej czasopisma „Foundations of Civil and Environmental Engineering” (od 2009).

</doc>
<doc id="3657112" url="https://pl.wikipedia.org/wiki?curid=3657112" title="Irena Maślińska">
Irena Maślińska

Irena Maślińska (ur. 10 kwietnia 1918 w Rosławiu, zm. 12 maja 2002 w Gdańsku) – polska aktorka teatralna i filmowa.
Teatry.
Występowała na następujących scenach: 
Przyczyniła się do wydatnego wzrostu poziomu artystycznego Teatru Polskiego w Poznaniu. 
Pochowana na Cmentarzu Łostowickim w Gdańsku.

</doc>
<doc id="3657115" url="https://pl.wikipedia.org/wiki?curid=3657115" title="Dekanat Baranowicki Wschodni">
Dekanat Baranowicki Wschodni



</doc>
<doc id="3657116" url="https://pl.wikipedia.org/wiki?curid=3657116" title="Roman Mielnikow">
Roman Mielnikow

Roman Jefimowicz Mielnikow (ros. Роман Ефимович Мельников, ur. 17 listopada 1908 we wsi Siniczino w guberni moskiewskiej, zm. 7 września 1988 w Moskwie) – radziecki polityk.
Życiorys.
Od 1928 w WKP(b), 1931-1936 kierownik Wydziału Organizacyjnego i sekretarz Stalińskiego Komitetu Rejonowego WKP(b) w Moskwie, od kwietnia 1936 do sierpnia 1937 przewodniczący Pierwomajskiej Rady Rejonowej w Moskwie, w 1937 przewodniczący Smoleńskiej Rady Miejskiej. Od 19 października 1937 do stycznia 1940 p.o. przewodniczącego, a od stycznia 1940 do 5 lutego 1945 przewodniczący Komitetu Wykonawczego Smoleńskiej Rady Obwodowej, 1945-1948 słuchacz Wyższej Szkoły Partyjnej przy KC WKP(b), 1948-1949 inspektor KC WKP(b). W 1949 zastępca pełnomocnika KC WKP(b) w Uzbeckiej SRR, od 1949 do 10 września 1959 II sekretarz KC Komunistycznej Partii (bolszewików) Uzbekistanu/Komunistycznej Partii Uzbekistanu, od 14 października 1952 do 17 października 1961 zastępca członka KC KPZR, 1959-1963 inspektor KC KPZR. Od 1963 do 1966 członek Komisji Partyjnej przy KC KPZR, 1966-1982 członek Komitetu Kontroli Partyjnej przy KC KPZR, następnie na emeryturze. Deputowany do Rady Najwyższej ZSRR 1, 3, 4 i 5 kadencji. Pochowany na Cmentarzu Trojekurowskim.

</doc>
<doc id="3657123" url="https://pl.wikipedia.org/wiki?curid=3657123" title="Utajnianie z wyprzedzeniem">
Utajnianie z wyprzedzeniem

Utajnianie z wyprzedzeniem (z ang. "forward secrecy" – FS; znane także jako doskonałe utajnianie z wyprzedzeniem) jest własnością zabezpieczonych protokołów komunikacyjnych: Utajnienie przekazywania ma miejsce wtedy, gdy złamanie tzw. „kluczy długoterminowych” nie powoduje skompromitowania kluczy, użytych w poprzednich sesjach. FS chroni starsze sesje przed potencjalnymi, przyszłymi złamaniami kluczy tajnych lub haseł. Jeżeli FS jest wykorzystywany, szyfrowane komunikacje oraz sesje utworzone w przeszłości nie mogą zostać odzyskane i odszyfrowane w przypadku kompromitacji haseł lub kluczy długoterminowych w późniejszymi okresie, nawet jeśli intruz będzie aktywnie ingerować w działanie protokołu.
Historia.
Pojęcie "Perfekcyjne utajnianie z wyprzedzeniem" zostało wymyślone przez C.G. Günthera w roku 1990
, a następnie przedyskutowane przez Whitfielda Diffiego, Paula van Oorschota i Michaela Jamesa Wienera
w 1992 gdzie było ono wykorzystywane do opisania własności protokołu STS.
Utajnienia z wyprzedzaniem używano także do opisania analogicznej właściwości protokołów uzgadniania kluczy (bazujących na uwierzytelnianiu hasłem), gdzie tajnymi danymi jest współdzielone hasło.

</doc>
<doc id="3657124" url="https://pl.wikipedia.org/wiki?curid=3657124" title="Humberside">
Humberside

Humberside – dawne hrabstwo niemetropolitalne w północno-wschodniej Anglii, istniejące od 1 kwietnia 1974 roku do 1 kwietnia 1996 roku. Obejmowało obszar wokół estuarium Humber, nad Morzem Północnym, na pograniczu historycznych hrabstw Yorkshire i Lincolnshire. Głównym ośrodkiem miejskim było Kingston upon Hull.
W 1996 roku hrabstwo zostało rozwiązane, a w jego miejsce powołane zostały cztery jednostki typu "unitary authority": East Riding of Yorkshire, Kingston upon Hull, North Lincolnshire i North East Lincolnshire.
Podział administracyjny.
Hrabstwo Humberside podzielone było na dziewięć dystryktów:

</doc>
<doc id="3657126" url="https://pl.wikipedia.org/wiki?curid=3657126" title="Karol Pelczarski">
Karol Pelczarski

Karol Pelczarski (ur. 11 lutego 1998 r.) – polski unihokeista. Uczestnik World Games 2017.
Sukcesy.
Reprezentacyjne.
- (1 x 6 miejsce): MŚ 2015
Statystyki.
Szczegółowa tabela występów w reprezentacji.

</doc>
<doc id="3657127" url="https://pl.wikipedia.org/wiki?curid=3657127" title="Colby O'Donis">
Colby O'Donis



</doc>
<doc id="3657129" url="https://pl.wikipedia.org/wiki?curid=3657129" title="Hereford and Worcester">
Hereford and Worcester

Hereford and Worcester – dawne hrabstwo administracyjne (niemetropolitalne) w Anglii, istniejące od 1 kwietnia 1974 do 1 kwietnia 1998, powstałe z połączenia hrabstw Herefordshire i Worcestershire.
Podział administracyjny.
Hrabstwo Hereford and Worcester podzielone było na sześć dystryktów:

</doc>
<doc id="3657130" url="https://pl.wikipedia.org/wiki?curid=3657130" title="Alfred von Kropatschek">
Alfred von Kropatschek

Alfred Ritter von Kropatschek (ur. 30 stycznia 1838 w Bielsku, zm. 2 maja 1911 w Lovranie) – generał artylerii (niem. Feldzeugmeister) cesarskiej i królewskiej Armii, inżynier i konstruktor broni. Do jego najważniejszych wynalazków należy magazynek rurowy oraz łoża artyleryjskie z opornikiem sprężynowym.
Życiorys.
Alfred Kropatschek pochodził z Bielska (dziś Bielsko-Biała) na Śląsku Austriackim. Uczęszczał do Akademii Artylerii w Ołomuńcu, przeniesionej następnie (1858) do Hranic. Wziął udział w wojnie francusko-austriackiej 1859. W latach 1861–1863 ukończył wyższy kurs artyleryjski, a rok później został przydzielony do Rady Artyleryjskiej (Artillerie-Comité) w Wiedniu.
Po wojnie prusko-austriackiej 1866 pracował nad wprowadzeniem w armii austriackiej broni odtylcowej, która to innowacja okazała się być bardzo potrzebna po porażce pod Sadową. Jednocześnie pracował jako nauczyciel w szkole wojskowej w Bruck an der Leitha oraz był doradcą osmańskiego ministra Dauda Paszy w dziedzinie uzbrojenia armii osmańskiej wyrobami Josefa Werndla. W latach 1870–1871 podjął podróż edukacyjną na front wojny prusko-francuskiej. Od roku 1874 był w randze kapitana (w 1876 awansowany na majora) dowódcą baterii IV Pułku Artylerii. Tytuł szlachecki "Ritter" otrzymał w roku 1871.
W 1877 został komendantem Szkoły Kadetów Artylerii w Wiedniu. W 1883 został wyznaczony na stanowisko komendanta 2 Morawsko-Śląskiego Pułku Artylerii Polowej w Ołomuńcu. W międzyczasie awansował na podpułkownika (1880) i pułkownika (1884). W 1886 został komendantem 13 Brygady Artylerii w Zagrzebiu. W 1890 został przeniesiony do Grazu na stanowisko komendanta 3 Brygady Artylerii i jednocześnie brygadiera artylerii 3 Korpusu. 13 maja 1890 został generałem majorem, 5 listopada 1894 generałem porucznikiem i 26 kwietnia 1902 – generałem artylerii. Od roku 1895 był generalnym inspektorem artylerii (General-Artillerie-Inspektor). 1 maja 1907 został przeniesiony w stan spoczynku.
Technik i konstruktor.
Kropatschek należał do najzdolniejszych inżynierów w armii austro-węgierskiej. Rozwinął technikę karabinu powtarzalnego poprzez dodanie magazynka rurowego. Znalazł on zastosowanie u węgierskiej landwehry i bośniackiej żandarmerii, ale przede wszystkim u francuskiej piechoty morskiej, gdzie konstrukcja Kropatschka stała się podstawą dla karabinu Lebel Mle 1886.
W dziedzinie techniki artyleryjskiej udało się Kropatschkowi zmniejszyć odrzut poprzez wprowadzenie w swoim dziale polowym M/75 łóż z opornikiem sprężynowym.
Do innych innowacji Kropatschka należy przymocowanie tarcz ochronnych do dział polowych oraz wprowadzenie do austriackiej amunicji nabojów scalonych. Od 1899 r. armia austro-węgierska dysponowała za jego sprawą armatami automatycznymi.
Znany i do dziś popularny na rynku kolekcjonerskim jest zaprojektowany w 1886 r. dla armii portugalskiej i wyprodukowany w 40 000 sztuk w zakładach zbrojeniowych w Steyr karabin powtarzalny Kropatschek M 1886, pierwszy karabin „małego kalibru” (8 mm zamiast powszechnie dotąd stosowanych 11 mm), z nabojami napełnianymi początkowo prochem czarnym, a od 1895 r. nitrocelulozowym. W portugalskich koloniach był używany do lat 60. XX wieku.
Austro-Węgry:
Francja:
Portugalia:

</doc>
<doc id="3657133" url="https://pl.wikipedia.org/wiki?curid=3657133" title="Jeremi Naumczyk">
Jeremi Naumczyk

Jeremi Hubert Naumczyk (ur. 3 listopada 1942) – polski inżynier i chemik, doktor habilitowany nauk technicznych. Specjalizuje się w chemii środowiska oraz technologii wody i ścieków. Profesor nadzwyczajny na Wydziale Instalacji Budowlanych, Hydrotechniki i Inżynierii Środowiska Politechniki Warszawskiej.
Życiorys.
Doktoryzował się w 1975 na podstawie pracy pt. "Problemy identyfikacji mikrozanieczyszczeń organicznych w wodach naturalnych, na przykładzie wody wiślanej". Habilitował się w 2002 na podstawie oceny dorobku naukowego i rozprawy "Elektroutlenianie zanieczyszczeń w zastosowaniu do oczyszczania ścieków garbarskich". Pracuje jako profesor nadzwyczajny w Zakładzie Informatyki i Badań Jakości Środowiska Wydziału Instalacji Budowlanych, Hydrotechniki i Inżynierii Środowiska Politechniki Warszawskiej. Prowadzi zajęcia m.in. z chemii środowiska oraz procesów chemicznych w oczyszczaniu ścieków.
Współautor podręcznika pt. "Laboratorium podstaw chemii" (wraz z K. Badowską-Olenderek i J. Czyżewskim, Oficyna Wydawnicza Politechniki Warszawskiej, 2006, ). Artykuły publikował m.in. w takich czasopismach jak: „Ecological Engineering”, „Archives of Environmental Protection”, „Water Research” oraz „Gaz, Woda i Technika Sanitarna”.

</doc>
<doc id="3657143" url="https://pl.wikipedia.org/wiki?curid=3657143" title="Krystyna Szmeja">
Krystyna Szmeja

Krystyna Szmeja (ur. 10 września 1929 w Poznaniu, zm. 21 stycznia 2016 tamże) – polska redaktorka, wydawca, tłumaczka, znawczyni dziejów Wielkopolski.
Życiorys.
Urodziła się w rodzinie inżyniera drzewnego Leona Wiśniewskiego i Cecylii z Malickich. W 1938 rodzina przeniosła się z Poznania do Warszawy. Do 1942 uczyła się w Gimnazjum im. Emilii Plater, a potem na tajnych kompletach tej szkoły (do 1944). Podczas powstania warszawskiego brała czynny udział, jako żołnierz Szarych Szeregów, w walkach na odcinku ulic Hoża – Poznańska. Po klęsce powstania udała się do Częstochowy, a w 1945, jeszcze w trakcie walk o Poznań, powróciła do rodzinnego miasta. 
Uczyła się tutaj w Gimnazjum im. Klaudyny Potockiej (matura w 1947). W 1947 zapisała się na Uniwersytet Poznański, na studia anglistyczne, które ukończyła w 1951. Od 1955 do 1958 kierowała przychodnią dentystyczną w Kościanie. Od 1961 do 1962 pracowała w Poznaniu, w agenturze Wydawnictw Handlu Zagranicznego, a do 1963 w Centralnym Ośrodku Informacji Turystycznej. Redagowała tam wydawnictwa obcojęzyczne. Od 1 października 1963 przeniosła się do wojewódzkiej redakcji Wydawnictwa Artystyczno-Graficznego (od 1966 była tam sekretarzem redakcji). Od 1977 była zastępcą redaktora naczelnego w poznańskim oddziale Krajowej Agencji Wydawniczej. Od 1981 była redaktorem naczelnym tej jednostki. Była tam twórcą serii wydawniczych i inicjatorem ich założeń profilowych – m.in. bogatej merytorycznie serii "Z dziejów Wielkopolski". Inicjowała też wydarzenia kulturalne w Poznaniu i Wielkopolsce. Była przewodniczącą koła Towarzystwa Przyjaźni Polsko-Radzieckiej. 
Po 1989 działała w Międzynarodowym Stowarzyszeniu Klubów Lion's w Polsce. Była założycielką pierwszego żeńskiego klubu Lion's w Europie Środkowo-Wschodniej - "LC Patria Poznań" i należała do klubu "LC Pro Futuro Poznań". W kadencji 1996-1997 była gubernatorem okręgu 121 Polska i zarazem pierwszą kobietą w Polsce piastującą takie stanowisko.
Odznaczenia.
Odznaczona Krzyżem Kawalerskim Orderu Odrodzenia Polski (1984), Złotym i Srebrnym Krzyżem Zasługi, odznaką Zasłużonego Działacza FJN oraz Odznaką Honorową Miasta Poznania.
Życie prywatne.
Od 1956 w związku małżeńskim z inżynierem chemikiem Jerzym Szmeją (1922-1985). Miała z nim trójkę dzieci: Andrzeja (ur. 1957, konstruktor budowy okrętów), Katarzynę (1958, prawniczkę) i Magdalenę (1959, redaktorkę "Kuriera Polskiego").
Pochowana jest na Cmentarzu Junikowskim.

</doc>
<doc id="3657146" url="https://pl.wikipedia.org/wiki?curid=3657146" title="Jerzy Szymon Billewicz">
Jerzy Szymon Billewicz

Jerzy Szymon Billewicz herbu Mogiła – generał adiutant Jego Królewskiej Mości, chorąży żmudzki w latach 1775-1788, sędzia ziemski repartycji rosieńskiej w latach 1765-1775, ciwun pojurski w latach 1751-1765, starosta rosieński w 1764 roku.
Syn ciwuna Wielkich Dyrwian Aleksandra.
Był elektorem Stanisława Augusta Poniatowskiego w 1764 roku z Księstwa Żmudzkiego.

</doc>
<doc id="3657148" url="https://pl.wikipedia.org/wiki?curid=3657148" title="Superliga szwedzka w unihokeju mężczyzn">
Superliga szwedzka w unihokeju mężczyzn

Superliga szwedzka w unihokeju mężczyzn (szw. "Svenska Superligan") – najwyższa klasa ligowych rozgrywek unihokeja mężczyzn w Szwecji. Triumfator ligi zostaje Mistrzem Szwecji, dwie najsłabsze drużyny zostają relegowane do I Dywizji. Rozgrywki organizowane są od sezonu 1983 r. przez Szwedzki Związek Unihokeja. Najbardziej utytułowanym klubem jest IBK Lockerud, który posiada 5 tytułów mistrzowskich. Od sezonu 2007/08 rozgrywki odbywają się pod nazwą Superliga Szwedzka "(Swenska Superligan)."
Historia.
Szwedzka Superliga rozpoczęła rozgrywki w sezonie 1989/1990 pod nazwą "Dywizja I", zastępując istniejący od 1993 r. Puchar Szwecji (szw. "Svenska Cup"). W sezonie 1995/1996 "Dywizja I" została przemianowana na "Elitserien" i podzielono ją na dwie grupy - północną i południową, ale podział ten został zlikwidowany w 1999 r. Od 2000 r. Superliga szwedzka jest ligą narodową. W marcu 2007 r. podjęto decyzję, że w sezonie 2008/2009 liga zostanie rozszerzona do 14 zespołów, dwa miesiące później zmieniono nazwę na "Svenska Superliga", która obowiązuje do dziś."."
Edycje rozgrywek.
(*)"- od sezonu 1989/1990 brązowy medal przyznawany jest ex aequo dla dwóch drużyn, które przegrały w półfinale play-off"

</doc>
<doc id="3657150" url="https://pl.wikipedia.org/wiki?curid=3657150" title="Georgi Welinow">
Georgi Welinow

Georgi Welinow Welinow (bułg. Георги Велинов Велинов; ur. 5 października 1957 w Ruse) – bułgarski piłkarz grający na pozycji bramkarza. W swojej karierze rozegrał 33 mecze w reprezentacji Bułgarii.
Kariera klubowa.
Swoją karierę piłkarską Welinow rozpoczął w klubie Dunaw Ruse. W sezonie 1974/1975 roku zadebiutował w nim w pierwszej lidze bułgarskiej. W 1976 roku odszedł do drugoligowego Czerno More Warna. W sezonie 1976/1977 wywalczył z nim awans do pierwszej ligi.
W 1978 roku Welinow odszedł do CSKA Sofia. W sezonie 1978/1979 został wicemistrzem kraju, a w sezonach 1979/1980, 1980/1981, 1981/1982 i 1982/1983 czterokrotnie z rzędu wywalczył z CSKA tytuł mistrzowski. W sezonie 1982/1983 zdobył też Puchar Bułgarii. Następnie w sezonach 1983/1984 i 1984/1985 zostawał wicemistrzem kraju. W tym drugim przypadku zdobył też swój drugi Puchar Bułgarii. Z kolei w sezonie 1986/1987 wywalczył z CSKA dublet (mistrzostwo oraz krajowy puchar).
W 1987 roku Welinow odszedł z CSKA do portugalskiego klubu SC Braga. W sezonie 1988/1989 grał w Atlético CP, a w sezonie 1989/1990 w O Elvas CAD. W 1990 roku wrócił do Bułgarii i w sezonie 1990/1991 występował w FK Sliwen. W 1991 roku został zawodnikiem CSKA Sofia, z którym w sezonie 1991/1992 wywalczył mistrzostwo, a w sezonie 1992/1993 zdobył puchar kraju. W 1994 roku zakończył karierę piłkarską jako zawodnik klubu Sławia Sofia.
Kariera reprezentacyjna.
W reprezentacji Bułgarii Welinow zadebiutował 16 stycznia 1979 w wygranym 1:0 towarzyskim meczu z Cyprem, rozegranym w Larnace. Grał m.in. w: eliminacjach do MŚ 1982 i do Euro 84. Od 1979 do 1983 rozegrał w kadrze narodowej 33 mecze.

</doc>
<doc id="3657154" url="https://pl.wikipedia.org/wiki?curid=3657154" title="Comtessa de Dia">
Comtessa de Dia



</doc>
<doc id="3657159" url="https://pl.wikipedia.org/wiki?curid=3657159" title="Stefan Toszew">
Stefan Toszew

Stefan Toszew Toszew (, ur. 18 grudnia 1859 w Eski Zaara, zm. 16 listopada 1934 w Płowdiwie) – bułgarski wojskowy, generał piechoty, dowódca armii.
Życiorys.
W 1877 roku wstąpił na ochotnika do oddziałów bułgarskich walczących po stronie Rosji w wojnie rosyjsko-tureckiej i był tłumaczem w sztabie 8 batalionu bułgarskiego.
Po zakończeniu wojny pozostał w powstającym bułgarskim wojsku i w 1879 roku był słuchaczem pierwszego kursu oficerskiego szkoły wojskowej w Sofii. Po jego ukończeniu został dowódcą kompanii w 6, a potem 10 batalionie piechoty milicji Rumelii Wschodniej. Pełnił tam służbę do lutego 1881, kiedy został przeniesiony do rezerwy.
Wkrótce jednak ponownie wstąpił do wojska Księstwa Bułgarii i został oficerem w 14 batalionie piechoty, a potem został członkiem dworu Aleksandra I.
W 1883 roku został dowódcą kompanii w 7 batalionie piechoty, a w 1885 dowódcą 2 batalionu w 3 pułku piechoty. Po wybuchu wojny serbsko-bułgarskiej uczestniczył w walkach, a potem był komendantem garnizonu w granicznym mieście Tran.
W latach 1886 – 1899 był dowódcą pułków, kolejno: 3, 11, 7 i 8. W 1899 roku został dowódcą 2 Brygady w 2 Dywizji Piechoty, a w 1904 dowódcą 7 Dywizji Piechoty i funkcję tę sprawował do kwietnia 1908 roku.
W trakcie I wojny bałkańskiej dowodził 1 Dywizją Piechoty. Uczestniczył wtedy w bitwie pod Czataładzą i pod Kirk Kilisse (28 października 1912), gdzie dowodzona przez niego wyróżniła się w walce.
Po zakończeniu wojny w dniu 9 maja 1913 roku został dowódcą 5 Armii i dowodził nią w trakcie II wojny bałkańskiej. Brała ona udział w walkach na terenie Macedonii. Po zakończeniu walk i demobilizacji wojsk w 1913 roku został komendantem 2, a potem 3 Obszaru Wojskowego, będących odpowiednikiem armii w czasie pokoju.
Po wybuchu I wojny światowej i przystąpieniu Bułgarii do wojny po stronie państw centralnych, został dowódcą 3 Armii, która prowadziła walki przeciwko Rumunii, w składzie grupy niemieckiego feldmarsz. von Mackensena. Brał udział w bitwie nad Ardżesz, a następnie zajęciu Bukaresztu.
W 1918 roku został wyznaczony na Gubernatora Generalnego w Macedonii i funkcję pełnił do czerwca 1918 roku, kiedy został dowódcą 4 Armii.
Po zakończeniu wojny w latach 1918 – 1919 był komendantem 4 Obszaru Wojskowego, który utworzono z jednostek 4 Armii. W dniu 24 czerwca 1919 został przeniesiony do rezerwy. Po przeniesieniu do rezerwy działał w środowisku kombatantów i oficerów rezerwy, m.in. w latach 1923 – 1924 był przewodniczącym Związku Oficerów Rezerwy. Zajął się także działalności pisarską opisując działania wojsk bułgarskich w czasie I wojny światowej.
Zmarł 27 października 1924 w Płowdiwie, pochowany został w Sofii.

</doc>
<doc id="3657162" url="https://pl.wikipedia.org/wiki?curid=3657162" title="Dekanat Brzeski">
Dekanat Brzeski



</doc>
<doc id="3657168" url="https://pl.wikipedia.org/wiki?curid=3657168" title="Rafał Przeciszewski">
Rafał Przeciszewski

Rafał Przeciszewski herbu Grzymała – ciwun berżański w latach 1765-1779, ciwun wieszwiański w latach 1752-1765, krajczy żmudzki w latach 1744-1752.
Był elektorem Stanisława Augusta Poniatowskiego w 1764 roku z Księstwa Żmudzkiego.
Bibliografia.
 

</doc>
<doc id="3657170" url="https://pl.wikipedia.org/wiki?curid=3657170" title="Janina Błaszczak">
Janina Błaszczak

Janina Błaszczak, po mężu Wolanin (ur. 5 października 1924 w Kowlu, zm. 22 grudnia 2010 w Zielonej Górze) – podpułkownik WP, ekonomistka, uczestniczka walk na froncie wschodnim i powstania warszawskiego, dama orderów Virtuti Militari i Odrodzenia Polski, honorowy obywatel Zielonej Góry. Dowodzona przez nią bateria moździerzy była największym pierwszoliniowym pododdziałem Wojska Polskiego, jakim dowodziła kobieta w czasie II wojny światowej.
Życiorys.
Urodziła się na Wołyniu, w rodzinie legionisty i osadnika wojskowego. Prawdopodobnie w 1939 jej ojciec zginął z rąk ukraińskich nacjonalistów. Ona sama wraz z całą rodziną została w lutym 1940 deportowana przez władze sowieckie na Syberię. Na wygnaniu pracowała przy wyrębie lasów.
W sierpniu 1943 zgłosiła się ochotniczo w szeregi Armii Berlinga. Początkowo służyła w szeregach batalionu kobiecego im Emilii Plater. Pod koniec 1943 roku rozpoczęła pięciomiesięczną naukę w szkole oficerskiej w Riazaniu, którą ukończyła z pierwszą, a według innych źródeł z trzecią lokatą. W stopniu podporucznika objęła dowództwo nad 3 baterią moździerzy 9 pułku piechoty 3 Dywizji Piechoty im. Romualda Traugutta. Pododdział ten był największą pierwszoliniową jednostką WP, jaką dowodziła kobieta w czasie II wojny światowej.
W sierpniu 1944 brała udział w walkach na przyczółku warecko-magnuszewskim. Miesiąc później, wraz ze swoim pułkiem, uczestniczyła w walkach o Pragę, a następnie w nieudanej próbie odsieczy dla powstańczej Warszawy. Po klęsce na przyczółku czerniakowskim została uznana za poległą. W rzeczywistości, będąc dwukrotnie ranną, trafiła do niemieckiej niewoli. Przy pomocy żołnierzy Armii Krajowej zdołała uciec ze szpitala w Skierniewicach i będąc pod opieką rodziny kolejarskiej ukrywała się do lutego 1945.
W latach 1945–1946 wykładała w szkole oficerskiej w Łodzi (prowadziła zajęcia z zakresu obsługi broni). W 1946 została zdemobilizowana. Po zakończeniu służby wojskowej wybrała zawód ekonomistki. Od 1951 żyła i pracowała w Zielonej Górze. Była działaczem ZBoWiD. Zmarła w grudniu 2010. Spoczywa na cmentarzu komunalnym przy ul. Wrocławskiej w Zielonej Górze.
W 1946 poślubiła Józefa Wolanina, z którym doczekała się dwójki dzieci.

</doc>
<doc id="3657172" url="https://pl.wikipedia.org/wiki?curid=3657172" title="Ignacy Karp (zm. 1768)">
Ignacy Karp (zm. 1768)

Ignacy Karp herbu własnego (zm. 26 października 1768 roku) – sędzia ziemski repartycji rosieńskiej w latach 1765-1768, wojski żmudzki w latach 1756- 1765, starosta polewski w 1764 roku.
Był elektorem Stanisława Augusta Poniatowskiego w 1764 roku z Księstwa Żmudzkiego.

</doc>
<doc id="3657173" url="https://pl.wikipedia.org/wiki?curid=3657173" title="Ignacy Karp">
Ignacy Karp



</doc>
<doc id="3657176" url="https://pl.wikipedia.org/wiki?curid=3657176" title="Janina Wolanin">
Janina Wolanin



</doc>
<doc id="3657177" url="https://pl.wikipedia.org/wiki?curid=3657177" title="Wojna i pokój (serial telewizyjny 1972)">
Wojna i pokój (serial telewizyjny 1972)

Wojna i pokój (ang. "War and Peace") – brytyjski serial z 1972 roku. Kolejna ekranizacja powieści Lwa Tołstoja, pod tym samym tytułem.
Anthony Hopkins za rolę Bezuchowa zdobył w 1973 roku nagrodę BAFTA w kategorii najlepszy aktor.
Fabuła.
Rok 1805. Napoleon szykuje się do ataku na Rosję. Tymczasem w rodzinie Rostowów trwają przygotowania do imienin hrabiny Rostowej i jej córki Nataszy – piękną szlachcianką. Podczas balu podana zostaje wiadomość o wybuchu wojny, tymczasem Natasza poznaje księcia Bołkońskiego, w którym dziewczyna bezgranicznie się zakochuje.

</doc>
<doc id="3657180" url="https://pl.wikipedia.org/wiki?curid=3657180" title="Zbrodnia w Zajączkowie">
Zbrodnia w Zajączkowie

Zbrodnia w Zajączkowie – mord dokonany przez okupantów niemieckich około 11 stycznia 1943, którego ofiarą padła rodzina Wołowców ze wsi Zajączków pod Ciepielowem, podejrzewana o udzielanie pomocy Żydom.
Geneza.
W okresie niemieckiej okupacji stosunkowo wielu Polaków z okolic Lipska i Ciepielowa zaangażowało się w pomoc prześladowanym Żydom. Przyczyn tego stanu rzeczy Sebastian Piątkowski i Jacek A. Młynarczyk upatrywali przede wszystkim w fakcie, iż w okresie międzywojennym nie występowały w tym rejonie poważniejsze antagonizmy na tle narodowościowym. Polskie i żydowskie rodziny, zazwyczaj zamieszkujące te ziemie od pokoleń, utrzymywały bowiem różnego rodzaju więzi sąsiedzkie i gospodarcze – nierzadko o dużym stopniu zażyłości. Ponadto okolice Iłży, Ciepielowa i Lipska uchodziły za bastion ruchu ludowego, a antysemickie ugrupowania narodowe nie uzyskały tam nigdy szerszego poparcia.
29 listopada 1942 w lasach powiatu starachowickiego Niemcy rozpoczęli zakrojoną na szeroką skalę obławę. Była ona wymierzona w polskich i żydowskich partyzantów oraz w uciekinierów z gett. W ciągu kilku dni niemiecka żandarmeria zdołała zlikwidować trzy leśne obozowiska i zabić ponad 120 osób (w tym kilku Polaków). Oddział Gwardii Ludowej, dowodzony przez polskiego komunistę Stanisława Olczyka ps. „Garbaty” i żydowskiego partyzanta Chila Brawermana ps. „Baca”, zdołał wyrwać się z okrążenia, poniósł jednak ciężkie straty i w rezultacie przestał istnieć. Od osób schwytanych w trakcie obławy Niemcy uzyskali informacje na temat polskich rodzin z okolic Ciepielowa, które udzielały pomocy Żydom. Zapadła w związku z tym decyzja o przeprowadzeniu pokazowej akcji represyjnej, której celem miało być zastraszenie miejscowej ludności i zniechęcenie jej do udzielania jakiegokolwiek wsparcia uciekinierom. Główną rolę w tej operacji miał odegrać około trzydziestoosobowy pododdział I Batalionu Żandarmerii Zmotoryzowanej, który od listopada 1942 kwaterował w zabudowaniach folwarku w Górkach Ciepielowskich.
Seria przeprowadzonych w kolejnych tygodniach egzekucji była jedną z największych zbrodni popełnionych przez Niemców na Polakach, którzy udzielali pomocy Żydom. 6 grudnia 1942 we wsiach Stary Ciepielów i Rekówka żandarmi z posterunku w Górkach Ciepielowskich rozstrzelali lub spalili żywcem 31 Polaków oraz dwóch żydowskich uciekinierów. W gronie zamordowanych znalazło się dwadzieścioro dzieci poniżej 18. roku życia. Już następnego dnia Niemcy rozstrzelali w Świesielicach 14 osób, w tym kobiety i dzieci (zbrodni tej dokonano w odwecie za współpracę mieszkańców wsi z ruchem oporu). 8 grudnia Niemcy ponownie pojawili się w Świesielicach, gdzie zamordowali Mariannę Skwirę, zaangażowaną wraz z mężem w akcję pomocy żydowskim uciekinierom. Swoistym uwieńczeniem akcji represyjnej stał się mord dokonany we wsi Zajączków.
Przebieg zbrodni.
Jedną z mieszkanek Zajączkowa była Stanisława Wołowiec. W grudniu 1941 roku jej mąż Gabriel został z nieustalonej dotąd przyczyny aresztowany przez Niemców i wywieziony do obozu koncentracyjnego Auschwitz-Birkenau, gdzie zginął dwa miesiące później. Na wdowie spoczął trud samotnego wychowania czterech córek. Jednocześnie aktywnie wspierała ona ukrywających się w lasach Żydów, zapewniając im nocleg i dostarczając żywność.
Około 11 stycznia 1943 do Zajączkowa przyjechało furą ok. 5–6 żandarmów z posterunku w Górkach Ciepielowskich. Udali się oni do leżącego na skraju lasu gospodarstwa Wołowców, gdzie zatrzymali Stanisławę, jej cztery córki (Janinę, Leokadię, Bronisławę, Kazimierę), a także Franciszka Zaborskiego z Ranachowa, którego gospodyni zatrudniała okresowo do pomocy w gospodarstwie. Kilkanaście minut później dwóch Niemców udało się furą do sąsiedniego Niemieryczowa, gdzie aresztowali szwagra Stanisławy Wołowiec, Józefa Jelonka (przyczyny jego zatrzymania nie są do końca jasne).
Około godziny 12:00 żandarmi wraz z Józefem Jelonkiem powrócili do gospodarstwa Wołowców. Chwilę później rozpoczęła się egzekucja. Siedmioro Polaków wpędzono do stodoły i tam rozstrzelano. Następnie Niemcy gruntownie ograbili opustoszałe gospodarstwo, a stodołę wraz z ciałami ofiar podpalili.
Nie wiadomo, w jaki sposób żandarmi dowiedzieli się o fakcie wspierania Żydów przez rodzinę Wołowców. Być może uzyskali tę informację od trojga żydowskich dzieci, którym pomagała Stanisława, a które zostały schwytane i zamordowane przez Niemców na kilka dni przed zbrodnią w Zajączkowie.

</doc>
<doc id="3657184" url="https://pl.wikipedia.org/wiki?curid=3657184" title="Ignacy Antoni Chrząstowski">
Ignacy Antoni Chrząstowski

Ignacy Antoni Chrząstowski herbu Lubicz (zm. po 1791) – sędzia ziemski repartycji telszewskiej w latach 1765-1771, podstoli żmudzki w latach 1735-1765.
Jako rotmistrz Księstwa Żmudzkiego był elektorem Stanisława Augusta Poniatowskiego w 1764 roku z Księstwa Żmudzkiego.

</doc>
<doc id="3657192" url="https://pl.wikipedia.org/wiki?curid=3657192" title="Pierre Bezuchow">
Pierre Bezuchow



</doc>
<doc id="3657194" url="https://pl.wikipedia.org/wiki?curid=3657194" title="Grigorij Mielniczanski">
Grigorij Mielniczanski

Grigorij Natanowicz Mielniczanski (ros. Григорий Натанович Мельничанский, ur. 6 czerwca 1886 w Bobryńcu, zm. 26 października 1937 w Moskwie) – rewolucjonista Imperium Rosyjskiego, radziecki działacz związkowy i partyjny.
Życiorys.
Urodzony w rodzinie żydowskiego przedsiębiorcy, 1902 wstąpił do SDPRR, bolszewik, prowadził działalność partyjną w Jelizawetgradzie, Mikołajowie i Odessie, 1904 aresztowany, zbiegł. Później kilka razy aresztowany i zsyłany, za każdym razem udało mu się uciec, 1910 wyemigrował do USA, gdzie wstąpił do Amerykańskiej Partii Socjalistycznej. W 1917 wraz z Trockim wyjechał z USA, został aresztowany w W. Brytanii, w maju 1917 zwolniony, wrócił do Rosji i w listopadzie 1917 był członkiem Moskiewskiego Komitetu Wojskowo-Rewolucyjnego, po czym został sekretarzem Moskiewskiej Gubernialnej Rady Związków Zawodowych. Od 1918 sekretarz Wszechzwiązkowej Centralnej Rady Związków Zawodowych i członek Prezydium tej rady, przewodniczący Moskiewskiej Gubernialnej Rady Związków Zawodowych, 1918-1920 członek Rady Obrony Robotniczo-Chłopskiej/Rady Pracy i Obrony RFSRR. Od 1921 ponownie członek Prezydium Wszechzwiązkowej Centralnej Rady Związków Zawodowych, jednocześnie członek Prezydium Profinternu, 1924-1926 kierownik Wydziału Organizacyjnego Wszechzwiązkowej Centralnej Rady Związków Zawodowych. Od 31 grudnia 1925 do 26 czerwca 1930 zastępca członka KC WKP(b), 1926-1929 przewodniczący KC Związku Włókniarzy, 1929-1931 przewodniczący Wszechzwiązkowego Zjednoczenia Tekstylnego i członek Prezydium Najwyższej Rady Gospodarki Narodowej ZSRR, potem członek Prezydium Państwowej Komisji Planowania przy Radzie Komisarzy Ludowych ZSRR. Następnie do 1934 członek Kolegium Ludowego Komisariatu Inspekcji Robotniczo-Chłopskiej ZSRR, 1934-1936 przewodniczący Komitetu ds. Wynalazczości przy STO ZSRR.
W okresie "wielkiej czystki" 20 czerwca 1937 aresztowany przez NKWD, 26 października 1937 skazany na śmierć przez Kolegium Wojskowe Sądu Najwyższego ZSRR z zarzutu "udziału w kontrrewolucyjnej organizacji". Rozstrzelany tego samego dnia. Ciało skremowano w krematorium na Cmentarzu Dońskim, prochy pochowano anonimowo.
3 listopada 1959 zrehabilitowany postanowieniem Kolegium Wojskowego SN ZSRR.

</doc>
<doc id="3657203" url="https://pl.wikipedia.org/wiki?curid=3657203" title="Sułtanat kobiet">
Sułtanat kobiet

Sułtanat kobiet (tur. "Kadınlar Saltanatı") – okres w historii Imperium Osmańskiego, trwający od 1530 roku przez ok. 130−150 lat, charakteryzujący się istotnym wpływem żon i matek sułtanów na politykę państwa.
Historia.
Rola haremu sułtańskiego w systemie politycznym państwa Osmanów zaczęła rosnąć od zdobycia Konstantynopola w połowie XV wieku. Za początek okresu sułtanatu kobiet uznaje się ślub Sulejmana Wspaniałego z Roksolaną, który został zawarty pod jej naciskiem. Po przeniesieniu haremu do Pałacu Topkapı w 1541 wpływ Roksolany na władcę jeszcze wzrósł. W następnych latach harem stał się strukturą polityczną rządzoną przez matkę panującego sułtana. Matki i żony sułtanów przejęły wówczas kontrolę nad państwem poprzez mianowanie na wysokie stanowiska posłusznych sobie ludzi, a niekiedy osobiście spotykały się z dyplomatami. Równolegle ze wzmacnieniem pozycji kobiet sami sułtanowie coraz mniej czasu poświęcali na rządzenie imperium, skupiając się na życiu haremu.
Wykaz ten obejmuje kobiety posiadające pewne wpływy, choć nie tak silne jak np. w przypadku Roksolany.

</doc>
<doc id="3657226" url="https://pl.wikipedia.org/wiki?curid=3657226" title="Jurek Sipiński">
Jurek Sipiński

Jurek Sipiński (ur. 22 listopada 1934 w Lesznie, zm. 7 marca 1991 tamże) – polski żużlowiec.
Był zawodnikiem Unii Leszno. Młodzieżowy mistrz Polski z 1952 roku.
Po zakończeniu kariery sportowej związany z żużlem jako sędzia Polskiego Związku Motorowego i działacz sportowy Unii Leszno.
Kuzyn polskiej piosenkarki Urszuli Sipińskiej.

</doc>
<doc id="3657228" url="https://pl.wikipedia.org/wiki?curid=3657228" title="Tengiz Menteszaszwili">
Tengiz Menteszaszwili

Tengiz Nikołajewicz Menteszaszwili (ros. Тенгиз Николаевич Ментешашвили, ur. 26 marca 1928 w Tbilisi - zm. 25 kwietnia 2016) – radziecki działacz partyjny narodowości gruzińskiej.
Życiorys.
W 1950 ukończył Gruziński Instytut Politechniczny, od sierpnia 1950 był inżynierem, a od grudnia 1950 inżynierem konstruktorem Zakaukaskiego Zakładu Metalurgicznego, od marca 1952 do czerwca 1953 pełnił funkcję II sekretarza Komitetu Miejskiego Komsomołu w Rustawi. Od 1952 w KPZR, od czerwca 1953 do maja 1956 instruktor, a od maja 1956 do stycznia 1958 zastępca kierownika wydziału KC Komsomołu Gruzji, od stycznia do kwietnia 1958 sekretarz, a od kwietnia 1958 do marca 1961 II sekretarz KC Komsomołu Gruzji. Od marca 1961 do kwietnia 1963 zastępca kierownika Wydziału Przemysłu i Transportu KC Komunistycznej Partii Gruzji, od kwietnia 1963 do marca 1966 I sekretarz Komitetu Miejskiego KPG w Rustawi, od marca 1966 do stycznia 1968 zastępca kierownika Wydziału Przemysłu Lekkiego i Spożywczego KC KPG, od stycznia 1968 do lipca 1972 zastępca kierownika Wydziału Pracy Organizacyjno-Partyjnej KC KPG. Od lutego 1974 II sekretarz, a od stycznia 1976 do listopada 1982 I sekretarz Komitetu Miejskiego KPG w Tbilisi, od listopada 1982 do maja 1989 sekretarz Prezydium Rady Najwyższej ZSRR, od maja 1989 do grudnia 1991 członek Rady Najwyższej ZSRR, od stycznia 1992 na emeryturze. Deputowany do Rady Najwyższej ZSRR od 9 do 11 kadencji, deputowany ludowy ZSRR. Od 6 marca 1986 do 2 lipca 1990 zastępca członka KC KPZR.

</doc>
<doc id="3657230" url="https://pl.wikipedia.org/wiki?curid=3657230" title="Kiyohiro Miura">
Kiyohiro Miura

 – japoński prozaik, powieściopisarz, autor opowiadań, badacz literatury angielskiej i amerykańskiej. 
Życie.
Kiyohiro Miura studiował na Uniwersytecie Tokijskim. Dalszą edukację kontynuował w USA. Po powrocie do kraju pracował jako wykładowca języka angielskiego oraz literatury amerykańskiej i angielskiej.
Twórczość.
Za powieść "Chōnan no shukke" ("Nasz syn zostaje mnichem") otrzymał w 1988 roku prestiżową nagrodę im. Akutagawy. Utwór zyskał dużą popularność i został przetłumaczony na kilka języków, m.in. na język angielski oraz polski.

</doc>
<doc id="3657232" url="https://pl.wikipedia.org/wiki?curid=3657232" title="Dekanat homelski">
Dekanat homelski

Dekanat homelski – jeden z 7 dekanatów diecezji pińskiej na Białorusi. W jego skład wchodzi 6 parafii. Dekanat został utworzony jako szósty w diecezji, 8 września 2007 roku przez abp Kazimierza Świątka. Przedtem w obwodzie homelskim działał tylko jeden dekanat – mozyrski. Dekanat homelski został utworzony w celu bardziej efektywnego kierowania parafiami. Pierwszym dziekanem został ks. Sławomir Laskowski, proboszcz parafii Narodzenia Najświętszej Maryi Panny w Homlu. 

</doc>
<doc id="3657233" url="https://pl.wikipedia.org/wiki?curid=3657233" title="Mysz Kaguya">
Mysz Kaguya

Mysz Kaguya (3 lutego 2003 – 2005) – mysz domowa, pierwszy ssak powstały z połączenia materiału genetycznego dwóch samic, który dożył wieku dorosłego.
Kaguya urodziła się 3 lutego 2003 roku i padła po 793 dniach, co wskazywało, że posiadanie genów od dwóch samic może wydłużać długość życia. Była pierwszym zdolnym do życia ssakiem partenogenetycznym. Jej imię zaczerpnięto z japońskiej baśni o księżycowej księżniczce Kaguya-hime.
Rozmnażanie partenogenetyczne występuje m.in. u roślin, owadów i gadów. U ssaków prawidłowy rozwój embrionu wymaga udziału zarówno genomu matczynego, jak i ojcowskiego. Ssacze zarodki zawierające jedynie matczyny materiał genetyczny obumierają na wczesnym etapie embriogenezy, u myszy – w ciągu 10 dni, u owcy i świni – 21 dni. Przeszkodą w rozwoju embrionów ssaków na drodze partenogenezy jest imprinting genomowy.
Przebieg eksperymentu.
Kaguya była rezultatem eksperymentu przeprowadzonego przez zespół naukowców pod kierownictwem Tomohiro Kono, biologa z Tokyo University of Agriculture. Wyhodowano ją dzięki zwiększeniu aktywności genu "Igf2" i monoallelicznej ekspresji genu "H19" w partenogenetycznych zarodkach. W tym celu stworzono zmodyfikowane genetycznie myszy mające delecję o wielkości 13 kb (tysięcy par zasad) w jednostce transkrypcyjnej i regionie o zróżnicowanej metylacji genu "H19", które zostały dawcami oocytów. Delecja ta umożliwiła ekspresję "Igf2". W normalnym embrionie ekspresji ulega matczyna kopia genu "H19" i ojcowska kopia genu "Igf2". Rozwój zarodka zawierającego wyłącznie ojcowskie chromosomy ("H19" jest wyciszony) jest upośledzony i kończy się jego śmiercią. W embrionie zawierającym wyłącznie matczyne chromosomy ("Igf2" jest wyciszony) dochodzi do niedorozwoju tkanek pozazarodkowych, co skutkuje jego obumarciem.
Zmodyfikowane genetycznie myszy uzyskano przez iniekcję celowanych komórek CCE ES do blastocyst myszy ze szczepu C57BL/6J, a następnie skrzyżowano wstecznie z samicami ze szczepu C57BL/6J. Od powstałych jednodniowych myszy pobrano oocyty w diplotenie. DNA tych komórek nie miało w pełni nałożonego matczynego imprintingu, przez co imitowały one plemniki. Od myszy ze szczepu B6D2F1 pobrano oocyty na etapie pęcherzyka zarodkowego i owulowane oocyty w metafazie II. Następnie za pomocą inaktywowanego wirusa Sendai dokonano fuzji oocytów diplotenowych z pozbawionymi jąder oocytów na etapie pęcherzyka zarodkowego. Zrekonstruowane oocyty hodowano w pożywce MEM przez 14 godzin do osiągnięcia przez nie stadium metafazy II. Potem ich jądra przeniesiono do owulowanych oocytów w metafazie II. Następnie zrekonstruowane oocyty aktywowano chemicznie. Uzyskane embriony hodowano przez 3 dni w pożywce M16, w atmosferze 5% dwutlenku węgla, 5% tlenu i 90% azotu, w temperaturze 37 °C.
Otrzymane blastocysty wszczepiono do macic 26 samic, z czego 24 zaszły w ciążę. Łącznie wszczepiono 343 zarodki, z czego 246 (71,7%) się zagnieździło. Na świat przyszło 28 młodych, z czego 18 martwych i 10 żywych. Z 10 żywo urodzonych młodych przy życiu utrzymały się tylko 2, reszta była opóźniona w rozwoju i padła w ciągu 15 minut. Z dwóch myszy, które przeżyły, jedną nazwano Kaguya, dożyła ona okresu dorosłości i po kopulacji z samcem wydała na świat zdrowe potomstwo. Drugą mysz uśmiercono w celu wykorzystania do analizy ekspresji genów. Wyniki eksperymentu opublikowano na łamach „Nature” w kwietniu 2004 roku. Dostarczyły one bezpośrednich dowodów, że imprinting genomowy blokuje rozwój ssaczych embrionów na drodze partenogenezy.
Analiza fenotypów.
Fenotypy myszy partenogenetycznych były podobne do grupy kontrolnej. Grubość pępowiny myszy partenogenetycznych mieściła się w normie, ale masa ich łożysk była znacząco mniejsza niż w grupie kontrolnej. Masa urodzeniowa myszy partenogenetycznych, które przeżyły, była zbliżona do masy myszy w grupie kontrolnej. Badanie histopatologiczne opóźnionych w rozwoju żywo urodzonych młodych wykazało niedorozwój wątroby i atrofię łożyska, ale z zachowaną funkcjonalnością. Masa urodzeniowa ciała była też znacząco mniejsza niż masa myszy z grupy kontrolnej.
Analiza ekspresji genów.
Analiza techniką mikromacierzy oligonukleotydowych pokazała, że:
Analiza ilościowa RT-PCR w czasie rzeczywistym wykazała, że:
Badacze stwierdzili, że spadek ekspresji "Gtl2" i aktywacja "Dlk1" mogły być jedną z przyczyn normalnego rozwoju dwóch partenogenetycznych myszy, które przeżyły. Oba geny podlegają imprintingowi w trakcie spermatogenezy.

</doc>
<doc id="3657242" url="https://pl.wikipedia.org/wiki?curid=3657242" title="Krasimir Bezinski">
Krasimir Bezinski

Krasimir Smilenow Bezinski (bułg. Красимир Смиленов Безински; ur. 29 czerwca 1961 w Błagojewgradzie, zm. 22 kwietnia 2019 w Sofii) – bułgarski piłkarz grający na pozycji obrońcy. W swojej karierze rozegrał 25 meczów w reprezentacji Bułgarii.
Kariera klubowa.
Swoją karierę piłkarską Bezinski rozpoczął w klubie Pirin Błagojewgrad. W sezonie 1978/1979 roku zadebiutował w nim w pierwszej lidze bułgarskiej. W 1981 roku odszedł z Pirinu do CSKA Sofia. W sezonach 1981/1982 i 1982/1983 dwukrotnie z rzędu wywalczył z CSKA tytuł mistrzowski. W sezonie 1982/1983 zdobył też Puchar Bułgarii. Następnie w sezonach 1983/1984 i 1984/1985 zostawał wicemistrzem kraju. W tym drugim przypadku zdobył też swój drugi Puchar Bułgarii. Z kolei w sezonie 1986/1987 wywalczył z CSKA dublet (mistrzostwo oraz krajowy puchar). W sezonie 1987/1988 został wicemistrzem oraz zdobywcą pucharu kraju, a w sezonie 1988/1989 ponownie sięgnął po dublet.
W 1989 roku Bezinski odszedł z CSKA do portugalskiego klubu Portimonense SC. W sezonie 1989/1990 spadł z nim z Primeira Liga do Segunda Liga. W trakcie sezonu 1991/1992 odszedł z Portimonense i wrócił do CSKA. Został z nim mistrzem kraju, a w kolejnym sezonie zdobył z nim Puchar Bułgarii. W sezonie 1993/1994 grał w Izraelu, najpierw w Maccabi Ironi Aszdod, a następnie w Hapoelu Petach Tikwa. Karierę zakończył po sezonie 1994/1995 jako gracz Pirinu Błagojewgrad.
Kariera reprezentacyjna.
W reprezentacji Bułgarii Bezinski zadebiutował 9 października 1980 roku w przegranym 0:2 towarzyskim meczu z Argentyną, rozegranym w Buenos Aires. Grał m.in. w: eliminacjach do Euro 88, do MŚ 1990 i do MŚ 1994. Od 1980 do 1993 rozegrał w kadrze narodowej 25 meczów.

</doc>
<doc id="3657243" url="https://pl.wikipedia.org/wiki?curid=3657243" title="Kościół Świętej Trójcy w Piątku">
Kościół Świętej Trójcy w Piątku

Kościół Świętej Trójcy – rzymskokatolicki kościół parafialny należący do dekanatu Piątek diecezji łowickiej.
Jest to świątynia wybudowana w latach 1455-1460 i ufundowana przez arcybiskupów gnieźnieńskich. Kościół jest jednonawowy i orientowany. Podczas przebudowy w 1780 roku zostały zatarte gotyckie cechy architektury świątyni. Przy nawie od strony południowej jest dobudowana kaplica poświęcona Matce Bożej. W prezbiterium jest umieszczony ołtarz główny w stylu późnobarokowym pochodzący z kościoła ojców Dominikanów w Łowiczu – poświęcony Trójcy Świętej.

</doc>
<doc id="3657246" url="https://pl.wikipedia.org/wiki?curid=3657246" title="Andre Emmett">
Andre Emmett

Andre Emmett (ur. 27 sierpnia 1982 w Dallas, zm. 22 września 2019 tamże) – amerykański koszykarz, występujący na pozycjach rzucającego obrońcy oraz niskiego skrzydłowego.
W marcu 2010 ustanowił rekord chińskiej ligi CBA, zdobywając 71 punktów w spotkaniu przeciw drużynie Jiangsu Dragons.
22 września 2019 został zastrzelony w swoim rodzinnym mieście Dallas.

</doc>
<doc id="3657256" url="https://pl.wikipedia.org/wiki?curid=3657256" title="Urs Leuthold">
Urs Leuthold

Urs Leuthold – szwajcarski bobsleista, złoty medalista mistrzostw świata.
Kariera.
Największy sukces w karierze osiągnął w 1983 roku, kiedy wspólnie z Ralphem Pichlerem zwyciężył w dwójkach podczas mistrzostw świata w Lake Placid. Był to jednak jego jedyny medal wywalczony na międzynarodowej imprezie tej rangi. Poza tym zdobył także złoty medal w czwórkach na mistrzostwach Europy w Cortina d’Ampezzo w 1982 roku, brązowy w tej konkurencji na ME w Sankt Moritz w 1985 roku oraz brązowy w dwójkach na mistrzostwach Europy w Sarajewie w 1983 roku. Nigdy nie wystąpił na igrzyskach olimpijskich.

</doc>
<doc id="3657263" url="https://pl.wikipedia.org/wiki?curid=3657263" title="Annemarie Kuhn">
Annemarie Kuhn

Annemarie Kuhn (ur. 9 maja 1937 w Ludwigshafen am Rhein) – niemiecka polityk, działaczka związkowa i samorządowa, posłanka do Parlamentu Europejskiego III i IV kadencji.
Życiorys.
Zawodowo pracowała w bankowości, zgodnie ze swoim wykształceniem. Była też działaczką związkową w ramach IG Chemie, Papier, Keramik. W 1964 wstąpiła do Socjaldemokratycznej Partii Niemiec, zasiadała we władzach partyjnych w Moguncji. Od 1974 do 1991 była radną miejską. W latach 1990–1999 sprawowała mandat eurodeputowanej. Należała do frakcji socjalistycznej, pracowała m.in. w Komisji ds. Petycji oraz w Komisji ds. Środowiska Naturalnego, Zdrowia Publicznego i Ochrony Konsumentów.

</doc>
<doc id="3657266" url="https://pl.wikipedia.org/wiki?curid=3657266" title="Rotunda w Xewkiji">
Rotunda w Xewkiji

Kościół Świętego Jana Chrzciciela, znany jako Rotunda w Xewkiji (malt. "Knisja Arċipretali San Gwann Battista", ang. "Xewkija Rotunda") – kościół rzymskokatolicki w Xewkiji, Gozo, Malta.
Historia.
Kaplica pw św. Jana Chrzciciela istniała w Xewkiji już w 1608 roku. Dokumenty historyczne przekazują, że była ona dość duża i miała trzy ołtarze. W dniu 27 listopada 1678, biskup Miguel Jerónimo de Molina podniósł Xewkiję ze statusu przysiółka do statusu wsi, i ustanowił tu pierwszą parafię na Gozo poza granicami miasta Victoria.
Budowa drugiego kościoła zainicjowana została przez proboszcza Dominika Abelę ("Duminiku Abela"). Kościół był w kształcie krzyża łacińskiego. Zaprojektował go architekt Ġużeppi Azzopardi, za prace budowlane odpowiedzialny był Ferdinand Vella. Dzwonnica została wzniesiona w 1738 roku, kopuła została zbudowana w 1830 roku.
Ten drugi kościół został zastąpiony przez monumentalną konstrukcję, stojącą do dziś. Czule zwany Rotundą, został zaprojektowany przez maltańskiego architekta Josepha D'Amato. Plany D'Amato były oparte na bazylice Santa Maria della Salute w Wenecji, ale w większej skali. Lokalna społeczność, składająca się głównie z rolników i rybaków, poniosła większość kosztów związanych z projektem i budową, zobowiązując się do cotygodniowych wpłat. Kamień węgielny położony został 4 maja 1952 roku, a wszystkie prace zostały ukończone do 30 maja 1970 roku. Drugi kościół, wokół którego zbudowano Rotundę, był w użyciu aż do roku 1972. Został następnie rozebrany.
Nowy kościół został oficjalnie konsekrowany 17 czerwca 1978 roku.
Rotunda dziś.
Kościół w Xewkiji jest konstrukcją ośmioboczną. Średnica wewnętrzna kopuły świątyni wynosi 27 metrów, a jej obwód 85 metrów. Kopuła jest wysoka na 75 metrów. Przybliżony ciężar wynosi 45 000 ton. Kopuła jest wspomagana 8 dużymi betonowymi kolumnami, wyłożonymi kamieniem. Jest ona trzecią co do wielkości na świecie niepodpartą kopułą. Kościół ma długość 63 metrów i maksymalną szerokość 43 metrów. Wnętrze jest udekorowane wyszukanymi rzeźbami i obrazami współczesnych malarzy. Podłoga, zaprojektowana przez Guze' Galea, wykonana jest z polerowanego marmuru karraryjskiego. Główny portyk o wymiarach 10 x 4,8 m zaprojektowany został przez Salvu Tabone i Toniego Camilleri. Główny ołtarz jest również zdobiony marmurem. Rotunda jest największym kościołem na Gozo i jednym z charakterystycznych obiektów na wyspie.
Historia Rotundy przypomniana jest na marmurowej płycie, umieszczonej na prawo od wejścia. Podobna płyta po lewej stronie wymienia najważniejsze wydarzenia parafii w Xewkiji od daty jej powstania.
Wejścia strzeże statua Matki Boskiej Bolesnej. Poniżej znajduje się rzeźba św. Teodory.
Biografia św. Jana Chrzciciela przedstawiona jest skrótowo na sześciu obrazach (witrażach), umieszczonych w niszach, wykonanych przez Pawlu Camilleri Cauchiego:
Marmurowy ołtarz kaplicy, pochodzący z 1755 r., był kiedyś głównym ołtarzem starego kościoła.
Najcenniejsze rzeźby ze starego kościoła zostały zabezpieczone i przeniesione do budynku sąsiadującego z kościelną dzwonnicą. Jest on teraz znany jako Muzeum Rzeźby. Z wnętrza muzeum można dostać się windą do kopuły, można obejść ją dookoła i podziwiać wspaniały panoramiczny widok na wyspę Gozo i północną część Malty.
Święto parafialne.
Świątynia jest pod wezwaniem św. Jana Chrzciciela. Parafia obchodzi główną uroczystość w liturgiczne święto Narodzenia Świętego Jana Chrzciciela, które przypada na 24 czerwca, i zewnętrzne uroczystości obchodzone są w najbliższą tego dnia niedzielę. Dodatkowa uroczystość jest obchodzona również w liturgicznego święto Ścięcia Świętego Jana Chrzciciela (29 sierpnia).
Rotunda jest także "duchową siedzibą" dla Suwerennego Rycerskiego Zakonu Kawalerów Maltańskich.
Budynek kościoła został w dniu 27 sierpnia 2012 wpisany pod numerem 01045 na National Inventory of the Cultural Property of the Maltese Islands (Państwową Listę Obiektów Dziedzictwa Kulturowego Wysp Maltańskich).

</doc>
<doc id="3657275" url="https://pl.wikipedia.org/wiki?curid=3657275" title="Celeste Poltera">
Celeste Poltera

Celeste Poltera (ur. w 1963 roku w Savognin) – szwajcarski bobsleista, czterokrotny medalista mistrzostw świata.
Kariera.
Największy sukces w karierze osiągnął w 1987 roku, kiedy wspólnie z Ralphem Pichlerem zwyciężył w dwójkach podczas mistrzostw świata w Sankt Moritz. Na tej samej imprezie Poltera wywalczył także brązowy medal w czwórkach. Na rozgrywanych rok wcześniej mistrzostwach świata w Königssee w parze z Pichlerem był drugi w dwójkach, a rywalizację w czwórkach ponownie ukończył na trzeciej pozycji. Poza tym zdobył także srebrny medal w czwórkach na mistrzostwach Europy w Cervinii w 1987 roku, brązowy w tej konkurencji na ME w Sarajewie w 1987 roku oraz srebrny w dwójkach na mistrzostwach Europy w Sankt Moritz w 1993 roku. Nigdy nie wystąpił na igrzyskach olimpijskich.

</doc>
<doc id="3657277" url="https://pl.wikipedia.org/wiki?curid=3657277" title="Christian Valdez">
Christian Valdez



</doc>
<doc id="3657279" url="https://pl.wikipedia.org/wiki?curid=3657279" title="Agnieszka Kaczor">
Agnieszka Kaczor

Agnieszka Kaczor (ur. 5 marca 1968) – polska aktorka teatralna i filmowa, wokalistka, dziennikarka telewizyjna i radiowa, wykładowca, menedżerka.
Życiorys.
Od 1976, przez 4 lata, była uczennicą Społecznej Szkoły Baletowej w Krakowie. Następnie w latach 1982–1986 uczęszczała do V Liceum Ogólnokształcącego im. A. Witkowskiego w Krakowie. W międzyczasie była uczennicą Szkoły Muzycznej II stopnia w Krakowie na wydziale śpiewu solowego w klasie prof. Zofii Altkorn. W wieku 21 lat zadebiutowała jako aktorka na scenie Teatru Muzycznego w Gdyni, gdzie w 1989 rozpoczęła pracę jako aktorka, następnie także jako wokalistka.
W międzyczasie w latach 1991–1994 była dziennikarką w Radiu „Arnet”, TV SIESTA oraz w TV TRÓJMIASTO. W latach 2000–2005 jako Cruise Coordinator, była odpowiedzialna za rozrywkę na statkach pasażerskich Stena Line oraz Unity Line.
W latach 2005–2006 była wykładowcą w Sopockiej Filmówce oraz w EDUSTAR.
Życie prywatne.
Jest córką Kazimierza Kaczora i Anny Tomschey-Kaczor. Z Piotrem Oleksiakiem ma syna – Huberta Oleksiaka.
Nagrody i odznaczenia.
W 2005 otrzymała Dyplom uznania ZASP z okazji Dnia Artysty Śpiewaka
W roku 2012 została odznaczona odznaką honorową „Zasłużony dla Kultury Polskiej” nadawany przez Ministerstwo Kultury i Dziedzictwa Narodowego za: „nieocenioną pracę w promowanie polskiego teatru”.

</doc>
<doc id="3657283" url="https://pl.wikipedia.org/wiki?curid=3657283" title="Francesco Testi">
Francesco Testi

Francesco Testi (ur. 4 listopada 1978 w Weronie) – włoski aktor telewizyjny, filmowy i teatralny.
Życiorys.
Wczesne lata.
Dorastał z bratem. Jego rodzice rozwiedli się. Początkowo był siatkarzem, uczestniczącym w męskich rozgrywkach Serie B1, ale z powodu kontuzji został zmuszony do rezygnacji z dalszej kariery sportowej. Grywał w bilard, był animatorem w klubie. Pracował także jako dyrektor handlowy w firmie odzieżowej dla motocyklistów w Weronie.
Kariera.
W 2000 roku wziął udział w reality show Canale 5 "Grande Fratello". W 2005 roku zadebiutował na dużym ekranie dramacie "Sexum Superando - Isabella Morra" z udziałem Tony'ego Esposito. W 2008 wystąpił na scenie w sztuce "Il primo che mi capita". Potem grywał głównie w produkcjach telewizyjnych, m.in. miniserialu Canale 5 "Grzech i wstyd" ("Il peccato e la vergogna", 2010) u boku Gabriela Garko.

</doc>
<doc id="3657288" url="https://pl.wikipedia.org/wiki?curid=3657288" title="Ralph Pichler">
Ralph Pichler

Ralph Pichler (ur. 20 kwietnia 1954 w Thun) – szwajcarski bobsleista, pięciokrotny medalista mistrzostw świata.
Kariera.
Pierwszy sukces w karierze osiągnął w 1982 roku, kiedy wspólnie z kolegami z reprezentacji wywalczył złoty medal w czwórkach podczas mistrzostw Europy w Cortina d’Ampezzo. Na rozgrywanych rok później mistrzostwach Europy w Sarajewie zajął trzecie miejsce w dwójkach. W tym samym roku wystartował na mistrzostwach świata w Lake Placid, gdzie w parze z Ursem Leutholdem zwyciężył w tej samej konkurencji. Kolejne dwa medale zdobył na mistrzostwach świata w Königssee w 1986 roku. W parze z Celeste Polterą był drugi w dwójkach, a razem z Polterą, Heinrichem Notterem i Rolandem Beerlim zajął trzecie miejsce w czwórkach. Następnie zdobył srebro w czwórkach podczas mistrzostw Europy w Cervinii w 1987 roku. Brał także udział w mistrzostwach świata w St. Moritz w tym samym roku, gdzie w parze z Polterą był najlepszy w dwójkach, a rywalizację w czwórkach ponownie ukończył na trzeciej pozycji. W 1984 roku wystąpił na igrzyskach olimpijskich w Sarajewie, zajmując szóste miejsce w dwójkach.

</doc>
<doc id="3657299" url="https://pl.wikipedia.org/wiki?curid=3657299" title="Miguel Sansores">
Miguel Sansores

Miguel Ángel Sansores Sánchez (ur. 28 kwietnia 1991 w Méridzie) – meksykański piłkarz występujący na pozycji napastnika, od 2022 roku zawodnik Mazatlán.
Kariera klubowa.
Sansores jest wychowankiem klubu Monarcas Morelia, do którego seniorskiej drużyny został włączony jako osiemnastolatek przez szkoleniowca Tomása Boya. W meksykańskiej Primera División zadebiutował 14 kwietnia 2010 w przegranym 1:2 spotkaniu z Jaguares, a jeszcze w tym samym roku triumfował wraz z zespołem w rozgrywkach SuperLigi. W wiosennym sezonie Clausura 2011 zdobył natomiast tytuł wicemistrza kraju, jednak pełnił wówczas rolę głębokiego rezerwowego i ani razu nie pojawił się na boisku. Nie potrafiąc wywalczyć sobie pewnego miejsca w pierwszej ekipie, występował głównie w drugoligowej filii Morelii – klubie Neza FC z miasta Nezahualcóyotl, z którym jako podstawowy zawodnik triumfował w rozgrywkach Ascenso MX w sezonie Clausura 2013. Bezpośrednio po tym został wypożyczony do drugoligowego Cruz Azul Hidalgo, którego barwy reprezentował przez rok bez większych sukcesów.
Po powrocie do Morelii, Sansores strzelił swojego premierowego gola w najwyższej klasie rozgrywkowej, 31 sierpnia 2014 w przegranej 2:3 konfrontacji z Pueblą. Od tamtego czasu zaczął notować regularniejsze występy, przeważnie jednak w roli rezerwowego. W 2014 roku wywalczył ze swoją ekipą superpuchar Meksyku – Supercopa MX, zaś rok później zajął drugie miejsce w tych rozgrywkach.

</doc>
<doc id="3657306" url="https://pl.wikipedia.org/wiki?curid=3657306" title="Alyssa Sutherland">
Alyssa Sutherland

Alyssa Sutherland (ur. 23 września 1982 w Brisbane) – australijska modelka, a także aktorka filmowa i telewizyjna.
Życiorys.
Karierę modelki rozpoczęła w wieku 15 lat, początkowo w Australii, później zaś przeprowadziła się do Stanów Zjednoczonych. Brała udział w kampaniach reklamowych takich marek jak Bulgari, Garnier, Abercrombie &amp; Fitch, Hugo Boss i innych. Znalazła się na okładkach licznych branżowych czasopism, m.in. „Vogue” (Australia, Rosja), „Elle” (Australia, Niemcy, Portugalia), „Glamour” (Włochy), „Madame Figaro” (Francja).
Zajęła się również aktorstwem. W 2006 wcieliła się w jedną z głównych postaci w filmie "Day on Fire", grając u boku Martina Donovana i Olympii Dukakis. W tym samym roku wystąpiła w epizodycznej roli w produkcji "Diabeł ubiera się u Prady". W 2013 dołączyła do obsady "Wikingów" jako księżniczka Aslaug, żona Ragnara Lodbroka.
W 2012 zawarła związek małżeński, jej mężem został filmowiec Laurence Shanet.

</doc>
<doc id="3657307" url="https://pl.wikipedia.org/wiki?curid=3657307" title="Peer Joechel">
Peer Joechel

Peer Joechel (ur. 6 marca 1967 w Kilonii) – niemiecki bobsleista, złoty medalista mistrzostw świata.
Kariera.
Największy sukces w karierze osiągnął w 1993 roku, kiedy wspólnie z Christophem Langenem zwyciężył w dwójkach podczas mistrzostw świata w Igls. Był to jednak jego jedyny medal wywalczony na międzynarodowej imprezie tej rangi. Poza tym zdobył także złoty medal w dwójkach na mistrzostwach Europy w La Plagne w 1994 roku oraz srebrny w tej konkurencji na rozgrywanych trzy lata wcześniej mistrzostwach Europy w Cervinii. Nigdy nie wystąpił na igrzyskach olimpijskich.

</doc>
<doc id="3657314" url="https://pl.wikipedia.org/wiki?curid=3657314" title="Białostrząb panamski">
Białostrząb panamski

Białostrząb panamski ("Leucopternis semiplumbeus") – gatunek średniej wielkości ptaka z rodziny jastrzębiowatych (Accipitridae). Ptak ten występuje w Ameryce Centralnej i północno-zachodniej części Ameryki Południowej, nie jest zagrożony wyginięciem.
Występowanie.
Białostrząb panamski występuje od skrajnie wschodniego Hondurasu i wschodniej Nikaragui na południe do zachodniej Kolumbii i północno-zachodniego Ekwadoru (Esmeraldas i północno-zachodnia Pichincha). W 2012 roku zaobserwowano i słyszano kilka osobników w Reserva nacional Allpahuayo-Mishana w Peru i prawdopodobnie odnoszą się do tego ptaka lub blisko z nim spokrewnionego nowego gatunku.
Systematyka.
Taksonomia.
Gatunek po raz pierwszy opisany przez amerykańskiego biznesmena i ornitologa George’a Newbolda Lawrence’a w 1861 roku. Jako miejsce typowe autor wskazał Caribbean slope w Przesmyku Panamskim wzdłuż linii Panama Railroad. Takson monotypowy, nie wyróżniono podgatunków.
Etymologia.
Nazwa rodzajowa: greckie "leukos" – biały; "pternis" – jastrząb.
Epitet gatunkowy: łacińskie "semi-" – pół- &lt; "semis", "semissis" – połowa &lt; "as", "assis" – cały; "plumbeus" – ołowiany &lt; "plumbum" – ołów.
Morfologia.
Długość ciała 31–36 cm, rozpiętość skrzydeł 51–64 cm, masa ciała samców średnio 250 g, samic średnio 350 g. Dane szczegółowe podane przez Herberta Friedmanna w artykule opublikowanym na łamach czasopisma "Bulletin - United States National Museum":
Mały, krępy i krótkoskrzydły ptak drapieżny o uderzająco charakterystycznej barwie upierzenia i nagich części ciała. Górne partie ciała całkowicie ołowiowo-szare, czarniawe na skrzydłach i ogonie. Ogon z jednym lub czasami dwoma wąskimi, białymi pasami. Dolne części ciała nieskazitelnie białe, ale końcówki skrzydeł szare. Oczy jasnożółte, woskówka żółto-pomarańczowa do pomarańczowo-czerwonej. Nogi i stopy pomarańczowe do pomarańczowo-czerwonych. Samice podobne do samców w upierzeniu, ale średnio są o 10% większe. Osobniki młodociane mają białe smugi na głowie, płaszcz jest biało nakrapiany, na piersi znajdują się cienkie czarne smugi; ogon z dwoma białymi pasami (od czasu do czasu obserwowano trzeci pas). Oczy koloru żółto-brązowego do żółtego, woskówka pomarańczowo-żółta do pomarańczowej, stopy pomarańczowe.
Ekologia i zachowanie.
Głos.
Dość wokalny w sezonie lęgowym, kiedy można usłyszeć serię głośnych, przenikliwych niewyraźnych gwizdów o brzmieniu „kwee...wee...wee...wee...wee”; czasami również słyszalne pojedyncze „kwee”. Poza sezonem lęgowym cichszy, ale czasami odzywa się piskliwym, cienkim niewyraźnym gwizdem powtarzanym w pewnych odstępach czasu.
Siedlisko i pożywienie.
Ptak prawdopodobnie osiadły, zamieszkujący wilgotne, tropikalne lasy i położone niżej subtropikalnych strefy. Zasiedla skraje lasu, okolice fragmentów leśnych, w Kolumbii również lasy wtórne. Zwykle występuje do 1000 m n.p.m. (jednak spotykany głównie poniżej 500 m n.p.m.); jeden raport z wysokości 1600 m n.p.m.
Zwyczaje żywieniowe białostrzębia panamskiego słabo poznane. Poluje na jaszczurki i węże; jeden zapis mówi o upolowaniu jaszczurki z rodzaju "Ameiva"; sugerowano ataki na rój mrówek, ale najprawdopodobniej poluje na stawonogi uciekające przed mrówkami. Żywi się również nietoperzami oraz być może płazami i małymi ssakami. Ofiarę wypatruje siedząc nieruchomo w dogodnym miejscu, w pogoni za zdobyczą prześlizguje się krótko przez las z przerwami na szybkie uderzenia skrzydeł; generalnie nie szybuje.
Lęgi.
Bardzo mało informacji na temat lęgów białostrzębia panamskiego. Jedno, niepotwierdzone zapisem gniazdo umieszczone w koronie wysokiego drzewa w Kostaryce w styczniu; samiec w kondycji rozrodczej złapany w lutym w Kolumbii. Brak informacji na temat jaj, długości inkubacji lub okresu lęgowego.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC (ang. "Least Concern") – najmniejszej troski. W 2019 roku organizacja Partners in Flight szacowała, że liczebność populacji jest mniejsza niż 50 tysięcy dorosłych osobników, a jej trend jest umiarkowanie spadkowy. Pomimo tego że ptak ten jest na niektórych obszarach dość pospolity, jego liczba spada z powodu wylesiania i fragmentacji jego siedlisk. Wpisany do załącznika II Konwencji Waszyngtońskiej.

</doc>
<doc id="3657315" url="https://pl.wikipedia.org/wiki?curid=3657315" title="Leucopternis semiplumbeus">
Leucopternis semiplumbeus



</doc>
<doc id="3657322" url="https://pl.wikipedia.org/wiki?curid=3657322" title="Pasiteles">
Pasiteles

Pasiteles (Πασιτέλης) – rzeźbiarz grecki, tworzący w I wieku p.n.e.
Pochodził z Wielkiej Grecji, w 90/89 p.n.e. nabył obywatelstwo rzymskie. Tworzył w marmurze, srebrze i chryzelefantynie. Żadne z jego dzieł nie zachowało się. Był autorem m.in. chryzelefantynowego posągu Zeusa dla świątyni Metellusa. Tworzył w oparciu o wykonane wcześniej modele gliniane, rozpowszechnił również metodę mechanicznego kopiowania oryginałów przy pomocy gipsowych odlewów. Był także teoretykiem sztuki, napisał niezachowany 5-tomowy przewodnik po największych arcydziełach swoich czasów.
Założył działającą w Rzymie szkołę eklektyków, której twórczość ukształtowała gusta estetyczne epoki. Do jego najwybitniejszych uczniów należeli Stefanos i Menelaos.

</doc>
<doc id="3657326" url="https://pl.wikipedia.org/wiki?curid=3657326" title="Aldis Intlers">
Aldis Intlers

Aldis Intlers (ur. 24 kwietnia 1965 w Lipawie, zm. 28 sierpnia 1994 w okręgu lipawskim) – łotewski bobsleista reprezentujący także ZSRR, brązowy medalista mistrzostw świata.
Kariera.
Największy sukces w karierze osiągnął w 1989 roku, kiedy wspólnie z Jānisem Ķipursem wywalczył brązowy medal w dwójkach podczas mistrzostw świata w Cortina d'Ampezzo. Był to jednak jego jedyny medal wywalczony na międzynarodowej imprezie tej rangi. W 1992 roku wystąpił na igrzyskach olimpijskich w Albertville, zajmując szesnaste miejsce w dwójkach i czwórkach. Na rozgrywanych dwa lata później igrzyskach olimpijskich w Lillehammer był dziesiąty w dwójkach, a rywalizację w czwórkach ukończył na trzynastej pozycji.
W 1994 roku zginął w wypadku samochodowym.

</doc>
<doc id="3657329" url="https://pl.wikipedia.org/wiki?curid=3657329" title="Aleksandyr Aleksandrow (ur. 1975)">
Aleksandyr Aleksandrow (ur. 1975)

Aleksandyr Jordanow Aleksandrow (bułg. Александър Йорданов Александров; ur. 19 stycznia 1975 w Płowdiwie) – bułgarski piłkarz grający na pozycji ofensywnego pomocnika. W swojej karierze rozegrał 10 meczów w reprezentacji Bułgarii.
Kariera klubowa.
Swoją karierę piłkarską Aleksandrow rozpoczął w klubie Marica Płowdiw. W sezonie 1993/1994 zadebiutował w nim w drugiej lidze bułgarskiej. W sezonie 1995/1996 awansował z Maricą do pierwszej ligi. W 1997 roku odszedł do Lewskiego Sofia. W sezonie 1997/1998 wywalczył z nim wicemistrzostwo oraz Puchar Bułgarii. W sezonie 1998/1999 ponownie został wicemistrzem. W sezonie 1999/2000 wywalczył z Lewskim dublet (mistrzostwo oraz puchar kraju), a w sezonie 2000/2001 został mistrzem Bułgarii.
Na początku 2001 roku Aleksandrow przeszedł do tureckiego klubu Kocaelispor. W trakcie sezonu 2002/2003, w którym Kocaelispor spadł z Süper Lig do 1. Lig, Aleksandrow odszedł do İstanbulsporu. Występował w nim do końca sezonu 2004/2005 i został z nim zdegradowany o klasę niżej. W 2005 roku został piłkarzem Kayserisporu. Z kolei w sezonie 2006/2007 najpierw grał w Konyasporze, a następnie w MKE Ankaragücü.
W 2007 roku Aleksandrow wrócił do Bułgarii i w latach 2007–2009 grał w Czerno More Warna. Na początku 2010 roku został piłkarzem Lewskiego, z którym w sezonie 2010/2011 wywalczył wicemistrzostwo Bułgarii. W sezonie 2011/2012 występował w Botewie Płowdiw, w którym zakończył karierę.
Kariera reprezentacyjna.
W reprezentacji Bułgarii Aleksandrow zadebiutował 4 listopada 1998 roku w zremisowanym 0:0 towarzyskim meczu z Algierią, rozegranym w Sofii. Grał m.in. w: eliminacjach do Euro 2000, do MŚ 2002 i do Euro 2004. Od 1998 do 2003 rozegrał w kadrze narodowej 10 meczów.

</doc>
<doc id="3657330" url="https://pl.wikipedia.org/wiki?curid=3657330" title="Dekanat mozyrski">
Dekanat mozyrski

Dekanat mozyrski – jeden z 7 dekanatów diecezji pińskiej na Białorusi. W jego skład wchodzi 11 parafii.

</doc>
<doc id="3657332" url="https://pl.wikipedia.org/wiki?curid=3657332" title="Éric Alard">
Éric Alard

Éric Alard (ur. 26 sierpnia 1967 w Paryżu) – francuski bobsleista, brązowy medalista mistrzostw świata.
Kariera.
Największy sukces w karierze osiągnął w 1989 roku, kiedy wspólnie z Érikiem Le Chanonym wywalczył brązowy medal w dwójkach podczas mistrzostw świata w Winterbergu. Był to jednak jego jedyny medal wywalczony na międzynarodowej imprezie tej rangi. W 1998 roku wystąpił na igrzyskach olimpijskich w Nagano, zajmując trzynaste miejsce w dwójkach.

</doc>
<doc id="3657338" url="https://pl.wikipedia.org/wiki?curid=3657338" title="Butorowski Potok">
Butorowski Potok

Butorowski Potok – potok, dopływ Cichej Wody, spływający z Pogórza Gubałowskiego do Rowu Podtatrzańskiego. Ma źródła na wysokości 1110-1115 m w piaskowcowo-osuwiskowych północno-zachodnich stokach Butorowskiego Wierchu. Początkowo woda z tych źródeł płynie powierzchniowo lub sztucznymi rowkami, niżej jarami. Na wysokości 1090 m cieki źródliskowe łączą się ze sobą i od tego miejsca potok spływa w kierunku południowo-zachodnim głęboką doliną między Butorowskim Wierchem i Palenicą Kościeliską. W dolinie tej zasilany jest licznymi wyciekami z warstw fliszowych budujących Pogórze Gubałowskie. Jego koryto ma szerokość około 1,5 m, wyżłobione jest w podłożu piaskowcowo-łupkowym i są w nim niewysokie progi. Na wysokości 1018 m uchodzi do niego niewielki prawostronny dopływ z Palenicy Kościeliskiej. Potoczek ten wypływa z kilku źródeł skalno-rumowiskowych i płynie skalnym i bardzo głęboko wciosanym korytem. Przy ujściu jest w nim próg wysokości około 1 m. Od miejsca ujścia tego dopływu Butorowski Potok zmienia kierunek na południowy. Poczynając od osiedla Sywarowe, zaczyna meandrować w akumulacyjnych osadach stożka napływowego. Zmniejsza się spadek potoku, rośnie natomiast szerokość jego koryta. Na wysokości około 900 m potok zmienia kierunek na południowo-wschodni. U wschodnich podnóży Nędzowskiego Działu uchodzi do Cichej Wody jako jej lewy dopływ.
Zlewnia Butorowskiego Potoku obejmuje część południowych stoków Pogórza Gubałowskiego oraz wschodnią część Rowu Zakopiańskiego. Potok ma długość około 3,3 km i średni spadek 6,9%. Uchodzi do Cichej Wody w miejscu o współrzędnych .

</doc>
<doc id="3657341" url="https://pl.wikipedia.org/wiki?curid=3657341" title="Kościół św. Floriana w Zawadzie">
Kościół św. Floriana w Zawadzie

Kościół św. Floriana – rzymskokatolicki kościół parafialny w Zawadzie. Świątynia należy do parafii św. Floriana w Zawadzie w dekanacie Siołkowice, diecezji opolskiej.
Historia kościoła.
Budowę kościoła rozpoczęła się w 1982 roku, którą zakończono w 1994 roku. 
Budowniczym kościoła i pierwszym proboszczem parafii był ksiądz Henryk Cieślik, który zmarł 2 listopada 2015 roku. 
Obecnie proboszczem jest ks. Mariusz Sobek.

</doc>
<doc id="3657342" url="https://pl.wikipedia.org/wiki?curid=3657342" title="Pitagoras z Region">
Pitagoras z Region

Pitagoras z Region – grecki rzeźbiarz i brązownik, działający na terenie południowej Italii w pierwszej połowie V wieku p.n.e.
Przypuszczalnie pochodził z Samos i do Italii zbiegł po najeździe perskim. Początkowo trudnił się malarstwem, później zwrócił się ku rzeźbie. Tworzył głównie posągi zwycięzców zawodów sportowych, które wystawiano w Delfach i Olimpii. Zdobył sobie sławę precyzyjnym modelunkiem szczegółów anatomicznych, według Pliniusza Starszego mistrzowsko oddawał napięcie mięśni pod skórą.
Jego dzieła nie zachowały się, znane są dzisiaj z późniejszych marmurowych kopii rzymskich. Niektórzy przypisują mu również autorstwo Aurigi delfickiego.

</doc>
<doc id="3657343" url="https://pl.wikipedia.org/wiki?curid=3657343" title="15WE">
15WE



</doc>
<doc id="3657344" url="https://pl.wikipedia.org/wiki?curid=3657344" title="Georg Feldhahn">
Georg Feldhahn

Georg Feldhahn (ur. 12 sierpnia 1941 we Friesack, zm. 19 grudnia 1961 w Berlinie) – policjant służb granicznych NRD, zaliczany do ofiar śmiertelnych Muru Berlińskiego w związku z utonięciem podczas próby ucieczki do Berlina Zachodniego.
Życiorys.
Georg Feldhahn przyszedł na świat podczas drugiej wojny światowej w miejscowości Friesack. W wieku czterech miesięcy został – podobnie jak jego siostra – odebrany matce i umieszczony w domu dziecka. W 1942 r. ojciec stracił życie w obozie koncentracyjnym w Buchenwaldzie. Po zakończeniu wojny rodzeństwo adoptowane zostało przez przybranych rodziców z Buschow. Po ukończeniu szkoły Feldhahn uczył się w jednym z państwowych gospodarstw rolnych zawodu traktorzysty. We wrześniu 1959 r. zgłosił się ochotniczo do służby w policji granicznej, zobowiązując się do tejże na okres trzech lat. Początkowo stacjonował w Groß-Glienicke, po wybudowaniu muru przeniesiono go do Berlina.
Do dnia ucieczki nie wzbudzał jakichkolwiek podejrzeń zarówno wśród własnych przełożonych, jak i wobec aparatu bezpieczeństwa (Stasi). Według ustaleń tego ostatniego, w dniu dezercji jeszcze przed objęciem służby miał pić z dwoma innymi funkcjonariuszami alkohol. Około godziny 21:00 objął posterunek przy moście Massantebrücke przebiegającym przez Teltowkanal. Tam otrzymał od dowódcy zadanie wypróbowania urządzeń sygnałowych. Zamiast wrócić z meldunkiem udał się na prowadzący ku Berlinowi Zachodniemu most, przy czym odkryty został przez dwóch innych policjantów, oddając w ich kierunku kilka strzałów. Ścigający go policjanci zgubili jednak szybko trop, w związku z czym wyszli z przekonania, jakoby zbiegły zdołał przedostać się na stronę zachodnią.
Jego zwłoki odnalezione zostały 11 marca 1962 r. przez zachodnioberlińskie służby celne przy moście Späthbrücke w Neukölln. Głowa i twarz ofiary były już mocno zniekształcone, rozpoznano jednak mundur wschodnioniemieckiej Grenzpolizei. W wyniku sekcji zwłok jako przyczynę śmierci ustalono utonięcie, okoliczności tejże wyjaśniono jednak dopiero po upadku muru i zjednoczeniu Niemiec. Także i siostra ofiary dowiedziała się wówczas o tragicznym losie zaginionego.

</doc>
<doc id="3657345" url="https://pl.wikipedia.org/wiki?curid=3657345" title="Hotel &quot;Europa&quot; w Mińsku">
Hotel &quot;Europa&quot; w Mińsku



</doc>
<doc id="3657348" url="https://pl.wikipedia.org/wiki?curid=3657348" title="Parafia Świętego Franciszka z Asyżu i Świętego Piotra z Alkantary w Namysłowie">
Parafia Świętego Franciszka z Asyżu i Świętego Piotra z Alkantary w Namysłowie



</doc>
<doc id="3657349" url="https://pl.wikipedia.org/wiki?curid=3657349" title="Zaprjan Rakow">
Zaprjan Rakow

Zaprjan Iwanow Rakow (bułg. Запрян Иванов Раков; ur. 4 stycznia 1962 w Manolach) – bułgarski piłkarz grający na pozycji obrońcy. W swojej karierze rozegrał 27 meczów w reprezentacji Bułgarii.
Kariera klubowa.
Swoją karierę piłkarską Rakow rozpoczął w klubie Trakia Płowdiw, który w 1988 roku zmienił nazwę na Botew. W sezonie 1983/1984 zadebiutował w nim w pierwszej lidze bułgarskiej. W sezonie 1985/1986 wywalczył z Trakią wicemistrzostwo Bułgarii. W zespole z Płowdiwu grał do końca 1993 roku. W 1994 roku przeszedł do innego klubu z tego miasta, Spartaka Płowdiw. Na początku 1995 roku wrócił do Botewu, a latem 1995 został zawodnikiem drugoligowej Maricy Płowdiw. W sezonie 1995/1996 awansował z Maricą do pierwszej ligi. Wiosną 1997 grał w drugoligowym klubie Olimpik Tetewen. Latem 1997 wrócił do Botewu, w którym grał do końca swojej kariery, czyli do 2000 roku.
Kariera reprezentacyjna.
W reprezentacji Bułgarii Rakow zadebiutował 21 stycznia 1988 roku w wygranym 3:2 towarzyskim meczu z Katarem, rozegranym w Dosze. Grał m.in. w: eliminacjach do MŚ 1990, do Euro 92 i do MŚ 1994. Od 1988 do 1994 rozegrał w kadrze narodowej 27 meczów.

</doc>
<doc id="3657360" url="https://pl.wikipedia.org/wiki?curid=3657360" title="Dekanat piński">
Dekanat piński

Dekanat piński – jeden z 7 dekanatów diecezji pińskiej na Białorusi. W jego skład wchodzi 13 parafii. 
Historia.
W 1938 roku dekanat składał się z 21 parafii i kościoła. Trzech obecnych parafii dekanatu:
oraz:

</doc>
<doc id="3657373" url="https://pl.wikipedia.org/wiki?curid=3657373" title="Wybory parlamentarne w Kiribati w latach 2015–2016">
Wybory parlamentarne w Kiribati w latach 2015–2016

Wybory parlamentarne w Kiribati w latach 2015–2016 – wybory parlamentarne, które odbyły się w Kiribati 30 grudnia 2015 i 7 stycznia 2016 roku. Wybranych zostało 44 członków Maneaba ni Maungatabu w 23 okręgach jednomandatowych i wielomandatowych oraz w dwóch turach. Dodatkowo 1 członek parlamentu jest wyznaczany przez społeczność Banaby i prokurator generalny jest parlamentarzystą z urzędu. Ponieważ jednak prokurator zdecydował się kandydować w wyborach, ustawowa liczba członków parlamentu wynosi 45.
Wynik.
Wybrano 19 członków nowego parlamentu w pierwszej turze i 25 w drugiej turze.
W tych wyborach miejsce stracili m.in.: minister ekonomii Tom Murdoch, minister pracy Martin Moretti, minister środowiska Tiarite Kwong, były prezydent Teatao Teannaki, a także urzędujący prezydent Kiribati Anote Tong. Dwóm innym byłym prezydentom udało się utrzymać miejsce w parlamencie, byli to: Ieremia Tabai i Teburoro Tito. 22 wybrane osoby nie miały dniu wyborów stażu parlamentarnego.
Partia Pillars of Truth ponownie wygrała wybory, zdobywając tym razem 26 miejsc w parlamencie, czyli o 11 więcej niż poprzednio. Drugą siłą w parlamencie została Tobwaan Kiribati Party z 19 miejscami. TKP powstało w wyniku połączenia Tito's Karikirakean Te I-Kiribati i Miaurin Kiribati Parti, które w poprzednich wyborach zdobyły kolejno 10 i 3 miejsca.

</doc>
<doc id="3657374" url="https://pl.wikipedia.org/wiki?curid=3657374" title="Frankfurter Wertpapierbörse">
Frankfurter Wertpapierbörse



</doc>
<doc id="3657376" url="https://pl.wikipedia.org/wiki?curid=3657376" title="Odra Opole (hokej na lodzie)">
Odra Opole (hokej na lodzie)

Odra Opole – klub hokejowy z siedzibą w Opolu, założony w 1946, rozwiązany w 1989 roku.
historia.
Klub założony został w październiku 1946 roku jako „Odra Opole”, następnie przemianowany na „Budowlani Opole” i ponownie na Odra. Klub działał jako jedna z sekcji wielosekcyjnego klubu sportowego Odra Opole. W latach 50. drużyna występowała w najwyższej klasie rozgrywkowej. Od lat 60. do rozwiązania w 1988 roku zespół rywalizował w II i III lidze. Najbliżej awansu do I ligi klub był w sezonie 1974/1975, kiedy zajął drugie miejsce w lidze. W sezonie II ligi 1987/1988, został przemianowany na Opolskie Towarzystwo Hokejowe (OTH) Opole. Pod tą nazwą drużyna grała także w edycji II ligi 1988/1989. Zajęła w niej przedostatnie 7 miejsce. Do kolejnego sezonu II ligi 1989/1990 drużyna OTH była anonsowana w składzie uczestników, jednak nie rozegrała spotkań, które początkowo były określane jako przełożone i nieodbyte), zaś po kilku dwumeczach ligowych OTH nie była już uwzględniana w tabeli.
Zawodnicy.
Wychowankami Odry Opole zostali m.in. Rudolf Czech, Zdzisław Trojanowski, Zbigniew Strociak.

</doc>
<doc id="3657378" url="https://pl.wikipedia.org/wiki?curid=3657378" title="Artur Badyda">
Artur Badyda

Artur Jerzy Badyda (ur. 21 marca 1978 w Warszawie) – polski inżynier, doktor habilitowany nauk technicznych. Specjalizuje się w ochronie środowiska, zarządzaniu ochroną środowiska, ekonomice w ochronie środowiska oraz w ocenie oddziaływania na środowisko. Adiunkt na Wydziale Instalacji Budowlanych, Hydrotechniki i Inżynierii Środowiska Politechniki Warszawskiej.
Życiorys.
W 2002 ukończył systemy ochrony środowiska na Wydziale Inżynierii Środowiska Politechniki Warszawskiej. Doktoryzował się w 2007 na podstawie pracy pt. "Analiza i ocena efektów oddziaływania wybranych uciążliwości ruchu drogowego na środowisko miejskie w Warszawie" (promotorem pracy był prof. Andrzej Kraszewski). Habilitował się w 2014 na podstawie oceny dorobku naukowego i rozprawy "Oddziaływanie zanieczyszczeń powietrza pochodzenia komunikacyjnego na parametry sprawności wentylacyjnej mieszkańców Warszawy".
Pracuje naukowo jako adiunkt w Zakładzie Informatyki i Badań Jakości Środowiska Wydziału Instalacji Budowlanych, Hydrotechniki i Inżynierii Środowiska Politechniki Warszawskiej. Prowadzi zajęcia m.in. z zarządzania środowiskiem, ekonomiki i finansów w gospodarce odpadami oraz ochrony środowiska w transporcie. W pracy badawczej zajmuje się takimi zagadnieniami jak: środowiskowe uwarunkowania zdrowia (epidemiologia środowiskowa), zdrowotne skutki zanieczyszczenia powietrza, wpływ transportu i zanieczyszczeń powietrza związanych z ruchem drogowym na środowisko oraz skutki społeczno-ekonomiczne korków drogowych.
Od 2010 pełni funkcję redaktora naczelnego czasopisma naukowego "Challenges of Modern Technology" wydawanego pod egidą Rady Doktorantów Politechniki Warszawskiej. Należy do European Respiratory Society (ERS, od 2011). 
Artykuły publikował m.in. w takich czasopismach jak: "Polish Journal of Environmental Studies", "Environment Protection Engineering", "European Respiratory Journal" oraz "Advances in Experimental Medicine and Biology".
Odznaczony Brązowym Krzyżem Zasługi (2014).

</doc>
<doc id="3657379" url="https://pl.wikipedia.org/wiki?curid=3657379" title="Dorit Schmiel">
Dorit Schmiel

Dorit Schmiel (ur. 25 kwietnia 1941 w Berlinie; zm. 19 lutego 1962 tamże) – ofiara śmiertelna Muru Berlińskiego, zastrzelona przez wojska graniczne NRD podczas próby ucieczki do Berlina Zachodniego.
Życiorys.
Dorit Schmiel urodziła się i dorastała w Berlinie. Po śmierci poległego w drugiej wojnie światowej ojca matka wyszła powtórnie za mąż, żyjąc odtąd z dwójką dzieci w Berlinie Wschodnim. Tam również po ukończeniu szkoły Schmiel wyuczyła się w jednym z zakładów państwowych zawodu szwaczki. Niezadowolona z sytuacji politycznej oraz trwałego podziału Berlina, wraz z czwórką przyjaciół podjęła na początku 1962 r. decyzję o ucieczce. Wybierając dogodne miejsce do przekroczenia granicy, grupa zdecydowała się na jeden z punktów na północnych obrzeżach miasta, gdzie już wcześniej udało się uciec z powodzeniem kuzynowi Schmiel. Granica w tym miejscu zabezpieczona była bowiem jedynie drutem kolczastym.
Około północy 19 lutego 1962 r., wykorzystując złe warunki pogodowe, grupa udała się do położonego na granicy z zachodnią dzielnicą Reinickendorf Rosenthal. Obserwując uprzednio strażników uciekinierzy prześliznęli się ostrożnie do położonej bezpośrednio obok cmentarza pierwszej linii umocnień. Po rozcięciu drutów znaleźli się w tzw. pasie śmierci, czołgając się odtąd w śniegu ku drugiej linii zasieków. Tam zostali odkryci przez żołnierzy, którzy otworzyli ogień, trafiając m.in. Schmiel w brzuch oraz innego z uciekinierów w bark. Po rozkazie poddania się grupa zaprzestała kontynuowania ucieczki. Ranni zostali odprowadzeni przez żołnierzy na najbliższą ulicę, skąd pół godziny później zabrani zostali przez karetkę pogotowia do szpitala policyjnego (Krankenhaus der Volkspolizei) w dzielnicy Mitte. Po przywiezieniu do tegoż Dorit Schmiel zmarła.
Trzej pozostali schwytani uciekinierzy stanęli przed sądem rejonowym w Berlin-Pankow otrzymując wyroki od 10 do 24 miesięcy pozbawienia wolności. Po zjednoczeniu Niemiec prokuratura w Berlinie wszczęła postępowanie przeciwko trzem strzelającym, których po oskarżeniu o wspólne dokonanie zabójstwa skazano w 1994 r. na karę 18 miesięcy pozbawienia wolności w zawieszeniu, co stanowiło zresztą w tego typu przypadkach standardowy wymiar kary.
Dorit Schmiel została upamiętniona wraz z innymi ofiarami Muru Berlińskiego w tzw. okienku pamięci przy dawnych umocnieniach granicznych na Bernauer Straße.

</doc>
<doc id="3657380" url="https://pl.wikipedia.org/wiki?curid=3657380" title="Mary Gilmore">
Mary Gilmore

Mary Jean Gilmore (z domu Cameron, ur. 16 sierpnia 1865 w Woodhouselee, zm. 3 grudnia 1962) – australijska pisarka i działaczka społeczna.
Życiorys.
Młodość.
Pochodziła z niezamożnej rodziny, gdy była dzieckiem jej ojciec często zmieniał pracę i miejsce zamieszkania rodziny, aż w końcu osiedli na własnej farmie. W wieku 16 lat rozpoczęła pracę jako nauczycielka. Na początku kariery zawodowej pracowała w szkołach w Wagga Wagga, w Illabo i w Silverton, niedaleko Broken Hill. Od 1890 mieszkała i pracowała w Sydney, gdzie nawiązała relację z pisarzem Henrym Lawsonem, trwającą około pięciu lat. Według wspomnień samej Gilmore przez pewien czas byli nawet nieformalnie zaręczeni. Biografowie nie znaleźli jak dotąd innych dowodów na potwierdzenie tego faktu. W tym okresie zaczęła być również zaliczana do grona radykalnie lewicowych młodych literatów, skupionych wokół magazynu "The Bulletin", na łamach którego zadebiutowała jako poetka. W 1896 wyjechała do Paragwaju, gdzie przystąpiła do założonej dwa lata wcześniej komuny pod nazwą Nowa Australia. W 1897 poślubiła innego kolonistę, Williama Gilmore’a, zaś w 1898 na świat przyszło ich jedyne dziecko, William junior. 
Lata 1900, 1910. i 1920..
Po rozpadzie Nowej Australii, w latach 1900-1902 rodzina mieszkała w Patagonii, a następnie powróciła do kraju, gdzie osiadła w stanie Wiktoria, w rodzinnych stronach Williama. Od 1908 aż do 1931 była redaktorką specjalnej strony, poświęconej problemom kobiet, w piśmie "Australian Worker". Była także aktywistką Australijskiej Partii Pracy, zaangażowaną w kampanie wyborcze tego ugrupowania. W 1910 wydany został jej pierwszy tomik poetycki, zatytułowany "Marri'd, and other Verses".
W 1912 powróciła wraz z synem do Sydney, gdzie utrzymywała się głównie z pracy dziennikarskiej, zaś jej mąż wyjechał na farmę swojego brata w stanie Queensland. W kolejnych latach jej małżeństwo miało charakter związku na odległość. W tym okresie pisywała do magazynów "Australian Worker", "The Bulletin", "Lone Hand" i "Book-fellow". Z tym ostatnim tytułem związała się tak bardzo, że gdy groziło mu zamknięcie z powodu bankructwa, za pożyczone pieniądze stała się jego współwłaścicielką. W 1918 wydała swój drugi tomik, "The Passionate Heart", w którym dała wyraz swemu przerażeniu okrucieństwami I wojny światowej. Cały dochód z tej publikacji przekazała na rzecz rehabilitacji żołnierzy, którzy stracili na wojnie wzrok. W 1922 ukazał się zbiór jej esejów pt. "Hound of the Road", zaś w 1925 trzeci tomik "The Tilted Cart". 
Lata 30. i 40..
W 1930 wydała czwarty zbiór wierszy, zatytułowany "The Wild Swan" i poświęcony w dużej mierze zniszczeniom, jakie biała cywilizacja poczyniła wśród Aborygenów. Następnie zwróciła się w stronę poezji religijnej, która wypełniła jej kolejny tom "The Rue Tree". W 1932 ukazał się następny zbiór pt. "Under the Wilgas". W latach 1934-1935 w dwóch tomach wyszła jej praca prozatorska pt. "Old Days, Old Ways: a Book of Recollections" and "More Recollections," zawierająca fabularyzowane wspomnienia z pionierskich czasów, gdy powstawała współczesna Australia. Równolegle do twórczości literackiej pozostawała bardzo aktywna jako publicystka i działaczka społeczna, sytuująca się w swoich poglądach zdecydowanie po lewej stronie spektrum debaty publicznej. Inaczej niż wiele postaci australijskiej lewicy, w 1937 zgodziła się przyjąć Order Imperium Brytyjskiego klasy Dama Komandor (DBE), co pozwoliło jej dopisywać przed nazwiskiem tytuł Dame. Wyróżnienie to oznaczało symboliczne uznanie jej statusu jako jednej z najważniejszych postaci australijskiej literatury tamtego czasu. W 1939 wydała tomik "Battlefields", w którym łączyła swoją tradycyjną lewicowość z niezwykle żarliwym patriotyzmem. W 1945 w jej życiu doszło do osobistej tragedii, bowiem w jednym roku straciła zarówno męża, jak i jedyne dziecko. 
Późniejsze życie.
Od 1952 była stałą autorką czasopisma "Tribune", będącego organem australijskiego środowiska komunistycznego. Przez dziesięć kolejnych lat publikowała tam cykl felietonów pod nazwą Arrows ("Strzałki"). W 1954 ukazał się jej ostatni tomik poetycki, "Fourteen Men". Zmarła w grudniu 1962 w wieku 97 lat. Uroczystości żałobne miały charakter religijny w nurcie prezbiteriańskim, ale jednocześnie towarzyszyły im najwyższe honory państwowe. Po kremacji spoczęła we wspólnym grobie z mężem.
Upamiętnienie.
Od 1966 podobizna Gilmore, a także innego wybitnego poety Banjo Patersona, znajduje się na banknocie o nominale 10 dolarów australijskich. Od 1984 jej imię nosi okręg wyborczy Gilmore. Jest także patronką licznych ulic i instytucji.

</doc>
<doc id="3657382" url="https://pl.wikipedia.org/wiki?curid=3657382" title="Černý potok (dorzecze Nysy Kłodzkiej)">
Černý potok (dorzecze Nysy Kłodzkiej)

Černý potok – potok górski w północnych Czechach w części źródłowej płynie w Sudetach Wschodnich, w Górach Złotych czes. "Rychlebské hory", w większości na Przedgórzu Paczkowskim (czes. Žulovská pahorkatina). Górska rzeka o długości około 14,4 km, prawy dopływ Vidnavki, jest ciekiem IV rzędu należącym do dorzecza Odry, zlewiska Morza Bałtyckiego.
Położenie.
Źródło rzeki położone jest w Czechach w kraju ołomunieckim (czes. "Olomoucký kraj"), w okresie Jeseník w południowo-wschodniej części Gór Złotych (czes. "Rychlebské hory") na wysokości ok. 505 m n.p.m., na północnym stoku między wzniesieniami: Zelená hora (654 m) po zachodniej stronie i Žulový vrch (719 m) po wschodniej.
Charakterystyka.
Rzeka w części źródliskowej płynie zalesionym zboczem w kierunku północnym do szerokiej doliny, którą płynąc do miejscowości Černá Voda kilkakrotnie zmieniając kierunek opływa sąsiadujące z doliną wzniesienia. Po przepłynięciu 2,4 km wpływa pomiędzy zabudowania miejscowości Černá Voda, gdzie skręca na północny wschód. Na poziomie 300 m n.p.m. rzeka opuszcza zabudowany teren i skręca na północ wpływając w zalesiony pagórkowaty teren. Meandrując między wzgórzami płynie w kierunku ujścia, gdzie na wysokości ok. 245 m n.p.m. w centrum miejscowości Velká Kraš uchodzi do rzeki III rzędu Vidnavki prawego dopływu Nysy Kłodzkiej. Koryto potoku kamienisto-żwirowe słabo spękane i na ogół nieprzepuszczalne. Zasadniczy kierunek biegu potoku jest północny. Jest to potok górski odwadniający wschodnią część masywu Gór Złotych. Potok w górnym biegu dziki, w środkowym biegu częściowo uregulowany. W większości swojego biegu płynie lasem, brzegi w 90% zadrzewione. Potok charakteryzuje się dużymi niewyrównanymi spadkami podłużnymi i zmiennymi wodostanami.
W przeszłości potok nosił nazwę: górny bieg nosił nazwę " Schwarzwasser" a dolny "Jüppelbach ".
Inne.
W dolnym biegu rzeka meandrując wśród zalesionych wzgórz tworzy bardzo uroczy zakątek. Wzdłuż tego odcinka rzeki prowadzi szlak rowerowy "Rychlebské stezky".

</doc>
<doc id="3657394" url="https://pl.wikipedia.org/wiki?curid=3657394" title="Luluwa bint Fajsal Al Su’ud">
Luluwa bint Fajsal Al Su’ud

Luluwa bint Fajsal Al Su’ud (ur. 1948) – saudyjska księżniczka, córka króla Fajsala ibn Abd al-Aziza Al Su'uda i jego czwartej żony Iffat.
Życiorys.
Jest jednym z dziewięciorga dzieci króla Arabii Saudyjskiej Fajsala ibn Abd al-Aziza Al Su'uda i jego drugiej żony Iffat as-Sunajjan. Wychowywała się początkowo w pałacu królewskim w At-Ta'ifie k. Ar-Rijadu, zaś szkołę średnią ukończyła w Szwajcarii. Następnie wyszła za mąż za jednego z kuzynów, Sauda. Ze związku tego urodziło się troje dzieci. Małżeństwo po dziesięciu latach zakończyło się rozwodem.
Od 1990 bierze udział w życiu publicznym Arabii Saudyjskiej, będąc pod tym względem najaktywniejszą kobietą z rodziny panującej. Wspólnie z matką (zmarłą w 2000) prowadziła założoną przez nią szkołę dla dziewcząt, a następnie także żeński Uniwersytet Iffat w Dżuddzie, którym obecnie kieruje. Wielokrotnie brała udział w międzynarodowych konferencjach poświęconych edukacji i biznesowi oraz stosunkom międzyreligijnym. W 2005 zgodziła się, by jej fotografia została opublikowana w zachodnich mediach.
Włada, oprócz ojczystego języka arabskiego, językami angielskim i francuskim.

</doc>
<doc id="3657396" url="https://pl.wikipedia.org/wiki?curid=3657396" title="Jan Łosowicz">
Jan Łosowicz

Jan Łosowicz (zm. po 6 lutego 1481 roku) – biskup rzymskokatolicki.
Życiorys.
Pochodził z rodziny mieszczańskiej w Wilnie. Kanonik wileńskiej kapituły katedralnej. Biskup łucki od 24 stycznia 1463. Przeniesiony na biskupstwo wileńskie 4 maja 1468, kanonik i dziekan kapituły katedralnej wileńskiej. 

</doc>
<doc id="3657434" url="https://pl.wikipedia.org/wiki?curid=3657434" title="Wschodni Szlak Rowerowy Green Velo">
Wschodni Szlak Rowerowy Green Velo

Wschodni Szlak Rowerowy Green Velo – szlak rowerowy prowadzący przez pięć województw we wschodniej Polsce, tj. województwo lubelskie, podlaskie, podkarpackie, świętokrzyskie i warmińsko-mazurskie.
Opis szlaku.
Trasa szlaku przebiega przez pięć parków narodowych. Cztery parki znajdują się w województwie podlaskim, tj. Wigierski Park Narodowy, Biebrzański Park Narodowy, Narwiański Park Narodowy oraz Białowieski Park Narodowy, natomiast w województwie lubelskim na szlaku znajduje się Roztoczański Park Narodowy.
Trasa główna i lokalne odcinki łącznikowe mają łączną długość 2071 km. Jest to jeden z najdłuższych szlaków rowerowych w Polsce. Wzdłuż szlaku rowerowego wybudowano 228 miejsc obsługi rowerzystów (MOR). Green Velo stanowi połączenie miejscowości oraz obiektów o dużej wartości przyrodniczej, kulturowej i historycznej.
Na zdecydowanej większości trasy szlak biegnie po obszarach nizinnych, łatwych do uprawiania turystyki rowerowej. Wyjątkiem jest odcinek Rzeszów-Przemyśl biegnący przez Pogórze Dynowskie i Pogórze Przemyskie, wymagający większego przygotowania fizycznego.
W 2021 roku Najwyższa Izba Kontroli zbadała szlak i wykryła liczne nieprawidłowości zagrażające jego dalszemu rozwojowi. Przejezdność została wprawdzie zachowana, jednak kontrola wykazała uchybienia dotyczące właściwego utrzymania stanu technicznego dróg i mostów, po których biegnie szlak (np. kładką nad Sanem w Bachowie przejeżdżały samochody), a także braki w jego oznakowaniu.
Wyróżnienia.
Wschodni Szlak Rowerowy Green Velo w 2014 roku zajął drugie miejsce w konkursie Dziennikarzy i MT Polska na najbardziej oryginalne i profesjonalne stoisko targowe „HOMO TURISTICUS” podczas XII Międzynarodowych Targach Turystycznych TT Warsaw. W 2015 roku stoisko Wschodniego Szlaku Rowerowego Green Velo zdobyło wyróżnienie za najciekawszą aranżację podczas XX Targów Turystyki i Wypoczynku LATO 2015. W tym samym roku stoisko promujące Green Velo otrzymało I nagrodę za najbardziej aktywne stoisko podczas targów GLOBalnie w Katowicach.
W celu promocji Wschodniego Szlaku Rowerowego Green Velo nakręcono również materiał filmowy. Spot promujący Green Velo został podwójnie nagrodzony podczas jubileuszowego Film AT–Fim, Art &amp; Tourism Festiwal w Warszawie w 2015 roku.
Kampania promocyjna Wschodniego Szlaku Rowerowego Green Velo, na którą przeznaczono 25 mln złotych, została wyróżniona medalem i dyplomem MERCURIUS GEDANENSIS przez jury Festiwalu Turystyki i Czasu Wolnego w Gdańsku.

</doc>
<doc id="3657474" url="https://pl.wikipedia.org/wiki?curid=3657474" title="Port lotniczy Yichun-Lindu">
Port lotniczy Yichun-Lindu

Port lotniczy Yichun-Lindu (IATA: LDS, ICAO: ZYLD) – port lotniczy położony w Yichun, w prowincji Heilongjiang, w Chińskiej Republice Ludowej.

</doc>
<doc id="3657480" url="https://pl.wikipedia.org/wiki?curid=3657480" title="Mariusz Szyperko">
Mariusz Szyperko

Mariusz Stanisław Szyperko (ur. 23 stycznia 1930 w Warszawie, zm. 25 lutego 2016 tamże) – polski fotoreporter.
Życiorys.
Urodził się i wychował w Warszawie jako syn Jana i Irmy z Waszkiewiczów. W czasie powstania warszawskiego przebywał w Warszawie, a następnie został wraz z rodziną wysiedlony do obozu przejściowego Dulag 121 Pruszków. Do Warszawy powrócił w 1945. Był absolwentem Liceum Fotograficznego przy ul. Konwiktorskiej do którego uczęszczał w latach 1947–1950 oraz Zaocznego Zawodowego Studium Nauk Politycznych dla Dziennikarzy przy Uniwersytecie Warszawskim z 1974. W latach 1948–1951 pracował w Agencji Fotograficznej "Film Polski", a następnie w latach 1951–1991 już jako fotoreporter w Centralnej Agencji Fotograficznej w Warszawie. Jako fotoreporter CAF-u dokumentował między innymi odbudowę Zamku Królewskiego w Warszawie. Był członkiem Stowarzyszenia Dziennikarzy Polskich oraz Stowarzyszenia Dziennikarzy Rzeczypospolitej Polskiej. Zmarł 25 lutego 2016 i został pochowany na Cmentarzu w Wilanowie.
Odznaczony Krzyżem Kawalerskim Orderu Odrodzenia Polski.

</doc>
<doc id="3657483" url="https://pl.wikipedia.org/wiki?curid=3657483" title="Mistrzostwa Azji w Biegach Przełajowych 2016">
Mistrzostwa Azji w Biegach Przełajowych 2016

13. Mistrzostwa Azji w Biegach Przełajowych – zawody lekkoatletyczne w przełajach, które odbyły się 29 lutego 2016 w bahrajńskim mieście Manama.
Reprezentanci Bahrajnu zwyciężyli także we wszystkich 4 klasyfikacjach drużynowych.

</doc>
<doc id="3657497" url="https://pl.wikipedia.org/wiki?curid=3657497" title="Helah Kiprop">
Helah Kiprop

Helah Kiprop Jelagat (ur. 7 kwietnia 1985) – kenijska lekkoatletka specjalizująca się w biegach długodystansowych, srebrna medalistka mistrzostw świata.
W 2015 startowała na mistrzostwach świata w Pekinie, zdobywając srebrny medal w biegu maratońskim. Dwa lata później podczas kolejnej edycji światowego czempionatu w Londynie, w tej samej konkurencji, Kenijka zajęła siódme miejsce.

</doc>
<doc id="3657501" url="https://pl.wikipedia.org/wiki?curid=3657501" title="Helah Jelagat">
Helah Jelagat



</doc>
<doc id="3657502" url="https://pl.wikipedia.org/wiki?curid=3657502" title="Helah Kiprop Jelagat">
Helah Kiprop Jelagat



</doc>
<doc id="3657508" url="https://pl.wikipedia.org/wiki?curid=3657508" title="Mecz lekkoatletyczny Belgia – Polska 1935">
Mecz lekkoatletyczny Belgia – Polska 1935

Mecz lekkoatletyczny Belgia – Polska 1935 – zawody lekkoatletyczne, które odbyły się 23 czerwca 1935 roku w Brukseli. 
Było to trzecie spotkanie pomiędzy tymi państwami. Mecz rozegrano między reprezentacjami mężczyzn. Polska pokonała Belgię 77:64.

</doc>
<doc id="3657509" url="https://pl.wikipedia.org/wiki?curid=3657509" title="Mecz lekkoatletyczny Belgia – Polska 1931">
Mecz lekkoatletyczny Belgia – Polska 1931

Mecz lekkoatletyczny Belgia – Polska 1931 – zawody lekkoatletyczne, które odbyły się 11 października 1931 roku w Brukseli. 
Było to pierwszy spotkanie pomiędzy tymi państwami. Mecz rozegrano między reprezentacjami mężczyzn. Polska pokonała Belgię 38:28.

</doc>
<doc id="3657512" url="https://pl.wikipedia.org/wiki?curid=3657512" title="Mecz lekkoatletyczny Polska – Belgia 1933">
Mecz lekkoatletyczny Polska – Belgia 1933

Mecz lekkoatletyczny Polska – Belgia 1933 – zawody lekkoatletyczne, które odbyły się 5 czerwca 1933 roku w Warszawie. 
Było to drugie spotkanie pomiędzy tymi państwami. Mecz rozegrano między reprezentacjami mężczyzn. Polska pokonała Belgię 65:50.

</doc>
<doc id="3657529" url="https://pl.wikipedia.org/wiki?curid=3657529" title="INS Vikrant">
INS Vikrant



</doc>
<doc id="3657531" url="https://pl.wikipedia.org/wiki?curid=3657531" title="Adrián Vallés (lekkoatleta)">
Adrián Vallés (lekkoatleta)

Adrián Vallés Iñarrea (ur. 16 marca 1995 w Pampelunie) – hiszpański lekkoatleta specjalizujący się w skoku o tyczce.
Bez powodzenia startował na juniorskich mistrzostwach Europy (2013) i świata (2014). W 2015 sięgnął po brązowy medal młodzieżowych mistrzostw Europy w Tallinnie oraz odpadł w eliminacjach światowego czempionatu w Pekinie. W 2017 zdobył swój drugi brąz młodzieżowego czempionatu Europy. Trzy tygodnie później na eliminacjach zakończył udział podczas rozgrywanych w Londynie mistrzostwach świata.
Złoty medalista młodzieżowych mistrzostw Hiszpanii. Stawał na podium czempionatu NCAA.
Rekordy życiowe: stadion – 5,70 (28 czerwca 2017, Landau); hala – 5,61 (20 stycznia 2018, Notre Dame).

</doc>
<doc id="3657534" url="https://pl.wikipedia.org/wiki?curid=3657534" title="Adrián Valles">
Adrián Valles



</doc>
<doc id="3657537" url="https://pl.wikipedia.org/wiki?curid=3657537" title="Clark Mountain">
Clark Mountain

Clark Mountain – góra w USA, w stanie Waszyngton, położona 12,5 km na południowy wschód od stratowulkanu Glacier Peak, z którym jest połączona długą granią. Wierzchołek leży na terenie hrabstwa Chelan.
Szczyt Clark Mountain leży na terenie Glacier Peak Wilderness. Jest jednym z wyższych szczytów w tym parku. Ze szczytu spływają cztery lodowce. Dwa duże lodowce znajdują się po północnej i zachodniej stronie: "Richardson Glacier" (północ) i "Clark Glacier" (północny zachód i zachód). Trasa na szczyt jest wymagająca, a najpopularniejsza jej wersja wiedzie z Boulder Creek i wynosi 17,6 km w jedną stronę przy przewyższeniu 2140 m.

</doc>
<doc id="3657539" url="https://pl.wikipedia.org/wiki?curid=3657539" title="Olympic Mountains">
Olympic Mountains

Olympic Mountains – pasmo górskie w Ameryce Północnej, na Wybrzeżu Północno-Zachodnim (Waszyngton, USA), wchodzące w skład Gór Nadbrzeżnych. W górach zlokalizowany jest Park Narodowy Olympic. Najwyższym szczytem jest Mount Olympus. Pierwszym Europejczykiem który opisał góry był w 1774 roku hiszpański odkrywca Juan José Pérez Hernández, natomiast obecną nazwę nadał w 1788 roku angielski kapitan John Meares. 
Położenie.
Góry leżą w północno-zachodnim narożniku stanu Waszyngton, na półwyspie Olympic, oddzielonym od lądu zatoką Puget Sound oraz Cieśniną Juana de Fuca. Góry zajmują centralną część półwyspu. W kierunku północ-południe mają długość 162 km, a wschód-zachód 159 km. Otoczenie morzem z trzech stron sprawia, że ze względu na duże przewyższenie góry wyglądają spektakularnie.

</doc>
<doc id="3657542" url="https://pl.wikipedia.org/wiki?curid=3657542" title="Mount Olympus">
Mount Olympus

Mount Olympus – szczyt w USA, w stanie Waszyngton (Hrabstwo Jefferson), położony 100 km na zachód od Seattle. Jest to najwyższy szczyt gór Olympic Mountains. Szczyt leży na terenie Parku Narodowego Olympic.
Szczyt jest przez cały rok pokryty śniegiem. Z wierzchołka spływa kilka lodowców, z których największymi są Blue Glacier, White Glacier i Hoh Glacier. Góra ma cztery wierzchołki, z których najwyższy jest nazywany "Zachodnim" (ang. West Peak). Pozostałe to "Środkowy" (ang. Middle Peak 2417 m n.p.m.), "Fałszywy" (False Summit 2402 m n.p.m.) i "Wschodni" (East Peak 2366 m n.p.m.). 
Turystyka.
Wspinaczka na szczyt jest możliwa przez cały rok. Jednak ze względu na duże przewyższenie i odległość jest uznawany za jeden z trudniejszych technicznie w USA. Szlak zaczyna się na wysokości 176 m n.p.m., czyli przewyższenie wynosi ponad 2200 metrów. Długość szlaku w jedną stronę wynosi 34,5 km a na trasie u podnóża pokonuje się wilgotny las deszczowy (opady 4000 mm rocznie), a następnie trzeba się wspinać po skałach i lodowcach.

</doc>
<doc id="3657551" url="https://pl.wikipedia.org/wiki?curid=3657551" title="Darcy Roper">
Darcy Roper

Darcy Roper (ur. 31 marca 1998) – australijski lekkoatleta specjalizujący się w skoku w dal.
W 2015 zdobył srebrny medal mistrzostw świata juniorów młodszych w Cali, a w 2016 brązowy na mistrzostwach świata juniorów w Bydgoszczy.
Stawał na podium mistrzostw Australii.
Rekord życiowy: 8,20 (25 stycznia 2020, Canberra) / 8,32w (16 marca 2019, Perth).

</doc>
<doc id="3657555" url="https://pl.wikipedia.org/wiki?curid=3657555" title="China Women's Sevens 2013">
China Women's Sevens 2013



</doc>
<doc id="3657556" url="https://pl.wikipedia.org/wiki?curid=3657556" title="IRB Women's Sevens World Series (2012/2013)">
IRB Women's Sevens World Series (2012/2013)



</doc>
<doc id="3657557" url="https://pl.wikipedia.org/wiki?curid=3657557" title="Amsterdam Women's Sevens 2013">
Amsterdam Women's Sevens 2013



</doc>
<doc id="3657558" url="https://pl.wikipedia.org/wiki?curid=3657558" title="Dubai Women's Sevens 2012">
Dubai Women's Sevens 2012



</doc>
<doc id="3657560" url="https://pl.wikipedia.org/wiki?curid=3657560" title="USA Women's Sevens 2013">
USA Women's Sevens 2013



</doc>
<doc id="3657561" url="https://pl.wikipedia.org/wiki?curid=3657561" title="Mount Deception">
Mount Deception

Mount Deception – szczyt w USA, w stanie Waszyngton (Hrabstwo Jefferson), położony 70 km na zachód od Seattle. Jest to drugi pod względem wysokości szczyt gór Olympic Mountains. Szczyt leży na terenie Parku Narodowego Olympic.
Szczyt w porównaniu do Mount Olympus ma niewielką liczbę lodowców i jest znacznie skąpiej pokryty śniegiem, gdyż znajduje się w cieniu opadowym łańcucha Bailey, przez co opady są dużo mniejsze niż na znajdującym się bliżej Pacyfiku Mount Olympus. Na szczyt nie prowadzi regularna trasa turystyczna, ale są poprowadzone ścieżki wspinaczkowe. Trasa w jedną stronę wynosi około 16 km i trzeba pokonać przewyższenie ponad 1100 m.

</doc>
<doc id="3657562" url="https://pl.wikipedia.org/wiki?curid=3657562" title="Dubai Women's Sevens 2013">
Dubai Women's Sevens 2013



</doc>
<doc id="3657563" url="https://pl.wikipedia.org/wiki?curid=3657563" title="China Women's Sevens 2014">
China Women's Sevens 2014



</doc>
<doc id="3657564" url="https://pl.wikipedia.org/wiki?curid=3657564" title="Amsterdam Women's Sevens 2014">
Amsterdam Women's Sevens 2014



</doc>
<doc id="3657565" url="https://pl.wikipedia.org/wiki?curid=3657565" title="IRB Women's Sevens World Series (2013/2014)">
IRB Women's Sevens World Series (2013/2014)



</doc>
<doc id="3657566" url="https://pl.wikipedia.org/wiki?curid=3657566" title="USA Women's Sevens 2014">
USA Women's Sevens 2014



</doc>
<doc id="3657567" url="https://pl.wikipedia.org/wiki?curid=3657567" title="Dubai Women's Sevens">
Dubai Women's Sevens



</doc>
<doc id="3657568" url="https://pl.wikipedia.org/wiki?curid=3657568" title="Dubai Women's Sevens 2011">
Dubai Women's Sevens 2011



</doc>
<doc id="3657570" url="https://pl.wikipedia.org/wiki?curid=3657570" title="FA Women's Premier League National Division">
FA Women's Premier League National Division



</doc>
<doc id="3657571" url="https://pl.wikipedia.org/wiki?curid=3657571" title="South East Combination Women's Football League">
South East Combination Women's Football League



</doc>
<doc id="3657573" url="https://pl.wikipedia.org/wiki?curid=3657573" title="Midland Combination Women's Football League">
Midland Combination Women's Football League



</doc>
<doc id="3657575" url="https://pl.wikipedia.org/wiki?curid=3657575" title="NACRA Women's Sevens">
NACRA Women's Sevens



</doc>
<doc id="3657576" url="https://pl.wikipedia.org/wiki?curid=3657576" title="WWE Women's Championship">
WWE Women's Championship



</doc>
<doc id="3657578" url="https://pl.wikipedia.org/wiki?curid=3657578" title="Gustave Wuyts">
Gustave Wuyts

Gustave Marius L. Wuyts (ur. 27 lutego 1903, zm. 13 stycznia 1979) – belgijski lekkoatleta specjalizujący się w pchnięciu kulą oraz brązowy medalista olimpijski w przeciąganiu liny.
Wuyts reprezentował Belgię na Letnich Igrzyskach Olimpijskich 1920 w Antwerpii. Był członkiem drużyny rywalizującej w przeciąganiu liny. Belgowie zostali pokonani w półfinale przez reprezentantów Wielkiej Brytanii, a w turnieju o srebrny medal zwyciężyli z drużyną Stanów Zjednoczonych i przegrali z reprezentacją Holandii. Ostatecznie przyznano im brązowy medal. Podczas tych samym igrzysk brał również udział w konkurencji pchnięcia kulą. Z wynikiem 11,045 zajął 18. miejsce w eliminacjach i nie awansował do finału.
Był zawodnikiem klubu K. Tubantia F.C..

</doc>
<doc id="3657580" url="https://pl.wikipedia.org/wiki?curid=3657580" title="FA Women's Premier League Southern Division">
FA Women's Premier League Southern Division



</doc>
<doc id="3657582" url="https://pl.wikipedia.org/wiki?curid=3657582" title="Guangzhou International Women's Open">
Guangzhou International Women's Open



</doc>
<doc id="3657586" url="https://pl.wikipedia.org/wiki?curid=3657586" title="NACRA Women's Sevens 2009">
NACRA Women's Sevens 2009



</doc>
<doc id="3657588" url="https://pl.wikipedia.org/wiki?curid=3657588" title="NACRA Women's Sevens 2010">
NACRA Women's Sevens 2010



</doc>
<doc id="3657590" url="https://pl.wikipedia.org/wiki?curid=3657590" title="NACRA Women's Sevens 2011">
NACRA Women's Sevens 2011



</doc>
<doc id="3657592" url="https://pl.wikipedia.org/wiki?curid=3657592" title="NACRA Women's Sevens 2012">
NACRA Women's Sevens 2012



</doc>
<doc id="3657593" url="https://pl.wikipedia.org/wiki?curid=3657593" title="NACRA Women's Sevens 2013">
NACRA Women's Sevens 2013



</doc>
<doc id="3657595" url="https://pl.wikipedia.org/wiki?curid=3657595" title="NACRA Women's Sevens 2014">
NACRA Women's Sevens 2014



</doc>
<doc id="3657599" url="https://pl.wikipedia.org/wiki?curid=3657599" title="NAWIRA Women's Sevens 2008">
NAWIRA Women's Sevens 2008



</doc>
<doc id="3657600" url="https://pl.wikipedia.org/wiki?curid=3657600" title="NAWIRA Women's Sevens 2007">
NAWIRA Women's Sevens 2007



</doc>
<doc id="3657601" url="https://pl.wikipedia.org/wiki?curid=3657601" title="NAWIRA Women's Sevens 2006">
NAWIRA Women's Sevens 2006



</doc>
<doc id="3657602" url="https://pl.wikipedia.org/wiki?curid=3657602" title="NAWIRA Women's Sevens 2005">
NAWIRA Women's Sevens 2005



</doc>
<doc id="3657604" url="https://pl.wikipedia.org/wiki?curid=3657604" title="USA Women's Sevens">
USA Women's Sevens



</doc>
<doc id="3657605" url="https://pl.wikipedia.org/wiki?curid=3657605" title="National Union of Women's Suffrage Societies">
National Union of Women's Suffrage Societies



</doc>
<doc id="3657606" url="https://pl.wikipedia.org/wiki?curid=3657606" title="Manitoba Lotteries Women's Curling Classic 2012">
Manitoba Lotteries Women's Curling Classic 2012



</doc>
<doc id="3657611" url="https://pl.wikipedia.org/wiki?curid=3657611" title="Manitoba Lotteries Women's Curling Classic 2011">
Manitoba Lotteries Women's Curling Classic 2011



</doc>
<doc id="3657613" url="https://pl.wikipedia.org/wiki?curid=3657613" title="Manitoba Lotteries Women's Curling Classic">
Manitoba Lotteries Women's Curling Classic



</doc>
<doc id="3657616" url="https://pl.wikipedia.org/wiki?curid=3657616" title="Manitoba Lotteries Women's Curling Classic 2010">
Manitoba Lotteries Women's Curling Classic 2010



</doc>
<doc id="3657618" url="https://pl.wikipedia.org/wiki?curid=3657618" title="Manitoba Lotteries Women's Curling Classic 2009">
Manitoba Lotteries Women's Curling Classic 2009



</doc>
<doc id="3657621" url="https://pl.wikipedia.org/wiki?curid=3657621" title="Manitoba Liquor &amp; Lotteries Women's Curling Classic 2013">
Manitoba Liquor &amp; Lotteries Women's Curling Classic 2013



</doc>
<doc id="3657622" url="https://pl.wikipedia.org/wiki?curid=3657622" title="Western &amp; Southern Financial Group Women's Open 2007">
Western &amp; Southern Financial Group Women's Open 2007



</doc>
<doc id="3657625" url="https://pl.wikipedia.org/wiki?curid=3657625" title="Western &amp; Southern Financial Group Women's Open 2008">
Western &amp; Southern Financial Group Women's Open 2008



</doc>
<doc id="3657627" url="https://pl.wikipedia.org/wiki?curid=3657627" title="Western &amp; Southern Financial Group Women's Open 2009">
Western &amp; Southern Financial Group Women's Open 2009



</doc>
<doc id="3657629" url="https://pl.wikipedia.org/wiki?curid=3657629" title="Western &amp; Southern Financial Group Women's Open 2010">
Western &amp; Southern Financial Group Women's Open 2010



</doc>
<doc id="3657631" url="https://pl.wikipedia.org/wiki?curid=3657631" title="TOE Life Ceramics Guangzhou International Women's Open 2008">
TOE Life Ceramics Guangzhou International Women's Open 2008



</doc>
<doc id="3657633" url="https://pl.wikipedia.org/wiki?curid=3657633" title="Guangzhou International Women's Open 2009">
Guangzhou International Women's Open 2009



</doc>
<doc id="3657635" url="https://pl.wikipedia.org/wiki?curid=3657635" title="Guangzhou International Women's Open 2010">
Guangzhou International Women's Open 2010



</doc>
<doc id="3657637" url="https://pl.wikipedia.org/wiki?curid=3657637" title="Guangzhou International Women's Open 2011">
Guangzhou International Women's Open 2011



</doc>
<doc id="3657639" url="https://pl.wikipedia.org/wiki?curid=3657639" title="GRC Bank Guangzhou International Women's Open 2012">
GRC Bank Guangzhou International Women's Open 2012



</doc>
<doc id="3657642" url="https://pl.wikipedia.org/wiki?curid=3657642" title="Guangzhou International Women's Open 2013">
Guangzhou International Women's Open 2013



</doc>
<doc id="3657644" url="https://pl.wikipedia.org/wiki?curid=3657644" title="Guangzhou International Women's Open 2015">
Guangzhou International Women's Open 2015



</doc>
<doc id="3657646" url="https://pl.wikipedia.org/wiki?curid=3657646" title="Guangzhou International Women's Open 2007">
Guangzhou International Women's Open 2007



</doc>
<doc id="3657648" url="https://pl.wikipedia.org/wiki?curid=3657648" title="CONSUR Women's Sevens 2005">
CONSUR Women's Sevens 2005



</doc>
<doc id="3657650" url="https://pl.wikipedia.org/wiki?curid=3657650" title="CONSUR Women's Sevens 2004">
CONSUR Women's Sevens 2004



</doc>
<doc id="3657652" url="https://pl.wikipedia.org/wiki?curid=3657652" title="CONSUR Women's Sevens 2007">
CONSUR Women's Sevens 2007



</doc>
<doc id="3657654" url="https://pl.wikipedia.org/wiki?curid=3657654" title="CONSUR Women's Sevens 2008">
CONSUR Women's Sevens 2008



</doc>
<doc id="3657657" url="https://pl.wikipedia.org/wiki?curid=3657657" title="CONSUR Women's Sevens 2011">
CONSUR Women's Sevens 2011



</doc>
<doc id="3657660" url="https://pl.wikipedia.org/wiki?curid=3657660" title="CONSUR Women's Sevens 2010">
CONSUR Women's Sevens 2010



</doc>
<doc id="3657662" url="https://pl.wikipedia.org/wiki?curid=3657662" title="CONSUR Women's Sevens 2012">
CONSUR Women's Sevens 2012



</doc>
<doc id="3657664" url="https://pl.wikipedia.org/wiki?curid=3657664" title="CONSUR Women's Sevens 2009">
CONSUR Women's Sevens 2009



</doc>
<doc id="3657666" url="https://pl.wikipedia.org/wiki?curid=3657666" title="CONSUR Women's Sevens 2013">
CONSUR Women's Sevens 2013



</doc>
<doc id="3657668" url="https://pl.wikipedia.org/wiki?curid=3657668" title="CONSUR Women's Sevens 2015">
CONSUR Women's Sevens 2015



</doc>
<doc id="3657669" url="https://pl.wikipedia.org/wiki?curid=3657669" title="CONSUR Women's Sevens 2014">
CONSUR Women's Sevens 2014



</doc>
<doc id="3657671" url="https://pl.wikipedia.org/wiki?curid=3657671" title="Pattaya Women's Open 2008">
Pattaya Women's Open 2008



</doc>
<doc id="3657673" url="https://pl.wikipedia.org/wiki?curid=3657673" title="LA Women's Tennis Championships">
LA Women's Tennis Championships



</doc>
<doc id="3657675" url="https://pl.wikipedia.org/wiki?curid=3657675" title="Pattaya Women's Open 2007">
Pattaya Women's Open 2007



</doc>
<doc id="3657677" url="https://pl.wikipedia.org/wiki?curid=3657677" title="Pattaya Women's Open 2009">
Pattaya Women's Open 2009



</doc>
<doc id="3657679" url="https://pl.wikipedia.org/wiki?curid=3657679" title="Pattaya Women's Open 2010">
Pattaya Women's Open 2010



</doc>
<doc id="3657681" url="https://pl.wikipedia.org/wiki?curid=3657681" title="Mount Constance">
Mount Constance

Mount Constance – szczyt w USA, w stanie Waszyngton (Hrabstwo Jefferson), położony 60 km na zachód od Seattle. Jest to trzeci pod względem wysokości szczyt gór Olympic Mountains. Szczyt leży na granicy Parku Narodowego Olympic, 40 km na wschód od Mount Olympus.
Szczyt w porównaniu do Mount Olympus ma niewielką liczbę lodowców i jest znacznie skąpiej pokryty śniegiem, gdyż znajduje się już w cieniu opadowym Olympic Mountains. Góra ma dwa wierzchołki, niższy nazywany "południowym" ma wysokość 2304 m n.p.m.. Mount Constance jest najbardziej widowiskowym szczytem widzianym Puget Sound.

</doc>
<doc id="3657682" url="https://pl.wikipedia.org/wiki?curid=3657682" title="Pattaya Women's Open 2011">
Pattaya Women's Open 2011



</doc>
<doc id="3657685" url="https://pl.wikipedia.org/wiki?curid=3657685" title="Mondial Australian Women's Hardcourts 2007">
Mondial Australian Women's Hardcourts 2007



</doc>
<doc id="3657688" url="https://pl.wikipedia.org/wiki?curid=3657688" title="Mondial Australian Women's Hardcourts">
Mondial Australian Women's Hardcourts



</doc>
<doc id="3657695" url="https://pl.wikipedia.org/wiki?curid=3657695" title="Mondial Australian Women's Hardcourts 2008">
Mondial Australian Women's Hardcourts 2008



</doc>
<doc id="3657697" url="https://pl.wikipedia.org/wiki?curid=3657697" title="Mondial Australian Women's Hardcourts 2006">
Mondial Australian Women's Hardcourts 2006



</doc>
<doc id="3657699" url="https://pl.wikipedia.org/wiki?curid=3657699" title="London Women's Sevens 2012">
London Women's Sevens 2012



</doc>
<doc id="3657700" url="https://pl.wikipedia.org/wiki?curid=3657700" title="Hong Kong Women's Sevens 2012">
Hong Kong Women's Sevens 2012



</doc>
<doc id="3657702" url="https://pl.wikipedia.org/wiki?curid=3657702" title="IRB Women's Sevens Challenge Cup">
IRB Women's Sevens Challenge Cup



</doc>
<doc id="3657703" url="https://pl.wikipedia.org/wiki?curid=3657703" title="Forest Hills Women's Open Tennis Classic 2005">
Forest Hills Women's Open Tennis Classic 2005



</doc>
<doc id="3657705" url="https://pl.wikipedia.org/wiki?curid=3657705" title="Forest Hills Women's Open Tennis Classic 2004">
Forest Hills Women's Open Tennis Classic 2004



</doc>
<doc id="3657707" url="https://pl.wikipedia.org/wiki?curid=3657707" title="LA Women's Tennis Championships 2009">
LA Women's Tennis Championships 2009



</doc>
<doc id="3657710" url="https://pl.wikipedia.org/wiki?curid=3657710" title="Journal of Women's History">
Journal of Women's History



</doc>
<doc id="3657711" url="https://pl.wikipedia.org/wiki?curid=3657711" title="Women's Auxiliary Air Force">
Women's Auxiliary Air Force



</doc>
<doc id="3657712" url="https://pl.wikipedia.org/wiki?curid=3657712" title="Women's Royal Naval Service">
Women's Royal Naval Service



</doc>
<doc id="3657713" url="https://pl.wikipedia.org/wiki?curid=3657713" title="Japan Women's Open Tennis 2014">
Japan Women's Open Tennis 2014



</doc>
<doc id="3657715" url="https://pl.wikipedia.org/wiki?curid=3657715" title="Japan Women's Open Tennis">
Japan Women's Open Tennis



</doc>
<doc id="3657717" url="https://pl.wikipedia.org/wiki?curid=3657717" title="Japan Women's Open Tennis 2015">
Japan Women's Open Tennis 2015



</doc>
<doc id="3657719" url="https://pl.wikipedia.org/wiki?curid=3657719" title="FA Women's Premier League Cup">
FA Women's Premier League Cup



</doc>
<doc id="3657720" url="https://pl.wikipedia.org/wiki?curid=3657720" title="WWF Women's Tag Team Championship">
WWF Women's Tag Team Championship



</doc>
<doc id="3657722" url="https://pl.wikipedia.org/wiki?curid=3657722" title="South West Combination Women's Football League">
South West Combination Women's Football League



</doc>
<doc id="3657724" url="https://pl.wikipedia.org/wiki?curid=3657724" title="FA Women's Premier League Northern Division">
FA Women's Premier League Northern Division



</doc>
<doc id="3657731" url="https://pl.wikipedia.org/wiki?curid=3657731" title="FA Women's Cup">
FA Women's Cup



</doc>
<doc id="3657732" url="https://pl.wikipedia.org/wiki?curid=3657732" title="Northern Combination Women's Football League">
Northern Combination Women's Football League



</doc>
<doc id="3657734" url="https://pl.wikipedia.org/wiki?curid=3657734" title="FA Women's Premier League">
FA Women's Premier League



</doc>
<doc id="3657736" url="https://pl.wikipedia.org/wiki?curid=3657736" title="NXT Women's Championship">
NXT Women's Championship



</doc>
<doc id="3657737" url="https://pl.wikipedia.org/wiki?curid=3657737" title="HSBC Women's Champions">
HSBC Women's Champions



</doc>
<doc id="3657739" url="https://pl.wikipedia.org/wiki?curid=3657739" title="Women's Viva World Cup">
Women's Viva World Cup



</doc>
<doc id="3657741" url="https://pl.wikipedia.org/wiki?curid=3657741" title="Women's British Open">
Women's British Open



</doc>
<doc id="3657744" url="https://pl.wikipedia.org/wiki?curid=3657744" title="International Women's Open 2008">
International Women's Open 2008



</doc>
<doc id="3657746" url="https://pl.wikipedia.org/wiki?curid=3657746" title="Women's Social and Political Union">
Women's Social and Political Union



</doc>
<doc id="3657748" url="https://pl.wikipedia.org/wiki?curid=3657748" title="Women's International League for Peace and Freedom">
Women's International League for Peace and Freedom



</doc>
<doc id="3657749" url="https://pl.wikipedia.org/wiki?curid=3657749" title="International Women's Open 2007">
International Women's Open 2007



</doc>
<doc id="3657751" url="https://pl.wikipedia.org/wiki?curid=3657751" title="FIBA Europe Women's Player of the Year Award">
FIBA Europe Women's Player of the Year Award



</doc>
<doc id="3657754" url="https://pl.wikipedia.org/wiki?curid=3657754" title="Naked Women's Wrestling League">
Naked Women's Wrestling League



</doc>
<doc id="3657757" url="https://pl.wikipedia.org/wiki?curid=3657757" title="Women's British Open 2009">
Women's British Open 2009



</doc>
<doc id="3657759" url="https://pl.wikipedia.org/wiki?curid=3657759" title="FIBA Europe Young Women's Player of the Year Award">
FIBA Europe Young Women's Player of the Year Award



</doc>
<doc id="3657762" url="https://pl.wikipedia.org/wiki?curid=3657762" title="Lista posiadaczek WWE Women's Championship">
Lista posiadaczek WWE Women's Championship



</doc>
<doc id="3657763" url="https://pl.wikipedia.org/wiki?curid=3657763" title="TNA Women's Knockout Championship">
TNA Women's Knockout Championship



</doc>
<doc id="3657766" url="https://pl.wikipedia.org/wiki?curid=3657766" title="CN Canadian Women's Open 2009">
CN Canadian Women's Open 2009



</doc>
<doc id="3657768" url="https://pl.wikipedia.org/wiki?curid=3657768" title="Mobcast Cup International Women's Club Championship">
Mobcast Cup International Women's Club Championship



</doc>
<doc id="3657770" url="https://pl.wikipedia.org/wiki?curid=3657770" title="NACRA Women's Sevens 2015">
NACRA Women's Sevens 2015



</doc>
<doc id="3657772" url="https://pl.wikipedia.org/wiki?curid=3657772" title="IRB Women’s Sevens World Series">
IRB Women’s Sevens World Series



</doc>
<doc id="3657773" url="https://pl.wikipedia.org/wiki?curid=3657773" title="Manuela Wiesler">
Manuela Wiesler

Manuela Wiesler (ur. 22 lipca 1955 w Tungas, zm. 22 grudnia 2006 w Wiedniu) – austriacka flecistka i nauczycielka akademicka.
Życiorys.
Jej ojciec był filmowcem, a matka tancerką. Naukę gry na flecie postanowiła rozpocząć w wieku 9 lat po obejrzeniu opery "Czarodziejski flet" Wolfganga Amadeusa Mozarta; jej pierwszym nauczycielem został Peter Hirschbüchler. W 1967 rozpoczęła naukę u Camillo Wanauseka na Universität für Musik und darstellende Kunst Wien, następnie od 1971 w Paryżu u Alaina Mariona. W 1973 wyszła za mąż. Od 1973 do 1983 mieszkała na Islandii, gdzie razem z Robertem Aitkenem przyczyniła się do rozwoju muzyki fletowej tego kraju. W 1976 uzyskała pierwszą nagrodę na The Nordic Chamber Music Competition (akompaniował jej islandzki pianista Snorri S. Birgisson). Następnie kształciła się u Jamesa Galwaya oraz Aurčle'a Nicoleta. W 1979 zagrała z London Philharmonic Orchestra, zaś rok później została stypendystką Sonning Foundation oraz wystąpiła na biennale w Kopenhadze. Współpracowała z m.in. z Leifurem Þórarinssonem. Swoje utwory dedykowało jej wielu islandzkich kompozytorów, m.in. Leifur Þórarinsson, Magnús Blöndal Jóhannsson, Atli Heimir Sveinsson, Þorkell Sigurbjörnsson oraz Hjálmar Helgi Ragnarsson. W 1983 przeniosła się do Szwecji, gdzie do 1985 zagrała ponad 200 koncertów w ramach autorskiego projektu „Solo Flute at the Sawmill”. W 2001 zakończyła karierę koncertową poświęcając się psychologii muzyki. Dwa lata później została kierowniczką Kształcenia Podyplomowego w Wyższej Szkole Muzycznej na Uniwersytecie w Göteborgu po obronie rozprawy habilitacyjnej pt. "Psychische Probleme bei Instrumentalsolisten: Wie kann Beratung helfen?" Zmarła na nowotwór w 2006.

</doc>
<doc id="3657781" url="https://pl.wikipedia.org/wiki?curid=3657781" title="Port lotniczy Komodo">
Port lotniczy Komodo

Port lotniczy Komodo (IATA: LBJ, ICAO: WATO) – port lotniczy położony w Labuan Bajo, w prowincji Małe Wyspy Sundajskie Wschodnie, w Indonezji.

</doc>
<doc id="3657783" url="https://pl.wikipedia.org/wiki?curid=3657783" title="Anna Posner">
Anna Posner

Anna Posner (ur. 22 sierpnia 1917 w Sèvres, zm. 25 grudnia 2001 w Paryżu) – francuska tłumaczka literatury polskiej polskiego pochodzenia.
Absolwentka Sorbony, gdzie studiowała filozofię. Podczas II wojny światowej uczestniczyła w ruchu oporu; była więźniarką obozu Auschwitz-Birkenau. Tłumaczyła głównie literaturę współczesną. Uhonorowana nagrodami ZAiKS-u w 1967 oraz Stowarzyszenia Francja-Polska w 1970. W 1975 otrzymała odznakę honorową „Zasłużony dla Kultury Polskiej”.

</doc>
<doc id="3657785" url="https://pl.wikipedia.org/wiki?curid=3657785" title="Napad na filię Kredyt Banku przy ul. Żelaznej w Warszawie">
Napad na filię Kredyt Banku przy ul. Żelaznej w Warszawie

Napad na filię Kredyt Banku przy ul. Żelaznej w Warszawie – wydarzenie z 3 marca 2001 roku, kiedy trzyosobowa grupa przestępców zamordowała czworo pracowników Filii nr 6 I Oddziału Kredyt Banku przy ul. Żelaznej 67 na warszawskiej Woli i dokonała kradzieży gotówki. W wyniku napadu skradziono blisko 105 tys. zł.
Przebieg.
Sprawcami napadu byli trzej pochodzący z Łochowa pracownicy agencji ochroniarskich: Krzysztof Matusik, Marek Rafalik i Grzegorz Szelest. Jeden z nich – Krzysztof Matusik był strażnikiem w Filii nr 6 i specjalnie na potrzeby napadu zamienił się dyżurem ze swoim zmiennikiem Stanisławem Woltańskim. W sobotę 3 marca 2001 roku przed godziną 8 Krzysztof Matusik pod pretekstem zostawienia munduru wszedł do Filii przy ul. Żelaznej wprowadzając swojego wspólnika Grzegorza Szelesta, który następnie zastrzelił Stanisława Woltańskiego (jego ciało ukryli w studzience odpływowej). Następnie Matusik wpuścił do budynku mające rozpocząć pracę kasjerki i zaczekał, aż te zejdą do podziemia banku i otworzą sejf, by pobrać gotówkę. W tym czasie Matusik z Szelestem wpuścili do budynku trzeciego napastnika Marka Rafalika i sterroryzowali, a następnie zastrzelili wszystkie trzy kasjerki: Mariolę Młynarską, Agnieszkę Radulską oraz Annę Zembaty. Sprawcy skradli 76 tys. 44 zł i równowartość ok. 30 tys. zł w obcych walutach.
Bliscy kasjerek, które nie wróciły do domów po zakończeniu pracy (tego dnia filia pracowała do godziny 13), zaalarmowali pracowników banku. Wezwano policjantów, którzy odnaleźli ciała zabitych. 
Śledztwo i proces.
Sprawcy zostali zatrzymani w wyniku śledztwa w lipcu 2001 roku. Obciążające zeznania złożył brat jednego ze sprawców, któremu sprawcy polecili spalić ubrania używane w trakcie napadu.
Krzysztof Matusik, Marek Rafalik i Grzegorz Szelest zostali oskarżeni o cztery zabójstwa ze szczególnym okrucieństwem oraz kradzież około 100 tysięcy zł., partnerka Marka Rafalika – Kamila Maniecka, u której sprawcy ukryli część łupu – o niepowiadomienie o zabójstwie i kradzieży i paserstwo, natomiast jej ojciec o paserstwo. Proces rozpoczął się 4 marca 2002, a wyrok zapadł 3 czerwca tego samego roku. Sąd zgodził się na ujawnienie nazwisk i wizerunku oskarżonych. Wszyscy trzej sprawcy zostali skazani na karę dożywocia z ograniczoną możliwością starania się o przedterminowe warunkowe zwolnienie. Grzegorz Szelest, który zastrzelił wszystkie cztery ofiary, będzie mógł starać się o przedterminowe zwolnienie po 40 latach, Krzysztof Matusik – po 35 latach, natomiast Marek Rafalik po 25 latach. W lutym 2003 roku sąd apelacyjny utrzymał wyroki sądu okręgowego. Kamila Maniecka została skazana na 6 lat więzienia, zaś jej ojciec na dwa lata pozbawienia wolności w zawieszeniu na pięć lat.

</doc>
<doc id="3657786" url="https://pl.wikipedia.org/wiki?curid=3657786" title="Livigno-Alpen">
Livigno-Alpen



</doc>
<doc id="3657788" url="https://pl.wikipedia.org/wiki?curid=3657788" title="Zespół Szkół Fototechnicznych w Warszawie">
Zespół Szkół Fototechnicznych w Warszawie

Zespół Szkół Fototechnicznych w Warszawie – zespół szkół technicznych i zawodowych w Warszawie znajdujący się w dzielnicy Wola przy ul. Spokojnej 13. W jego skład wchodzą Technikum Fototechniczne i Zasadnicza Szkoła Fototechniczna; w ramach szkoły prowadzone są również kursy kwalifikacyjne dla dorosłych.

</doc>
<doc id="3657790" url="https://pl.wikipedia.org/wiki?curid=3657790" title="St. Martin's Without">
St. Martin's Without



</doc>
<doc id="3657794" url="https://pl.wikipedia.org/wiki?curid=3657794" title="Jordan Filipow">
Jordan Filipow

Jordan Filipow (bułg. Йордан Филипов; ur. 5 sierpnia 1946 w Sofii - zm. 30 listopada 1995) – bułgarski piłkarz grający na pozycji bramkarza. W swojej karierze rozegrał 28 meczów w reprezentacji Bułgarii.
Kariera klubowa.
Swoją karierę piłkarską Filipow rozpoczął w klubie Rozowa Dolina Kazanłyk. W sezonie 1963/1964 zadebiutował w nim w trzeciej lidze bułgarskiej. Przed sezonem 1964/1965 przeszedł do pierwszoligowego Spartaka Płowdiw. Spędził w nim rok.
W 1965 roku Filipow został zawodnikiem CSKA Sofia. W sezonie 1965/1966 wywalczył z nim swój pierwszy w karierze tytuł mistrza Bułgarii. Tytuł mistrzowski z CSKA wywalczył jeszcze siedmiokrotnie, w sezonach 1968/1969, 1970/1971, 1971/1972, 1972/1973, 1974/1975, 1975/1976 i 1979/1980. Sześciokrotnie został też wicemistrzem kraju w sezonach 1967/1968, 1969/1970, 1973/1974, 1976/1977, 1977/1978 i 1978/1979 oraz zdobył cztery Puchary Bułgarii w latach 1969, 1972, 1973 i 1974.
W 1980 roku Filipow odszedł z CSKA do klubu PFK Sliwen. Występował w nim przez trzy sezony. W sezonie 1983/1984 grał w drugoligowym Dunawie Ruse, w którym zakończył karierę.
Kariera reprezentacyjna.
W reprezentacji Bułgarii Filipow zadebiutował 9 listopada 1969 roku w przegranym 0:3 meczu eliminacji do MŚ 1970 z Polską, rozegranym w Warszawie. Grał też m.in. w: eliminacjach do Euro 72, do MŚ 1974, do Euro 76 i do Euro 80. Od 1969 do 1979 rozegrał w kadrze narodowej 28 meczów.

</doc>
<doc id="3657797" url="https://pl.wikipedia.org/wiki?curid=3657797" title="Cichowiańska Woda">
Cichowiańska Woda



</doc>
<doc id="3657798" url="https://pl.wikipedia.org/wiki?curid=3657798" title="Cwetan Jonczew">
Cwetan Jonczew

Cwetan Borisławow Jonczew (bułg. Цветан Бориславов Йончев; ur. 15 lutego 1956 we Wracy) – bułgarski piłkarz grający na pozycji napastnika. W swojej karierze rozegrał 23 mecze i strzelił 5 goli w reprezentacji Bułgarii.
Kariera klubowa.
Swoją karierę piłkarską Jonczew rozpoczął w klubie Botew Wraca. W sezonie 1973/1974 zadebiutował w nim w pierwszej lidze bułgarskiej. W Botewie grał przez dwa lata. W 1975 roku został zawodnikiem CSKA Sofia. W sezonie 1975/1976 wywalczył z nim swój pierwszy w karierze tytuł mistrza Bułgarii. Tytuł mistrzowski z CSKA wywalczył jeszcze czterokrotnie, w sezonach 1979/1980, 1980/1981, 1981/1982 i 1982/1983. Czterokrotnie został też wicemistrzem kraju w sezonach 1976/1977, 1977/1978, 1978/1979 i 1983/1984 oraz zdobył Puchar Bułgarii w 1983 roku.
W 1984 roku Jonczew odszedł z CSKA do Sławii Sofia. Występował w niej przez dwa lata. W latach 1986–1988 był zawodnikiem Łudogorca Razgrad, w którym zakończył karierę.
Kariera reprezentacyjna.
W reprezentacji Bułgarii Jonczew zadebiutował 7 lutego 1979 roku w zremisowanym 1:1 towarzyskim meczu z Rumunią, rozegranym w Stanke Dimitrow. Grał m.in. w: eliminacjach do MŚ 1982 i do Euro 84. Od 1979 do 1983 rozegrał w kadrze narodowej 23 mecze i strzelił w nich 5 goli.

</doc>
<doc id="3657799" url="https://pl.wikipedia.org/wiki?curid=3657799" title="Turcyki (Orzechowski)">
Turcyki (Orzechowski)

Turcyki – dwie mowy Stanisława Orzechowskiego nawołujące do krucjaty przeciw Turcji.
Mowy przynależą do polskiej literatury antytureckiej (nazywanej "turcykami"). Przy użyciu licznych środków retorycznych ukazują los ludów podbitych przez Turków i nawołują do solidarnej akcji chrześcijańskiej Europy przeciw Turcji. Pierwotnie napisane zostały po łacinie, a następnie przetłumaczone na język polski.
Na turcyki Orzechowskiego składają się:
Obie mowy zostały przetłumaczone też przez Jana Januszowskiego i wydane przez niego w 1590 w Krakowie jako "Oksza Stanisława Orzechowskiego na Turka przekładania Jana Januszowskiego".

</doc>
<doc id="3657803" url="https://pl.wikipedia.org/wiki?curid=3657803" title="Koźma">
Koźma

Zobacz też:

</doc>
<doc id="3657806" url="https://pl.wikipedia.org/wiki?curid=3657806" title="Sonia Delaunay">
Sonia Delaunay

Sonia Delaunay (ur. 14 listopada 1885 w Hradyźku (gubernia połtawska) w Imperium Rosyjskim, zm. 5 grudnia 1979 w Paryżu) – francuska malarka pochodzenia żydowskiego, projektantka kostiumów przedstawicielka orfizmu. Żona Wilhelma Uhde (1908–1910), a następnie Roberta Delaunaya (1910–1941; do jego śmierci).
Z Robertem Delaunayem połączyła ją fascynacja kolorem i kolorowymi strukturami, które stały się formą i motywem ich sztuki. Po 1914 roku ten nowy język plastyczny doprowadził ich do malarstwa abstrakcyjnego, którego cechą stało się percepcyjne postrzeganie życia nowoczesnego społeczeństwa. Sonia wykształciła własny styl, stosowany również przy projektowaniu ubiorów, tkanin i przedmiotów codziennego użytku.
Życie i twórczość.
Dzieciństwo i młodość (1885–1903).
Sonia Delaunay urodziła się jako Sara Stern, córka Hanny Terk i Eli Sterna. Sternowie jako Żydzi zarejestrowani byli w rabinacie Odessy. Mieli pięcioro dzieci. Kiedy urodziła się Sara, ojciec odbywał służbę wojskową. Po zwolnieniu do cywila znalazł pracę w jedynym zakładzie w Hradyźku. Brat matki, Henri (Gherman) Terk, prawnik, mieszkający i pracujący w Petersburgu, podczas swej wizyty w Hradyźku postanowił adoptować Sarę. Powody adopcji nie do końca były jasne; jednym z nich była przypuszczalnie bieda, panująca w domu Sternów, drugim – nie najlepsze stosunki pomiędzy matką a córką. Ostatecznie gubernator Petersburga wydał dokument stwierdzający, iż Sara Stern, złożyła podanie o pozostawanie aż do osiągnięcia wieku dojrzałego pod opieką wuja Henri Terka, członka palestry w Petersburgu. Pełnomocnictwo potwierdzające jej legalny status zostało podpisane 23 października 1891 roku. Wtedy też przyjęła nazwisko wuja, a jej imię zmieniono na rosyjskie Sofia (zdrobniale – Sonia). Sonia Terk polubiła życie w stolicy Imperium. Jej ciotka Anna pasjonowała się muzyką i niemiecką filozofią, od Kanta do Nietschego. Wuj natomiast interesował się malarstwem, kolekcjonując prace pejzażysty Isaaka Lewitana. Miał też w swoich zbiorach obrazy malarzy szkoły z Barbizon oraz obszerne albumy słynnych malarzy zachodnioeuropejskich, które Sonia godzinami wertowała, prowadząc z przybranymi rodzicami wyczerpujące dyskusje o sztuce. Za ich przykładem zainteresowała się żydowskimi innowacjami w sztuce. Latem 1900 roku Terkowie wraz z przybraną córką wyjechali w podróż do Niemiec, Szwajcarii i Włoch. W czasie pobytu we Włoszech zwiedzali Galerię Uffici, w której uwagę Soni przykuły słynne obrazy takich malarzy jak: Michał Anioł, Tycjan, Rafael Santi, Caravaggio czy Rembrandt. W Berlinie miała okazję odwiedzić pracownię malarską Maxa Liebermanna, prezesa Berlińskiej Secesji. Obejrzała jego obrazy, a na pożegnanie dostała w prezencie pudło z farbami, czego nigdy nie zapomniała. Latem 1901 roku, podczas wakacyjnego pobytu w Finlandii wykonała swój pierwszy szkic, przedstawiający nagą kobietę nad brzegiem morza. W 1902 roku zaczęła poważnie myśleć o sztuce. Dostała do swej dyspozycji prywatną nauczycielkę, która wkrótce w liście do ciotki stwierdziła, iż jej podopieczna po osiągnięciu pełnoletności powinna studiować sztukę za granicą. Ostatecznie Terkowie postanowili wysłać przybraną córkę do Paryża. W wieku 18 lat Sonia Terk władała biegle 4 językami: rosyjskim, francuskim, niemieckim i angielskim.
Wyjazd do Niemiec i Francji.
W 1903 roku Sonia Terk wyjechała do Niemiec, by studiować rysunek na Akademii Sztuk Pięknych w Karlsruhe. Wśród jej kolegów-studentów znalazł się przyszły kompozytor Arnold Schönberg. Po latach wspominała, że w roli rysowniczki nie czuła się dobrze i nabrała awersji do tej dziedziny sztuk plastycznych. Kupiła natomiast trzy książki poświęcone impresjonizmowi, chcąc bliżej zapoznać się z – jak to określiła – „eterycznością i świetlistością” sztuki Claude’a Moneta i Alfreda Sisleya. W 1905 roku wyjechała do Paryża, gdzie uczęszczała z grupą młodych Rosjanek na zajęcia plastyczne w Académie de la Palette studiując rytownictwo pod kierunkiem Rudolfa Grossmanna. Większość swojego czasu spędzała zwiedzając wystawy i galerie Paryża, w których oglądała dzieła Paula Cézanne’a, Vincenta van Gogha, Pierre’a Bonnarda, Édouarda Vuillarda, Henriego Matisse’a i André Deraina. Duże wrażenie wywarły na niej obrazy fowistów, wystawione na Salonie Jesiennym w 1905 roku. Podczas swojego pierwszego roku w Paryżu spotkała niemieckiego kolekcjonera i marszanda, Wilhelma Uhde, za którego wyszła 5 grudnia 1908 roku i w którego Galerie Notre Dame des Champs miała swoją pierwszą indywidualną wystawę. W towarzystwie męża często zwiedzała Luwr, ale nie galerie malarstwa, lecz kolekcje staroegipskich klejnotów, asyryjskich rzeźb i dzieł sztuki Mezopotamii. Za pośrednictwem męża poznała też wielu malarzy, w tym Pabla Picassa, Georges’a Braque’a, Maurice’a de Vlamincka i Roberta Delaunaya. W 1910 roku Sonia i Uhde rozwiedli się za porozumieniem stron i jeszcze w tym samym roku Sonia wyszła za Delaunaya. Każdego wieczorami spacerowali razem wzdłuż Boulevard St Michel, gdzie lampy gazowe właśnie zastąpiono elektrycznymi. Po powrocie do domu usiłowali uchwycić swoje kolorystyczne wrażenia, ale nie na wzór Moneta, lecz w inny, nowy sposób, jako abstrakcję. Wspólnie wyprawiali się też pod wieżę Eiffla, którą Robert uważał za niedościgniony wzór technologii. Dla uczczenia ich miłości namalował niewielki obraz wieży z napisem po jednej stronie: „Exposition Universelle…1889 La Tour a l’Universe J’adresse”, a na drugiej: „Mouvement profondeur 1909 France-Russie”. Gdy była już w ciąży, oboje chodzili regularnie do Bal Bullier, sali tanecznej w Dzielnicy Łacińskiej, znanej z elektrycznego oświetlenia i bywalców-miłośników tanga. W styczniu 1911 roku urodził się ich syn, Charles.
Eksperymenty kolorystyczne: orfizm i symultanizm.
Lata 1911–1912 oznaczały początek sztuki abstrakcyjnej i zarazem początek eksperymentów obojga małżonków z kolorem. Zagadnienia te zgłębiali oni pod wpływem teorii barw Michela Eugène’a Chevreula. W czasie, gdy kubizm był dużej mierze monochromatyczny, zadziwiające eksperymenty z kolorem, jakich oboje dokonywali, stawiały ich w 1912 roku zdecydowanie na czele awangardy. Ta fascynacja kolorem była przez nich konsekwentnie realizowana przez całe ich życie zawodowe. Zainspirował ich do tego ich przyjaciel, poeta Guillaume Apollinaire, z którym oboje często współpracowali i który w 1912 roku ukuł termin orfizm. Nazwany tak na cześć Orfeusza, którego muzyka przekraczała wszelkie granice, miał na celu stworzenie podobnego do niej, uniwersalnego języka kolorów, mogącego przemawiać do ludzi. Prawdopodobnie nie było dziełem przypadku, iż Sonia Delaunay zaprzyjaźniła się z Ludwikiem Zamenhofem, twórcą międzynarodowego języka esperanto. Delaunayowie woleli jednak na określenie swej sztuki używać terminu „symultanizm”, będącego utopijną teorią o ustanowieniu sztuk wizualnych jako najważniejszych dla przyszłych pokoleń spośród wszystkich środków wyrazu. Językiem tej nowej sztuki wizualnej miał być kolor i abstrakcja, a stosowaną metodą raczej poglądowość i instynkt, niż intelekt i uczenie się. Sonia zaczerpnęła ten pomysł od Roberta, który nalegał na bezpośrednią obserwację natury. Odrzuciła wkrótce poglądy i książki Schopenhauera i Kanta i poświęciła resztę swojego życia na doskonalenie swych umiejętności w dziedzinie koloru i abstrakcji tak, aby nadać swojej sztuce moc przyciągającą. Zainteresowanie Soni Delaunay symultanicznym kontrastem, o czym świadczyły jej wczesne kolaże, oprawy introligatorskie, małe malowane pudełka, poduszki, kamizelki i abażury, doprowadziły do powstania jednej z jej pierwszych pełnowymiarowych prac, obrazu "Bal Bullier" (1912–1913), przedstawiającego znaną paryską salę balową. Sonia Delaunay w tamtym okresie w coraz większym stopniu zaczęła zajmować się robótkami ręcznymi. Jedną z jej pierwszych prac tego typu był słynny "Koc" (1911), który zrobiła dla swego nowo narodzonego syna, ręcznie wyszywany kawałek materiału, będący mozaiką nieregularnych prostokątów i trójkątów, wypełnionych niezmąconymi kolorami, nawiązujący do rosyjskiej sztuki ludowej. Jego koncepcje malarskie legły u podstaw sztuki abstrakcyjnej, nie tylko jej i jej męża. Ponieważ rosyjska sztuka ludowa była modna i przeżywała swoje odrodzenie, czuła się uszczęśliwiona, gdy mogła podkreślać swoje rosyjskie pochodzenie (choć nie swoją żydowskość). Była przede wszystkim międzykulturową poliglotką, przyzwyczajoną do transponowania i zmiany środków wyrazu, zarówno w obrazach, jak i strojach czy oprawach introligatorskich. Przypuszczalnie zarzuciła malowanie, aby dać Robertowi przestrzeń do rozwijania się, tak, aby oboje mogli pracować razem nad wspólnym projektem nie konkurując ze sobą. Jej pierwsze „stroje symultaniczne” z tamtych lat były mieszanką kwadratów i trójkątów z tafty, tiulu, flaneli, prążków mory i jedwabnych grogramów. Przyjaźń z poetą Blaise’em Cendrarsem zaowocowała wykonaniem przez nią kolorowej oprawy do jego książki Pâques à New York (1912). Następnie współpracowała z nim przy ilustrowaniu jego kolejnej książki, La Prose du Transsibérien et de la Petite Jehanne de France (1913). Książka w formie koncertyny, wysoka na 20 cm, miała po rozłożeniu 2 m długości. Z prawej strony widniał poemat podróżny Cendrarsa, wydrukowany różnokolorowymi czcionkami, a po lewej – misterny materiał ilustracyjny Soni Delaunay, podkreślający poprzez barwy i ich odcienie tematy i uczucia zawarte w tekście. Książka stała się triumfem synestezji, nadając poematowi Cendrarsa wydźwięku malarskiego. Widniejąca na dole niewielka, czerwona Wieża Eiffla była motywem, który, niczym ostatni krzyk modernizmu, co jakiś czas pojawiał się w twórczości Delaunayów.
Kolejne obrazy Soni Delaunay, jak "Pryzmy elektryczne" (1914) ujawniały jej inspirację współczesnym życiem miejskim i elektrycznym oświetleniem. Jednak "Pryzmy elektryczne", wystawione w 1914 roku Salon des Indépendants, zdradzały nie tylko fascynację ich autorki elektrycznością; można je traktować jako wizualny manifest jej intencji, jako że przenikające się, kolorowe płaszczyzny, odwołania do ciał niebieskich, jak Słońce czy planety, zestawienia trwałości z przezroczystością i rozpadem, są elementami, które można zidentyfikować w wielu pracach Soni Delaunay i w jej zasadniczej koncepcji rytmu. Powtarzają się one również w jej późniejszych obrazach, jak cykl "Rytm w kolorze" z lat 60., zaś wcześniej legły u podstaw jej projektów kostiumów scenicznych i dekoracji wnętrz.
Pobyt na Półwyspie Iberyjskim (1914–1920).
W momencie wybuchu I wojny światowej w 1914 roku Delaunayowie przebywali w baskijskim mieście Fuenterrabía, a do Paryża powrócili dopiero w 1920 roku. W międzyczasie podróżowali do Madrytu i do miejscowości Vila do Conde i Valença w Portugalii, gdzie malowali martwe natury i sceny rodzajowe. Podczas pobytu w Madrycie Sonia zainteresowała się śpiewem flamenco, czego efektem stał się jej obraz "Śpiewak flamenco" (1916). Stwierdziła, iż mieszkając na Półwyspie Iberyjskim uświadomiła sobie rzeczywiste pochodzenie światła. Osiedliwszy się w Madrycie, zaczęła zajmować się dekoracją wnętrz (Casa Sonia) oraz projektowaniem ubrań i kostiumów. W 1918 roku na zlecenie Siergieja Diagilewa zaprojektowała kostiumy dla jego Les Ballets Russes, potrzebne do przedstawienia "Kleopatra w Londynie". Później zaprojektowała kostiumy do inscenizacji opery Aida w Barcelonie, a następnie dekoracje do nowego klubu nocnego, Petit Casino w Madrycie. Utrata wsparcia ze strony swych krewnych w Petersburgu w następstwie wybuchu rewolucji październikowej w 1917 roku sprawiła, iż w latach 1918–1935 praktycznie porzuciła malarstwo.
Powrót do Paryża.
Lata 20..
Po powrocie do Paryża w 1920 roku Delaunayowie zamieszkali w lokalu przy 19 boulevard Malesherbes, który Sonia całkowicie odnowiła wyposażając zaprojektowanymi przez siebie meblami; większość z nich znajduje się obecnie w zbiorach paryskiego Musée des Arts Décoratifs. W ich domu spotykali się dadaiści i surrealiści: Philippe Soupault, André Breton, Louis Aragon, René Crevel i Tristan Tzara; z tym ostatnim Sonia Delaunay przyjaźniła się przez ponad 40 lat. W lipcu 1923 roku zaprojektowała kostiumy do jego spektaklu, "Coeur à gaz". Podobny projekt zrealizowała dla przedstawienia "Soirée du coeur à barbe" Ilji Zdaniewicza. W tym samym roku rozpoczęła też projektowanie tkanin artystycznych. Pierwszym zamówieniem, jakie otrzymała, było wykonanie ponad 50 projektów dla producenta jedwabiu w Lyonie. W 1924 roku założyła własną firmę z czterema dyrektorami, a wśród których znalazł się projektant i wytwórca futer Jacques Heim. Największy sukces odniosła w 1925 roku, na Międzynarodowej Wystawie Sztuki Dekoracyjnej i Wzornictwa, dla której zaprojektowała i udekorowała pawilon Boutique Simultanée. Jej pawilon przyciągał tłumy zwiedzających. Suknie wieczorowe, płaszcze, ubiory sportowe uszyte przez nią z nakładających się na siebie materiałów miały wyraziste formy i jasne kolory, użyte po raz pierwszy na "Kocu". Kolory na tkaninach, stosowane podobnie jak w jej obrazach, stawały się jedynym motywem, czyniącym ubiór architektoniczną kompozycją w przestrzeni. Sprzężenie, kompozycja i równowaga form cechują zmysł estetyczny, obecny w jej twórczości. Jej ówczesne projekty lansowały najlepsze paryskie domy mody. Zaprojektowane przez nią stroje nosiły znane osobistości lat 20. jak aktorka Gloria Swanson, pisarka Nancy Cunard czy projektantka art déco Eyre de Lanux.
Sonia Delaunay była niezwykle płodna jako artystka do momentu nadejścia wielkiego kryzysu; jej projekty stały się znane w londyńskim domu towarowym Liberty oraz w jego filiach w Nowym Jorku, a także w amsterdamskim Metz &amp; Co. Obok tkanin i modnych ubrań projektowała również dywany boazerie i torebki. Zaprojektowała także kostiumy do dwóch filmów: "Vertige" w reżyserii Marcela L’Herbiera i "Le p’tit Parigot" René Le Somptiera. Dzięki swemu prestiżowi projektantki otrzymała zaproszenie do wygłoszenia 27 stycznia 1927 roku na Sorbonie wykładu „Wpływ malarstwa na sztukę ubioru”, w trakcie którego przedstawiła nowatorski pomysł prêt-à-porter.
Lata 30..
Delaunayowie byli oddanymi promotorami sztuki abstrakcyjnej: w 1931 roku zostali członkami grupy Abstraction-Création, a w 1939 zorganizowali pierwszy Salon des Réalités Nouvelles. W latach 30. życie Soni Delaunay upływało pod znakiem projektowania mody, pisania artykułów do czasopism, dekorowania wnętrz i projektowania wystaw sklepowych i plakatów. W 1937 roku wzięła udział w dekoracji dwóch tymczasowych pawilonów Exposition Internationale des Arts et Techniques dans la Vie Moderne: Pavillon des Chemins de Fer i Palais de l’Air, a za obrazy "Voyages lointains" i "Portugal", namalowane dla pawilonu kolejowego, otrzymała złoty medal.
Po śmierci Roberta Delaunaya.
Lata 40. i 50..
Gdy wybuchła II wojna światowa, Delaunayowie wyruszyli na południe, znajdując razem z przyjaciółmi schronienie w pobliżu miejscowości Grasse w Prowansji. Po śmierci Roberta Delaunaya w 1941 roku Sonia Delaunay nadal udzielała energicznego wsparcia sztuce abstrakcyjnej, zabiegała o sławę męża organizując szereg wystaw jego prac oraz przekazując je wraz z własnymi dziełami jako darowizny dla instytucji publicznych.
W latach 50. powróciła z nową energią i intensywnością do malowania. Pracowała przy sztalugach prawie codziennie, tworząc piękne obrazy, wypełnione różnej wielkości kolorowymi kołami w nieskończonych, abstrakcyjnych formach. Odważnymi zestawieniami kolorów i akcentowaniem dynamicznego komponowania się form antycypowała op-art i sztukę kinetyczną przyczyniając się do rozwoju tych ruchów w latach 60. W latach 50. też zaczęła też ponownie wystawiać własne prace, w tym zwłaszcza w galerii Auteuil należącej do malarki Colette Allendy, a także w Galerie Bing (1953), Musée National d'Art Moderne i Galerie Suzanne, Rose Fried Gallery (1955), jej pierwsza indywidualna wystawa w Stanach Zjednoczonych, poza tym w Grenoble, Hawanie, Wenecji, Rzymie, Mediolanie i w Städtisches Kunsthaus w Bielefeld (1958; około 260 prac).
Lata 60..
W 1964 roku była pierwszą artystką, która miała retrospektywną wystawę w Luwrze, a to dzięki darowiźnie 117 prac swoich i Roberta. W marcu 1965 roku wysłała gwasz i obraz olejny do Salon des Femmes Peintres, wystawy poświęconej wyłącznie malarkom. Kolejną wystawą jej prac była L’Expo 1925 w Musée des Arts Décoratifs w Paryżu w 1965 roku, gdzie całą salę poświęcono jej dorobkowi w dziedzinie wzornictwa tkanin i ubiorów, W 1967 roku w Musée National d’Art Moderne miała retrospektywną wystawę, obejmującą prawie 200 prac.
W 1967 roku na aukcji charytatywnej Sonia Delaunay pomalowała karoserię samochodu Matra 530 typ A (seria 09).
Lata 70..
W 1970 roku prezydent Francji Georges Pompidou składając wizytę prezydentowi Stanów Zjednoczonych Richardowi Nixonowi podarował mu jeden z obrazów Soni Delaunay, jako reprezentatywny dla tych najlepszych rzeczy, które Francja ma do zaoferowania.
W 1975 roku Sonia Delaunay namalowała plakat z okazji Międzynarodowego Roku Kobiet oraz otrzymała order Legii Honorowej. W 1978 roku współpracowała w projektowaniu kostiumów do sztuki "Sześć postaci w poszukiwaniu autora" Luigiego Pirandella, wystawianej w Comédie-Française. W 1979 roku wzięła udział w wystawie Paris-Moscow Exhibition w Centre Georges Pompidou, któremu w 1976 roku podarowała całość swojego dorobku graficznego.
Śmierć.
Zmarła w swoim domu w Paryżu 5 grudnia 1979 roku. Na wieść o tym The New York Times określił ją jako jedną najważniejszych przedstawicielek malarstwa jej czasów oraz jako jedną z ostatnich przedstawicielek paryskiego świata sztuki sprzed 1914 roku.
Podsumowanie dorobku.
Sonia Delaunay zajmuje miejsce w ścisłej czołówce pionierów europejskiej abstrakcji. Kiedy Robert Delaunay pracował nad konceptualizacją abstrakcji jako uniwersalnego języka, ona wypróbowywała go w swoich obrazach, plakatach, ubiorach, projektach introligatorskich i wyposażenia domu. Współpracowała z poetą Blaise’em Cendrarsem przy ilustracji jego książki La Prose du Transsibérien et de la Petite Jehanne de France. W czasie pobytu w Hiszpanii i Portugalii zrealizowała swoje pierwsze projekty sceniczne. Po powrocie do Paryża w 1920 roku zajęła się projektowaniem mody. W następnym dziesięcioleciu wykonała duże dekoracje ścienne do pawilonu transportu lotniczego na Exposition Internationale des Arts et Techniques dans la Vie Moderne. Pełniła rolę „pośrednika” pomiędzy pionierami abstrakcji a pokoleniem powojennym, co zostało podkreślone jej udziałem w wystawie Salon des Réalités Nouvelles oraz uczestnictwem w różnych projektach architektonicznych. Po II wojnie światowej jej malarstwo przeszło proces głębokiej odnowy, który znalazł swą kulminację pod koniec lat 60. jako intensywna, poetycka forma abstrakcji. Jej formalne i techniczne uzdolnienia znalazły swój wyraz również w monumentalnych malowidłach, mozaikach, gobelinach i dywanach.
Główne wystawy.
Pośmiertne.
W dniach od 17 października 2014 roku do 22 lutego 2015 roku Musée d’Art Moderne de la Ville de Paris zorganizowało pierwszą od 1967 roku dużą, retrospektywną wystawę prac Soni Delaunay, zatytułowaną Les couleurs de l’abstraction. Zaprezentowano ponad 400 jej prac: obrazów, dekoracji ściennych, gwaszy, grafik, tkaniny i galanterii, umożliwiając prześledzenie jej ewolucji artystycznej, począwszy od Belle époque aż do końca lat. 70. oraz jej zasadniczą rolę jako pionierki sztuki abstrakcyjnej. Wystawie towarzyszył ilustrowany katalog, zatytułowany Sonia Delaunay, wydany przez Anne Montfort. Wystawa została następnie powtórzona w dniach od 15 kwietnia do 9 sierpnia 2015 roku przez Tate Britain jako Sonia Delaunay Tate Modern Retrospective; była to zarazem pierwsza w Wielkiej Brytanii retrospektywna wystawa poświęcona twórczości Soni Delaunay oraz jej znaczeniu w sztuce współczesnej. I tej wystawie również towarzyszył katalog prac Soni Delaunay.

</doc>
<doc id="3657807" url="https://pl.wikipedia.org/wiki?curid=3657807" title="Zbigniew Pękosławski">
Zbigniew Pękosławski

Zbigniew Pękosławski (ur. 1911, zm. 1998) – polski fotograf, pedagog, współtwórca szkolnictwa fotograficznego w Polsce oraz autor podręczników fotograficznych.
Życiorys.
Po II wojnie światowej był organizatorem i pierwszym dyrektorem Miejskiego Koedukacyjnego Gimnazjum Fototechnicznego w Warszawie (obecnie Zespół Szkół Fototechnicznych w Warszawie), którego był dyrektorem w latach 1945–1952. Był również wykładowcą Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (PWSFTviT). Od 1947 należał do Związku Polskich Artystów Fotografików.

</doc>
<doc id="3657812" url="https://pl.wikipedia.org/wiki?curid=3657812" title="Indian Heaven">
Indian Heaven

Indian Heaven – poligeniczne pole wulkaniczne w USA, w stanie Waszyngton, w hrabstwie Skamania. Teren ma status obszaru chronionego "Indian Heaven Wilderness". Pole leży w odległości około 30 km na południe od Mount Adams, w połowie drogi do superwulkanu Mount St. Helens.
Pole powstało w plejstocenie i holocenie poprzez nałożenie się na siebie wulkanów tarczowych. Olbrzymi wybuch miał miejsce około 6250 r. p.n.e. (± 100), w czasie którego lawa popłynęła na odległość 46 km. Ostatni wybuch miał miejsce około 9000 lat temu w czasie którego uformował się szczyt Big Lava Bed. Pole ma około 450 km² i znajduje się na nim około 60 centrów erupcyjnych.

</doc>
<doc id="3657814" url="https://pl.wikipedia.org/wiki?curid=3657814" title="Dekanat Baranowicki zachodni">
Dekanat Baranowicki zachodni



</doc>
<doc id="3657815" url="https://pl.wikipedia.org/wiki?curid=3657815" title="Dekanat baranowicki zachodni">
Dekanat baranowicki zachodni



</doc>
<doc id="3657823" url="https://pl.wikipedia.org/wiki?curid=3657823" title="Mateusz Billewicz">
Mateusz Billewicz

Mateusz Billewicz herbu Mogiła (zm. 11 kwietnia 1788) – ciwun Dyrwian Małych w latach 1783-1788, ciwun retowski w latach 1779-1783, ciwun użwenckiw latach 1775-1779, ciwun twerski w latach 1767-1775, wojski żmudzki w latach 1765-1767, strażnik żmudzki w latach 1756-1765, starosta besmierski w 1764 roku.
Syn ciwuna Wielkich Dyrwian Aleksandra.
W 1753 roku uczęszczał do Collegium Nobilium jezuitów w Wilnie. Był elektorem Stanisława Augusta Poniatowskiego w 1764 roku z Księstwa Żmudzkiego.

</doc>
<doc id="3657827" url="https://pl.wikipedia.org/wiki?curid=3657827" title="Lubow Razumowska">
Lubow Razumowska

Lubow Wiaczesławowna Razumowska (ur. 15 lipca 1897 w Bielsku, zm. 21 września 1969 w Leningradzie) – rosyjska historyczka i slawistka.
Absolwentka slawistyki na Wyższych Kursach dla Kobiet w Riazaniu (1918). Pracowała na uniwersytecie w Taszkencie, Akademii Nauk ZSRR oraz uniwersytecie w Petersburgu. Tytuł doktora uzyskała dzięki pracy o "Kronice Słowian" (1943), następnie uzyskała tytuł profesora (1958). Pracowała w Instytucie Historii w Petersburgu oraz Instytucie Słowianoznastwa Akademii Nauk ZSRR. Opracowała m.in. "Kronikę Słowian" (1963), historię chłopów polskich (1968) a także rozdziały poświęcone literaturze polskiej okresu średniowiecza i baroku oraz twórczości Mikołaja Reja i Jana Kochanowskiego w radzieckiej publikacji poświęconej historii literatury polskiej (1968-1969).

</doc>
<doc id="3657839" url="https://pl.wikipedia.org/wiki?curid=3657839" title="Mount Anderson">
Mount Anderson

Mount Anderson – szczyt w USA, w stanie Waszyngton (Hrabstwo Jefferson), położony 75 km na zachód od Seattle. Jest to jeden z wyższych szczytów gór Olympic Mountains. Szczyt leży na centrum Parku Narodowego Olympic, w masywie Anderson, 30 km na wschód od Mount Olympus. Nazwę szczytowi nadano dla uczczenia Thomasa M. Andersona, bohatera wojny filipińsko-amerykańskiej.
Ze szczytu spływają dwa duże lodowce, od północy "Eeel Glacier" i od południa "Andreson Glacier". Na wierzchołek można się wspiąć pokonując 38 km szlak (w tym około 1 km po lodowcu) wiodący z Dosewallips

</doc>
<doc id="3657845" url="https://pl.wikipedia.org/wiki?curid=3657845" title="Helena Ungler">
Helena Ungler

Helena Ungler ("Unglerowa") (zm. 1551 w Krakowie) – właścicielka drukarni w Krakowie, druga żona Floriana Unglera.
Helena Unglerowa być może pochodziła z rodziny szlacheckiej związanej z dworem Tęczyńskich. W latach 1536–1551 (od śmierci męża do swojej śmierci) prowadziła w Krakowie drukarnię odziedziczoną po mężu. Faktycznymi pracami w drukarni kierowali wtedy wykwalifikowani czeladnicy: Stanisław z Zakliczyna (1538–1539), Jan Helicz (1539–1540), Grzegorz z Przeworska (1544–1546) i Maciej (być może Maciej Wirzbięta). Przez dłuższy czas ze względów handlowych druki Unglerowej wychodziły nadal pod nazwiskiem Unglera. Od 1541 sygnowane były adresem wydawniczym „Wdowa Unglerowa”, „Vidua Ungleri” lub „Vidua Floriani”. Po bezpotomnej śmierci Heleny zasób typograficzny przeszedł w drodze sprzedaży do drukarni Szarfenbergów.
W czasie prowadzenia drukarni przez Helenę Unglerową ukazały się tam m.in. książki:

</doc>
<doc id="3657846" url="https://pl.wikipedia.org/wiki?curid=3657846" title="L'Espresso">
L'Espresso



</doc>
<doc id="3657847" url="https://pl.wikipedia.org/wiki?curid=3657847" title="Ossolińscy">
Ossolińscy



</doc>
<doc id="3657848" url="https://pl.wikipedia.org/wiki?curid=3657848" title="Dekanat Piński">
Dekanat Piński



</doc>
<doc id="3657849" url="https://pl.wikipedia.org/wiki?curid=3657849" title="Dekanat Mozyrski">
Dekanat Mozyrski



</doc>
<doc id="3657850" url="https://pl.wikipedia.org/wiki?curid=3657850" title="Dekanat Homelski">
Dekanat Homelski



</doc>
<doc id="3657851" url="https://pl.wikipedia.org/wiki?curid=3657851" title="Masyw Ortleru">
Masyw Ortleru



</doc>
<doc id="3657852" url="https://pl.wikipedia.org/wiki?curid=3657852" title="Dekanat Brzeski (diecezja pińska)">
Dekanat Brzeski (diecezja pińska)



</doc>
<doc id="3657853" url="https://pl.wikipedia.org/wiki?curid=3657853" title="Dekanat Baranowicki wschodni">
Dekanat Baranowicki wschodni



</doc>
<doc id="3657855" url="https://pl.wikipedia.org/wiki?curid=3657855" title="Agnieszka Wesołowska">
Agnieszka Wesołowska

Agnieszka Wesołowska (ur. 19 stycznia 1984 r. w Łobzie) – polska poetka i pedagog związana z Łobzem, gdzie debiutowała na łamach kwartalnika literacko-historycznego Łabuź. Laureatka konkursów literackich, absolwentka Uniwersytetu Pedagogicznego w Krakowie, mieszkająca w Poznaniu.
Twórczość.
Zbiory wierszy:
Publikacje:

</doc>
<doc id="3657859" url="https://pl.wikipedia.org/wiki?curid=3657859" title="Mączka cukrowa">
Mączka cukrowa



</doc>
<doc id="3657865" url="https://pl.wikipedia.org/wiki?curid=3657865" title="Dekanat Brasławski">
Dekanat Brasławski



</doc>
<doc id="3657871" url="https://pl.wikipedia.org/wiki?curid=3657871" title="Dekanat Dokszycki">
Dekanat Dokszycki



</doc>
<doc id="3657873" url="https://pl.wikipedia.org/wiki?curid=3657873" title="Nikołaj Mierieniszczew">
Nikołaj Mierieniszczew

Nikołaj Władimirowicz Mierieniszczew (, ur. 6 grudnia 1919, zm. 2010) – radziecki działacz partyjny.
Życiorys.
Urodzony w rodzinie Rosyjskiej, 1944 ukończył Leningradzki Instytut Politechniczny, po czym w latach 1944-1956 był funkcjonariuszem komsomolskim, a w 1945 został członkiem WKP(b). Od 1956 funkcjonariusz partyjny, 1966-1972 sekretarz, a 1972-1973 II sekretarz Komitetu Miejskiego KPZR w Leningradzie. Od 19 grudnia 1973 do 14 sierpnia 1984 II sekretarz KC Komunistycznej Partii Mołdawii (wybrany na IX Plenum KC KPM), jednocześnie od 5 marca 1976 do 25 lutego 1986 zastępca członka KC KPZR, 1984-1989 członek Komisji Kontroli Partyjnej przy KC KPZR, następnie na emeryturze. Deputowany do Rady Najwyższej ZSRR od 9 do 11 kadencji.

</doc>
<doc id="3657875" url="https://pl.wikipedia.org/wiki?curid=3657875" title="Dekanat Głębocki">
Dekanat Głębocki



</doc>
<doc id="3657878" url="https://pl.wikipedia.org/wiki?curid=3657878" title="Dekanat Lepielski">
Dekanat Lepielski



</doc>
<doc id="3657880" url="https://pl.wikipedia.org/wiki?curid=3657880" title="Dekanat Miorski">
Dekanat Miorski



</doc>
<doc id="3657882" url="https://pl.wikipedia.org/wiki?curid=3657882" title="Dekanat Orszański">
Dekanat Orszański



</doc>
<doc id="3657884" url="https://pl.wikipedia.org/wiki?curid=3657884" title="Dekanat Połocki">
Dekanat Połocki



</doc>
<doc id="3657886" url="https://pl.wikipedia.org/wiki?curid=3657886" title="Dekanat Postawski">
Dekanat Postawski



</doc>
<doc id="3657888" url="https://pl.wikipedia.org/wiki?curid=3657888" title="Dekanat Szarkowszczyński">
Dekanat Szarkowszczyński



</doc>
<doc id="3657889" url="https://pl.wikipedia.org/wiki?curid=3657889" title="Dekanat Widzki">
Dekanat Widzki



</doc>
<doc id="3657892" url="https://pl.wikipedia.org/wiki?curid=3657892" title="Mount Mystery">
Mount Mystery

Mount Mystery – masywny, skalisty szczyt w USA, w stanie Waszyngton (Hrabstwo Jefferson), położony 75 km na zachód od Seattle. Jest to jeden z wyższych szczytów gór Olympic Mountains. Szczyt leży w centrum Parku Narodowego Olympic, 35 km na wschód od Mount Olympus. 
Ze wierzchołka w kierunku północno-wschodnim spływa duży lodowiec. Najbliższym wyższym szczytem jest odległy o 2,1 km Mount Deception. Szczyt jest dobrze widoczny z wielu miejsc zatoki Puget Sound. Na wierzchołek prowadzi szlak pieszy wiodący z parkingu nad rzeką Dosewallips. Wejście na szlak wymaga uiszczenia opłat za wstęp i obozowanie

</doc>
<doc id="3657893" url="https://pl.wikipedia.org/wiki?curid=3657893" title="Dekanat Bobrujski">
Dekanat Bobrujski



</doc>
<doc id="3657894" url="https://pl.wikipedia.org/wiki?curid=3657894" title="Dekanat Borysowski">
Dekanat Borysowski



</doc>
<doc id="3657895" url="https://pl.wikipedia.org/wiki?curid=3657895" title="Dekanat Budsławski">
Dekanat Budsławski



</doc>
<doc id="3657896" url="https://pl.wikipedia.org/wiki?curid=3657896" title="Windows on the World">
Windows on the World

Windows on the World – restauracja położona na 106. i 107. piętrze północnej wieży pierwszego kompleksu World Trade Center w dzielnicy Lower Manhattan na Manhattanie w Nowym Jorku. Działała od 19 kwietnia 1976 do 11 września 2001 roku, kiedy to miał miejsce zamach terrorystyczny, w wyniku którego cały kompleks World Trade Center został zniszczony.
Przed zamachem z 11 września 2001 roku.
26 lutego 1993 roku w podziemiach One World Trade Center eksplodowała ciężarówka z 680 kg materiałów wybuchowych. W wyniku tego zdarzenia zginął jeden z pracowników restauracji, Wilfredo Mercado, który wówczas odbierał dostawę w podziemiach. Restauracja została zamknięta i przeprowadzono jej renowację. Otwarto ją ponownie w 1996 roku. 
10 kwietnia 1997 roku restauracja uruchomiła swoją stronę internetową.
Była najbardziej dochodową restauracją w Stanach Zjednoczonych.
11 września 2001 roku.
Kiedy na poddaszu trwała konferencja, o godzinie 8:46 wykonujący lot American Airlines 11 samolot pasażerski uderzył między 93. a 99. piętro One World Trade Center. W ten sposób wszystkie osoby powyżej tych kondygnacji zostały uwięzione. Około 7% ofiar zdecydowało się na samobójczy skok, najwięcej właśnie ze 106. i 107. piętra. Zginęło razem 170 osób, w tym 79 pracowników lokalu i 91 gości. Wśród obecnych wtedy w restauracji osób znajdował się jeden Polak – Jan Maciejewski. Poszedł wtedy na ranną zmianę, ponieważ jego kolega poprosił go o zastąpienie. Szef restauracji, Michael Lomonaco, zdołał uniknąć śmierci, gdyż na krótko przed uderzeniem samolotu w budynek zatrzymał się na parterze z powodu zniszczonych okularów. Gdy nastąpiło uderzenie, ewakuował się z budynku. 
Po zamachu.
17 września na stronie lokalu pojawiła się informacja m.in. o tym, że byli pracownicy restauracji będą się modlili za rodziny ofiar. Podano również darmowy hotline.
Później, 26 września została ona zaktualizowana, dodano flagę amerykańską i przydatne informacje.

</doc>
<doc id="3657898" url="https://pl.wikipedia.org/wiki?curid=3657898" title="Dekanat Wilejski">
Dekanat Wilejski



</doc>
<doc id="3657899" url="https://pl.wikipedia.org/wiki?curid=3657899" title="Dekanat Archikatedralny">
Dekanat Archikatedralny



</doc>
<doc id="3657901" url="https://pl.wikipedia.org/wiki?curid=3657901" title="Ripe (Anglia)">
Ripe (Anglia)



</doc>
<doc id="3657904" url="https://pl.wikipedia.org/wiki?curid=3657904" title="Dekanat Ignaliński">
Dekanat Ignaliński



</doc>
<doc id="3657908" url="https://pl.wikipedia.org/wiki?curid=3657908" title="Dekanat Święciański">
Dekanat Święciański



</doc>
<doc id="3657910" url="https://pl.wikipedia.org/wiki?curid=3657910" title="Dekanat Wileński I">
Dekanat Wileński I



</doc>
<doc id="3657914" url="https://pl.wikipedia.org/wiki?curid=3657914" title="Dekanat Wileński II">
Dekanat Wileński II



</doc>
<doc id="3657921" url="https://pl.wikipedia.org/wiki?curid=3657921" title="Dimitri Szarzewski">
Dimitri Szarzewski

Dimitri Szarzewski (wym. , ur. 26 stycznia 1983 r. w Narbonie) – francuski rugbysta polskiego pochodzenia występujący na pozycji a. Były reprezentant kraju, trzykrotny uczestnik pucharu świata, wicemistrz świata i mistrz Francji.
Młodość.
Choć rodzice Dimitriego pochodzą z Nord-Pas-de-Calais, wcześnie przenieśli się na południe Francji, gdzie w 1983 roku urodził się ich syn. W wieku siedmiu lat Szarzewski rozpoczął treningi w miejscowym klubie z Cuxac-d’Aude, skąd w 1993 roku trafił do akademii . W Béziers uczęszczał do lycée Jean-Moulin, gdzie zaprzyjaźnił się z Yannickiem Nyangą, późniejszym kolegą z klubu i reprezentacji. W dzieciństwie uprawiał też sporty motorowe, jednak ostatecznie zdecydował się na rugby.
Kariera klubowa.
W pierwszej drużynie klubu z Hérault debiutował w sezonie 2002/2003. Prócz spotkań w Top 16, wziął także udział w pięciu meczach Pucharu Heinekena. W ciągu trzech sezonów Szarzewski wystąpił łącznie w 57 meczach Béziers. Po spadku zespołu do drugiej ligi publicznie wyraził chęć przenosin do paryskiego klubu . Transfer ogłoszono jeszcze w sierpniu 2005 roku. 
W swoim drugim sezonie w stołecznym zespole Szarzewski wywalczył mistrzostwo Francji po odniesionym w dramatycznych okolicznościach zwycięstwie nad ASM Clermont. W roku 2011 wraz ze Stade Français dotarł do finału Challenge Cup, gdzie jednak Francuzi minimalnie przegrali w meczu z .
W maju 2012 roku – w kilka dni po bezpośrednim meczu między oboma zespołami – Szarzewski ogłosił, że po siedmiu latach spędzonych w Stade Français przenosi się do . W swojej dotychczasowej drużynie wystąpił w sumie w 131 meczach, w których zdobył 22 przyłożenia. Z „błękitno-białymi” związał się czteroletnią umową, jednocześnie otrzymując miano klubowego kapitana. W Racingu natychmiast został podstawowym zawodnikiem zespołu, w każdym z trzech kolejnych sezonów zaliczając przeszło 20 występów. Latem 2014 roku Szarzewski przedłużył swój kontrakt do 2019 roku.
Kariera reprezentacyjna.
W młodości Szarzewski reprezentował Francję na szczeblach młodzieżowych. Debiutował w zespole do lat 18. W 2002 roku uczestniczył w Mistrzostwach Świata U-19, gdzie wraz z reprezentacją wywalczył srebrny medal. Rok później wziął udział w Mistrzostwach Świata do lat 21, jednak Francuzi zajęli w Anglii zaledwie piąte miejsce.
W pierwszej reprezentacji zadebiutował w spotkaniu z Kanadą rozegranym w lipcu 2004 roku w Toronto. Do pierwszego składu przebił się w 2007 roku, po zakończeniu kariery reprezentacyjnej przez Raphaëla Ibañeza. W barwach „les Bleues” sięgnął po dwa kolejne tytuły w Pucharze Sześciu Narodów: w 2006 i 2007 roku. W roku 2010 Francuzi z Szarzewskim w składzie podczas Pucharu prócz końcowego tryumfu zdobyli Wielki Szlem, nagrodę za pokonanie wszystkich rywali. Łącznie wziął udział w dziewięciu edycjach tego turnieju.
Urodzony w Narbonie zawodnik wziął udział w trzech turniejach o puchar świata. W 2007 roku „les Bleues” po pokonaniu w ćwierćfinale Nowej Zelandii i półfinałowej porażce z Anglią zajęli ostatecznie czwarte miejsce, przegrywając w „małym finale” z Argentyną. Cztery lata później Francuzi po odniesionym jednym punktem zwycięstwie nad Walią awansowali do finału. Tam – również jednym punktem – ulegli nowozelandzkim „All Blacks”.
Szarzewski otrzymał powołanie także na Puchar Świata 2015. Reprezentanci Francji mimo grupowej porażki z Irlandią awansowali do fazy pucharowej. Tam ponownie przyszło im się mierzyć z Nową Zelandią, która ostatecznie zwyciężyła 62:13.
Jak się później okazało, był to ostatni mecz gracza polskiego pochodzenia we francuskiej kadrze, który zakończenie kariery międzynarodowej ogłosił w grudniu 2016 roku. Łącznie na swoim koncie zgromadził 83 spotkania (44 w podstawowym ustawieniu), w trakcie których zdobył siedem przyłożeń. Dwukrotnie pełnił funkcję kapitana, po raz ostatni w meczu Pucharu Świata 2015 przeciw Rumunii.
Życie osobiste.
Dimitri żonaty jest z Florence, para ma syna Hugo i córkę Annę.
Dziadkowie rugbysty ze strony ojca byli Polakami. Jego babcia, Teodozja w 1930 roku – miała wówczas dwa lata – przyjechała do Francji (do Houdain w departamencie Pas-de-Calais) wraz z rodzicami, Pelagią i Stanisławem. W 1947 roku wyszła za mąż za Antoniego Szarzewskiego, górnika, który w trakcie II wojny światowej był spadochroniarzem w oddziałach Wojska Polskiego we Francji.

</doc>
<doc id="3657924" url="https://pl.wikipedia.org/wiki?curid=3657924" title="Holker">
Holker

Holker – przysiółek w Anglii, w Kumbrii. Holker jest wspomniana w Domesday Book (1086) jako "Holecher".

</doc>
<doc id="3657926" url="https://pl.wikipedia.org/wiki?curid=3657926" title="Aleksandr Mieszkow">
Aleksandr Mieszkow

Aleksandr Grigorjewicz Mieszkow (ros. Александр Григорьевич Мешков, ur. 12 lipca 1927 w obwodzie woroneskim, zm. 1994 w Moskwie) – radziecki działacz państwowy i partyjny, Bohater Pracy Socjalistycznej (1982).
Życiorys.
W 1948 ukończył Moskiewski Instytut Inżynierii Chemicznej, później pracował przy reaktorze uranowo-grafitowym w Czelabińsku-40 (obecnie Oziorsk), następnie do 1954 był zastępcą głównego inżyniera PO Majak, 1953 został członkiem KPZR. Od 1955 pracował w mieście Tomsk-7 (obecnie Siewiersk), w Syberyjskim Kombinacie Chemicznym, potem w Krasnojarsku-26 (obecnie Żeleznogorsk), gdzie był głównym inżynierem w Kombinacie Górniczo-Chemicznym, a 1965-1969 był dyrektorem Kombinatu Górniczo-Chemicznego. W latach 1970-1979 szef 16 Głównego Zarządu Ministerstwa Budowy Maszyn Średnich, 1979-1982 zastępca ministra, a 1982-1986 I zastępca ministra budowy maszyn średnich ZSRR, 1986-1990 dyrektor fabryki maszyn w mieście Elektrostal. Jednocześnie od 6 marca 1986 do 2 lipca 1990 zastępca członka KC KPZR, potem 1990-1991 zastępca ministra energii i przemysłu atomowego. Pochowany na Cmentarzu Trojekurowskim.
Odznaczenia i nagrody.
I medale.

</doc>
<doc id="3657931" url="https://pl.wikipedia.org/wiki?curid=3657931" title="Manson Green">
Manson Green

Manson Green – przysiółek w Anglii, w Norfolk. Manson jest wspomniana w Domesday Book (1086) jako "Mantatestuna".

</doc>
<doc id="3657935" url="https://pl.wikipedia.org/wiki?curid=3657935" title="Porta Maggiore">
Porta Maggiore

Porta Maggiore – starożytna brama w obrębie rzymskiego Muru Aureliana.
Bramę wzniesiono za panowania cesarza Klaudiusza około 50 roku w celu zapewnienia bezkolizyjnego połączenia dwóch akweduktów: "Aqua Claudia" i "Anio Novus". Zbudowana z trawertynu, ma postać łuku z dwoma dużymi przelotami. Mniejsze przejścia znajdują się także w środkowym filarze i po bokach, w okalającym murze. Filary bramy ozdobione są zwieńczonymi tympanonami kolumnami wzniesionymi w porządku kompozytowym. Na szczycie znajduje się trzyczęściowa attyka, wewnątrz której przebiegały rurociągi akweduktów. Na attyce wyryte są inskrypcje upamiętniające wzniesienie budowli przez Klaudiusza oraz jej renowacje dokonane za Wespazjana i Tytusa. 
W III wieku bramę włączono w obręb wzniesionych z rozkazu cesarza Aureliana murów miejskich. Na początku V wieku cesarz Honoriusz ufortyfikował bramę, dobudowując do niej wieżyczki obronne. Dodatki te zostały usunięte w 1838 roku na polecenie papieża Grzegorza XVI.

</doc>
<doc id="3657940" url="https://pl.wikipedia.org/wiki?curid=3657940" title="Reakcja Boudouarda">
Reakcja Boudouarda

Reakcja Boudouarda – reakcja redoks mieszaniny tlenku węgla i dwutlenku węgla, pozostającej w równowadze chemicznej w danej temperaturze, polegająca na dysproporcjonowaniu tlenku węgla do dwutlenku węgla oraz grafitu:
Tworzenie się dwutlenku węgla i węgla w reakcji Boudouarda jest procesem egzotermicznym w całym zakresie temperatur. Jednakże entalpia standardowa tej reakcji staje się mniej ujemna wraz ze wzrostem temperatury.
Chociaż entalpia tworzenia CO2 jest większa niż entalpia tworzenia CO, jednak entropia tworzenia znacznie mniejsza. W rezultacie standardowa energia swobodna tworzenia CO2 z pierwiastków składowych prawie nie zmienia się i nie zależy od temperatury, natomiast energia swobodna tworzenia CO maleje wraz z temperaturą. W wysokich temperaturach reakcja przebiegająca w prawo jest zatem endoenergetyczna, faworyzując odwrotną reakcję w kierunku CO, mimo że reakcja przebiegająca w prawo jest nadal egzotermiczna.

</doc>
<doc id="3657943" url="https://pl.wikipedia.org/wiki?curid=3657943" title="Protokół Diffiego-Hellmana w przestrzeni krzywych eliptycznych">
Protokół Diffiego-Hellmana w przestrzeni krzywych eliptycznych

Krzywa eliptyczna Diffiego-Hellmana (ang. "Elliptic curve Diffie-Hellman" – ECDH) – anonimowy protokół uzgadniania kluczy. Pozwala on obu stronom (gdzie każda z nich posiada parę kluczy: prywatnego i publicznego, opartych na krzywych eliptycznych) na przesyłanie danych niejawnych poprzez niezabezpieczony kanał. Dane te mogą zostać bezpośrednio użyte jako klucz, lub też można wydzielić z nich inne klucze. Mogą one następnie zostać użyte do odszyfrowania kolejnych transmisji za pomocą algorytmu symetrycznego. Jest to odmiana protokołu Diffiego-Hellmana wykorzystująca kryptografię krzywych eliptycznych.
Protokół ustanawiania kluczy.
Przypuśćmy, że Alicja chce ustanowić klucz, który będzie udostępniony Bobowi, lecz komunikacja na jedynym dostępnym kanale może być podsłuchana przez osobę trzecią. Początkowo należy uzgodnić główne parametry (w zależności od przypadku, może to być zbiór formula_1 lub formula_2). Ponadto każda strona musi posiadać parę kluczy, którą można zastosować w kryptografii krzywych eliptycznych, składającą się z klucza prywatnego formula_3 (losowo wybrana liczba całkowita z przedziału formula_4) oraz klucza publicznego formula_5 (gdzie formula_6). Niech Alicja posiada parę kluczy formula_7 a Bob posiada parę formula_8 Przed wykonaniem protokołu każda ze stron musi znać klucz publiczny tej drugiej.
Alicja oblicza formula_9 Bob oblicza formula_10 Udostępnione tajne dane to formula_11
Większość standaryzowanych protokołów bazujących na ECDH uzyskiwało klucz symetryczny z formula_12 za pomocą niektórych odmian funkcji skrótu.
Udostępnione tajne dane, obliczone przez obie strony, są zgodne, ponieważ formula_13
Jedyną informacją o prywatnym kluczu Alicji jest jej klucz publiczny. Zatem nikt poza Alicją nie może obliczyć jej klucza prywatnego, o ile inna strona nie rozwiąże logarytmu dyskretnego krzywej eliptycznej. Klucz prywatny Boba jest zabezpieczony analogicznie. Nikt – poza Alicją lub Bobem – nie odszyfruje udostępnionych pomiędzy nimi danych, o ile intruz nie rozwiąże tzw. problemu Diffiego-Hellmana.
Klucze publiczne są albo statyczne (i zaufane, np. poprzez certyfikat) albo efemeryczne (ECDHE). Tego typu klucze są tymczasowe i nie zawsze następuje ich uwierzytelnienie.
Jeśli więc ten proces jest pożądany, zapewnienie autentyczności musi zostać uzyskane innymi środkami. Uwierzytelnienie jest niezbędne w celu uniknięcia ataków typu "man in the middle".
Jeżeli jeden z kluczy publicznych – Alicji lub Boba – jest statyczny, wówczas wspomniane ataki zostaną udaremnione. W przeciwieństwie do innych zaawansowanych właściwości zabezpieczających, statyczne klucze publiczne nie zapewniają ani utajniania z wyprzedzeniem, ani odporności na ataki na wiarygodność klucza. Właściciele statycznych kluczy prywatnych powinni dokonywać walidacji kluczy publicznych innych stron, a także zastosować bezpieczną funkcję wyprowadzania klucza w stosunku do „surowych” danych Diffiego-Hellmana. Wówczas można uniknąć przecieku informacji o statycznym kluczu prywatnym.
O ile udostępnione tajne dane mogą być używane bezpośrednio w roli klucza, często pożądane jest stosowanie na nich funkcji skrótu w celu usunięcia tzw. słabych bitów, występujących w protokole Diffiego-Hellmana.

</doc>
<doc id="3657948" url="https://pl.wikipedia.org/wiki?curid=3657948" title="Mount Shasta (wulkan)">
Mount Shasta (wulkan)

Mount Shasta – stratowulkan w USA, w północnej części stanu Kalifornia (Hrabstwo Siskiyou), położony 90 km na północ od Redding. Jest to jeden z wyższych szczytów w Kalifornii a drugi pod względem przewyższenia. Obecną nazwę szczytowi nadał w 1827 roku Peter Skene, traper i handlarz wzorując się na oryginalnej nazwie używanej przez Indian.
Aktywność.
Wulkan jest uznawany za aktywny, ostatnia erupcja miała miejsce w 1786 roku. Wulkan jest uważany za potencjalnie niebezpieczny, a o jego aktywności świadczą wydobywające się gazy oraz trzęsienia ziemi deformujące grunt. Wulkan wybucha co kilkaset lat. Okres największej aktywności, w czasie której uformował się obecny wygląd, miał miejsce około 7650 r. p.n.e.

</doc>
<doc id="3657950" url="https://pl.wikipedia.org/wiki?curid=3657950" title="Johannes Vetter">
Johannes Vetter

Johannes Vetter (ur. 26 marca 1993 w Dreźnie) – niemiecki lekkoatleta specjalizujący się w rzucie oszczepem.
Dwunasty zawodnik mistrzostw Europy juniorów w Tallinnie (2011). W 2015 był czwarty na młodzieżowych mistrzostwach Europy oraz zajął 7. miejsce podczas mistrzostwach świata w Pekinie. Brązowy medalista światowych wojskowych igrzysk sportowych z Mungyeong (2015). W 2016 zawodnik wziął udział w mistrzostwach Europy w Amsterdamie, lecz nie awansował do finału. Czwarty zawodnik igrzysk olimpijskich w Rio de Janeiro (2016). Rok później zdobył w Londynie tytuł mistrza świata. Dwa lata później sięgnął po brąz światowego czempionatu w Dosze. W 2021 zajął 9. miejsce podczas igrzysk olimpijskich w Tokio.
Medalista mistrzostw Niemiec i reprezentant kraju w pucharze Europy oraz drużynowych mistrzostwach Europy.
Rekord życiowy: 97,76 (6 września 2020, Chorzów, 11. Memoriał Kamili Skolimowskiej) – rekord Niemiec, drugi wynik w historii światowej lekkoatletyki.

</doc>
<doc id="3657952" url="https://pl.wikipedia.org/wiki?curid=3657952" title="Richard Collas">
Richard Collas

Sir Richard John Collas (ur. w 1953 roku na Guernsey) – polityk brytyjski.
Baliw Guensey od 23 marca 2012 roku. W 2014 roku uzyskał tytuł honorowy "sir". Od 6 września 2015 roku pełni również funkcję pełniącego obowiązki gubernatora porucznika Guernsey.

</doc>
<doc id="3657953" url="https://pl.wikipedia.org/wiki?curid=3657953" title="Gappah">
Gappah

Gappah – przysiółek w Anglii, w Devon. Gappah jest wspomniana w Domesday Book (1086) jako "Gatepade"/"Gatepada".

</doc>
<doc id="3657960" url="https://pl.wikipedia.org/wiki?curid=3657960" title="Kurt Roberts">
Kurt Roberts

Kurt Roberts (ur. 20 lutego 1988 w Lancaster) – amerykański lekkoatleta, kulomiot.
Osiągnięcia.
Złoty medalista mistrzostw Stanów Zjednoczonych.

</doc>
<doc id="3657964" url="https://pl.wikipedia.org/wiki?curid=3657964" title="Lear Corporation">
Lear Corporation

Lear Corporation – amerykańskie przedsiębiorstwo z siedzibą w Southfield w stanie Michigan, zajmujące się produkcją siedzeń, komponentów elektronicznych i oprogramowania dla sektora motoryzacyjnego. W 2015 roku firma zajęła 174. pozycję w rankingu Fortune 500.
Założone w 1917 roku przez Freda Matthaei pod nazwą American Metal Products, przedsiębiorstwo początkowo zajmowało się produkcją elementów stalowych dla sektora motoryzacyjnego i lotniczego oraz zatrudniało 18 pracowników w jednej fabryce. W 1928 firma wyprodukowała pierwszą ramę stalową fotela samochodowego, tym samym weszła w segment produkcji siedzeń samochodowych. W 1994 roku spółka weszła na giełdę. W 1999 Lear za kwotę około 2,3 mld USD przejęło UT Automotive, amerykańskiego dostawcę podzespołów elektronicznych dla sektora motoryzacyjnego, tym samym przedsiębiorstwo rozpoczęło prowadzenie działalności w tym segmencie.
W 2015 roku Lear prowadziło działalność poprzez 240 zakładów w 36 krajach, w tym 82 zakłady produkcyjne just-in-time, 112 zakładów produkcyjnych komponentów dedykowanych, 6 zakładów dystrybucji, 6 centrów technologicznych oraz 34 zakłady administracyjne lub techniczne. Wśród 240 zakładów, w których przedsiębiorstwo prowadzi działalność, 142 zakłady to zakłady wynajmowane, a 98 zakładów należy do Lear.
Do głównych klientów Lear Corporation należą Ford (22,5% sprzedaży w 2015 roku), General Motors (20%) oraz BMW (10,5%).
Działalność w Polsce.
5 spośród 240 zakładów Lear znajduje się w Polsce:

</doc>
<doc id="3657972" url="https://pl.wikipedia.org/wiki?curid=3657972" title="Ingleigh Green">
Ingleigh Green

Ingleigh Green – przysiółek w Anglii, w Devon. Ingleigh jest wspomniana w Domesday Book (1086) jako "Genelie".

</doc>
<doc id="3657975" url="https://pl.wikipedia.org/wiki?curid=3657975" title="William Bailhache">
William Bailhache

William James Bailhache (ur. 1953) – polityk brytyjski. Brat Philipa Bailhache'a.
Mianowany prokuratorem generalnym Jej Królewskiej Mości, w lutym 2000 roku, mianowany zastępcą baliwa Jersey w dniu 2 listopada 2009 roku i zaprzysiężony jako baliw Jersey w dniu 29 stycznia 2015 roku.

</doc>
<doc id="3657979" url="https://pl.wikipedia.org/wiki?curid=3657979" title="Waza portlandzka">
Waza portlandzka

Waza portlandzka – datowana na końcówkę I wieku p.n.e. lub początek I wieku n.e. waza wykonana z warstwowego szkła kameowego w kolorach niebieskim i białym, ozdobiona reliefami ze scenami figuralnymi. Obecnie znajduje się w zbiorach British Museum.
Naczynie ma postać amfory o wysokości 24,5 cm i średnicy 17,7 cm. Po bokach posiada dwa uchwyty. Jej zewnętrzną powierzchnię zdobią dwie sceny figuralne z siedmioma postaciami. Pierwsza z nich przedstawia wychodzącego spomiędzy kolumnady młodzieńca, idącego ku siedzącej na ziemi kobiecie, wyciągającej rękę w jego stronę. Kobieta trzyma między kolanami węża, nad nią unosi się zaś kupidyn z łukiem i pochodnią. Całej sytuacji przygląda się stojący po prawej brodaty mężczyzna. Druga scena ukazuje siedzących na stosach kamieni mężczyznę i dwie kobiety, z których jedna trzyma laskę. Na temat interpretacji przedstawionych postaci wysunięto szereg teorii, dopatrywano się w nich m.in. Peleusa i Tetydy, Achillesa i Heleny lub Dejdamii, a także apoteozy cesarza Augusta. Dno wazy, na którym przedstawiono postać męską (zdaniem niektórych Parysa, stąd interpretacja jakoby relief przedstawiał sąd Parysa) nie jest oryginalne, zostało dodane podczas naprawy w starożytności lub już po odnalezieniu zabytku w czasach nowożytnych.
Waza została odkryta pod koniec XVI wieku. Jedna z relacji podaje, że znajdowała się w odkopanym w 1582 roku na Monte del Grano pod Rzymem grobowcu. Na początku XVII wieku stanowiła własność kardynała Francesco Marii del Monte. Po jego śmierci w 1626 roku weszła w skład kolekcji rodziny Barberini. Około 1780 roku Barberini wystawili ją na sprzedaż z powodu długów hazardowych i wówczas naczynie nabył szkocki antykwariusz John Byres. Byres sprzedał następnie amforę Williamowi Douglasowi Hamiltonowi, od którego w 1784 roku kupiła ją wdowa po księciu Portland. Będąca odtąd w posiadaniu książąt Portland waza została w 1810 roku przekazana w depozyt Muzeum Brytyjskiemu, które ostatecznie odkupiło ją w 1945 roku.
W 1845 roku pijany student William Lloyd przewrócił stojącą obok wazy rzeźbę, która spadając, uderzyła w nią i roztrzaskała ją na ponad 200 kawałków. Zniszczone naczynie zostało złożone i sklejone przez Johna Doubledaya. Kolejnym pracom renowacyjnym poddano wazę w 1945 i 1987 roku.

</doc>
<doc id="3657982" url="https://pl.wikipedia.org/wiki?curid=3657982" title="Dominika Domczyk">
Dominika Domczyk

Dominika „Nika” Domczyk – polska wokalistka, członkini zespołów Post Regiment, Pochwalone, Morus, nagrywająca i występująca gościnnie z zespołami R.U.T.A., Dezerter, Alians, DUMBS i in.
Do Post Regiment dołączyła krótko po powstaniu zespołu.
Ma córkę Zuzannę. Będąc w ósmym miesiącu ciąży nagrywała album "Czarzły".
Pracuje w Warszawie jako nauczycielka języka angielskiego. Jest także tłumaczką.

</doc>
<doc id="3657987" url="https://pl.wikipedia.org/wiki?curid=3657987" title="Langstone (Devon)">
Langstone (Devon)

Langstone – przysiółek w Anglii, w Devon. Langstone jest wspomniane w Domesday Book (1086) jako "Langestan"/"Langhestan".

</doc>
<doc id="3657997" url="https://pl.wikipedia.org/wiki?curid=3657997" title="Mistrzostwa Świata w Biathlonie 2016 – sztafeta mieszana">
Mistrzostwa Świata w Biathlonie 2016 – sztafeta mieszana

Sztafeta mieszana na Mistrzostwach świata w biathlonie 2016 odbyła się 3 marca w Oslo. Była to pierwsza konkurencja podczas tych mistrzostw, do której zgłosiło się 25 sztafet, natomiast czworo z nich zostało zdublowanych. Polska sztafeta w składzie: Weronika Nowakowska, Krystyna Guzik, Łukasz Szczurek, Grzegorz Guzik uplasowała się na 20. pozycji.

</doc>
<doc id="3657999" url="https://pl.wikipedia.org/wiki?curid=3657999" title="Michaił Michajłow-Iwanow">
Michaił Michajłow-Iwanow

Michaił Silwestrowicz Michajłow-Iwanow (ros. Михаил Сильверстович Михайлов-Иванов, ur. 3 listopada 1894 w Rajsku w guberni grodzieńskiej, zm. 27 września 1931 w Moskwie) - radziecki działacz państwowy, partyjny i gospodarczy narodowości ukraińskiej.
W 1913 wstąpił do SDPRR(b), 1916 aresztowany za działalność rewolucyjną, w marcu 1917 został członkiem Rady Piotrogrodzkiej i członkiem Petersburskiego Komitetu SDPRR(b), brał udział w rewolucji październikowej w Piotrogrodzie. W 1918 członek Rady Komisarzy Ludowych Ukraińskiej SRR, 1918-1920 pracownik polityczny transportu kolejowego i Armii Czerwonej, od 1920 kierownik Pietrogubmetałła. Od 19 grudnia 1927 do końca życia zastępca członka KC WKP(b), do 1930 zastępca przewodniczącego Rady Leningradzkiej, od 1 stycznia do 27 września 1931 zarządca Wszechrosyjskiego Zjednoczenia Traktorowego i członek Prezydium Najwyższej Rady Gospodarki Narodowej ZSRR, jednocześnie dyrektor Stalingradzkiej Fabryki Traktorów. Został pochowany na Cmentarzu przy Murze Kremlowskim na Placu Czerwonym.

</doc>
<doc id="3658003" url="https://pl.wikipedia.org/wiki?curid=3658003" title="Aleksandr Borisow (aktor)">
Aleksandr Borisow (aktor)

Aleksandr Fiodorowicz Borisow (ros. Алекса́ндр Фёдорович Бори́сов; ur. 1905, zm. 1982) – radziecki aktor filmowy i teatralny. Zasłużony Artysta RFSRR. Laureat Nagrody Stalinowskiej. Pochowany w Petersburgu na Literatorskich Mostkach.
Nagrody i odznaczenia.
I medale.

</doc>
<doc id="3658010" url="https://pl.wikipedia.org/wiki?curid=3658010" title="Pledis Entertainment">
Pledis Entertainment

Pledis Entertainment (hangul: 플레디스 엔터테인먼트) – południowokoreańska agencja talentu i wytwórnia, założona przez Han Sung-soo w 2007 roku.
Son Dam-bi była pierwszą artystką, która zadebiutowała pod marką wytwórni Pledis Entertainment w 2007 roku. Do wytwórni należą także takie zespoły jak fromis_9 oraz Seventeen.
W maju 2020 roku Big Hit Entertainment zostało największym udziałowcem firmy. Pledis zachowało swoją dotychczasową niezależność twórczą i wykonawczą.
Artyści.
Wszyscy artyści z Pledis Entertainment znani są zbiorczo pod nazwą Happy Pledis.

</doc>
<doc id="3658016" url="https://pl.wikipedia.org/wiki?curid=3658016" title="Jesta">
Jesta

Jesta – język programowania przeznaczony dla minikomputera Mera 400 realizujący zadania z zakresu obliczeń statystycznych. Jest to język problemowy. Powstał głównie z myślą o ułatwieniu stosowania biblioteki podprogramów statystycznych dostępnych w tym systemie komputerowym dla języka Fortran, a opracowanej w Instytucie Maszyn Matematycznych. Biblioteka ta obejmowała 25 procedur, a jej zastosowanie wymagało znajomości i umiejętności programowania w języku Fortran.
Język Jesta obejmuje zamkniętą listę rozkazów, z których każdy może posiadać odpowiednie opcje – rozgałęzienia, tzw. słowa problemowe w nomenklaturze języka – i listę argumentów. Lista rozkazów obejmowała:
Kod źródłowy mógł zawierać napisy określające rozkaz w pełnym brzmieniu lub w formie skróconej, przy czym definicja języka wyznaczała minimalna liczbę znaków skrótu dla każdego rozkazu oddzielnie. W nawiasach podano minimalne skróty.
Powyższa zasada słów kluczowych i ich skrótów dotyczy także słów problemowych (rozgałęzień), które obejmowały takie słowa jak np.:
Z założenia przedmiotowy język miał umożliwić wykonywanie odpowiednich obliczeń także użytkownikom nie znającym zasad programowania w języku Fortran. Stanowił także bazę doświadczeń dla ewentualnej realizacji innych języków problemowych. Projekt jego realizacji w założeniach miał także umożliwiać w miarę prostą rozbudowę języka o kolejne funkcje w nowych implementacjach.

</doc>
<doc id="3658020" url="https://pl.wikipedia.org/wiki?curid=3658020" title="Łobuzy">
Łobuzy

Łobuzy – polski zespół muzyczny wykonujący muzykę disco polo, założony w 2015 z inicjatywy Igora Pilewicza. Wokalistą zespołu jest Bogumił Romanowski, znany pod pseudonimem "Boogie" lub wcześniej "Discomił".
Historia zespołu.
Zespół zadebiutował w 2015 singlem „Ona czuje we mnie piniądz”, który ukazał się 2 lipca 2015 nakładem wytwórni muzycznej My Music. Utwór stał się ogólnopolskim przebojem.
Jesienią 2018 telewizja Polsat wyemitowała dziesiątą edycję programu "Twoja twarz brzmi znajomo" z udziałem Boogie’ego. Wygrał dziewiąty odcinek, wcielając się w Drake’a. Po dziewięciu odcinkach zajął 6. miejsce z dorobkiem 203 punktów.

</doc>
<doc id="3658021" url="https://pl.wikipedia.org/wiki?curid=3658021" title="Przemysław Fiugajski">
Przemysław Fiugajski

 
Przemysław Fiugajski (ur. 25 kwietnia 1978) – polski dyrygent. Studiował w Akademii Muzycznej w Krakowie dyrygenturę w klasie prof. Tomasza Bugaja oraz klawesyn w klasie prof. Elżbiety Stefańskiej. Jego zainteresowania dyrygenckie skupiają się na muzyce klasycyzmu (z uwzględnieniem historycznych praktyk wykonawczych) oraz współczesnej.
Życiorys.
Ukończył Zespół Szkół Muzycznych im. Karola Szymanowskiego w Toruniu.
Występował z orkiestrami filharmonicznymi w Krakowie, Kielcach, Lublinie, Koszalinie, Gdańsku, Szczecinie, Białymstoku, Katowicach, Zabrzu, z Sinfoniettą oraz Musicae Antiquae Collegium Varsoviense Warszawskiej Opery Kameralnej, Narodową Orkiestrą Symfoniczną Polskiego Radia w Katowicach, Toruńską Orkiestrą Symfoniczną, Płocką Orkiestrą Symfoniczną, Polską Orkiestrą Sinfonia Iuventus, Elbląską Orkiestrą Kameralną, Śląską Orkiestrą Kameralną, Orkiestrą Opery Bałtyckiej, Litewską Narodową Orkiestrą Symfoniczną, Orkiestrą Filharmonii Kameralnej w Pradze oraz z wieloma zespołami wykonującymi muzykę współczesną. Poprowadził wiele prawykonań, występując na międzynarodowych festiwalach: Write &amp; Play (2000), Aksamitna Kurtyna (2000), Międzynarodowe Dni Muzyki Kompozytorów Krakowskich (2001, 2008), Audio Art (2001, 2003), Andrzej Nikodemowicz – czas i dźwięk (2012, 2014, 2015). Dwukrotnie wystąpił na Międzynarodowym Festiwalu Muzyki Współczesnej „Warszawska Jesień”: w 2002 roku poprowadził światowe prawykonanie opery O. Balakauskasa "La lointaine", zaś w 2004 roku – prawykonania utworów W.Z. Zycha i P. Mykietyna. Jako dyrygent jest regularnie zapraszany na, organizowaną przez Towarzystwo Muzyczne im. I.J. Paderewskiego w Bydgoszczy, Paderewski Piano Academy – unikalne kursy mistrzowskie, podczas których młodzi pianiści z całego świata pod okiem wybitnych profesorów (m.in. I. Schepsa, K. Popowej-Zydroń, Đặng Thái Sơna, Ph. Giusiano) pracują z orkiestrą symfoniczną nad bardzo szerokim repertuarem koncertowym. We wrześniu 2015 roku decyzją Ministra Kultury i Dziedzictwa Narodowego prof. M. Omilanowskiej został (obok prof. dr hab. T. Miczki, J. Kaspszyka, Ł. Borowicza i M. Jurowskiego) powołany do Rady Artystycznej Polskiej Orkiestry Sinfonia Iuventus.
Od września 2003 roku pracuje w Warszawskiej Operze Kameralnej, gdzie uczestniczył w realizacjach kilkunastu tytułów. Miał okazję współpracować z plejadą wybitnych polskich wokalistów, m.in. z O. Pasiecznik, A. Radziejewską, J. Artyszem, W. Gierlachem, A. Rucińskim. Ważnym obszarem działalności Przemysława Fiugajskiego w WOK jest regularna współpraca z orkiestrą instrumentów dawnych Musicae Antique Collegium Varsoviense. Z orkiestrą tą z dużym powodzeniem wykonuje koncertowy repertuar klasyczny i wczesnoromantyczny. Jego koncerty z tą orkiestrą były transmitowane na falach Programu Drugiego Polskiego Radia.
Nagrania.
W maju 2006 roku dokonał dla Polskiego Radia nagrania archiwalnego "I Symfonii" Wojciecha Ziemowita Zycha (z Polską Orkiestrą Radiową). W listopadzie 2007 roku nagrał dla Polskiego Wydawnictwa Audiowizualnego "Ładnienie" Pawła Mykietyna (z Jerzym Artyszem jako solistą, płyta zawierająca to nagranie zdobyła dwie nagrody Fryderyk 2009). Jego płyta z muzyką symfoniczną Wojciecha Ziemowita Zycha, nagrana z Orkiestrą Opery i Filharmonii Podlaskiej w Białymstoku dla wytwórni Dux, zdobyła w 2010 roku nagrodę Supersonic przyznawaną przez wychodzące w Luksemburgu pismo „Pizzicato”. Także dla wytwórni Dux nagrał ze Śląską Orkiestrą Kameralną oraz Orkiestrą i Chórem Filharmonii Śląskiej w Katowicach utwory na płyty monograficzne kompozytorów: Michała Dobrzyńskiego (2012) i Agnieszki Stulgińskiej (2013).
Nagrody.
Jest autorem dramatów i opowiadań. Jego debiutanckie "Wariacje bernhardowskie" zwyciężyły w konkursie zorganizowanym w ramach festiwalu EuroDrama we Wrocławiu (2004) i weszły na afisz Teatru Polskiego we Wrocławiu, a później Teatru Powszechnego w Warszawie i Teatru im. A. Mickiewicza w Częstochowie. Opera kameralna Dariusza Przybylskiego "Głosy z wody" z librettem Przemysława Fiugajskiego znalazła się w 2010 roku w finale konkursu kompozytorskiego Berliner Opernpreis (premiera w Warszawskiej Operze Kameralnej w listopadzie 2014 roku). Podczas festiwalu Warszawska Jesień w 2012 roku swoją premierę miał jego monodram "Księżycowy Pierrot" z muzyką Macieja Jabłońskiego (powtórzony w 2013 roku w Krakowie w ramach festiwalu AudioArt).
W 2021 roku został odznaczony Medalem Honorowym Prezydenta Miasta Torunia "Thorunium".

</doc>
<doc id="3658022" url="https://pl.wikipedia.org/wiki?curid=3658022" title="Aleksandr Borisow">
Aleksandr Borisow



</doc>
<doc id="3658023" url="https://pl.wikipedia.org/wiki?curid=3658023" title="Kalin Najdenow">
Kalin Najdenow

Kalin Georgiew Najdenow (, ur. 18 lutego 1865 w Szirokiej łyce, zm. 16 kwietnia 1925 w Sofii) − bułgarski wojskowy, generał porucznik, minister wojny w latach 1915−1918.
Życiorys.
Urodził się we wsi Sziroka łyka (gm. Smolan), jego ojciec Georgi Najdenow uczestniczył w działaniach komitetu rewolucyjnego mającego za cel wyzwolenie Bułgarii spod panowania tureckiego. W rodzinnej wsi ukończył szkołę podstawową, a następnie gimnazjum w Płowdiwie. Po ukończeniu w 1879 roku szkoły został nauczycielem najpierw we wsi Stojkite, a potem Sziroka łyka.
W 1883 roku wstąpił do szkoły wojskowej w Sofii, którą ukończył w 1885 roku z wyróżnieniem. Potem został dowódcą 6 półbaterii w 1 pułku artylerii, wziął udział w wojnie serbsko-bułgarskiej i został ranny w bitwie pod Sliwnicą (17 – 19.10.1885).
Po zakończeniu wojny został adiutantem pułku w 1 pułku artylerii, a następnie służył w 3 pułku artylerii.
W latach 1888–1891 był słuchaczem Akademii Wojskowej w Turynie, na wydziale artylerii i inżynierii.
Po powrocie do kraju został zastępcą szefa inspekcji artylerii armii bułgarskiej. W tym czasie wyjeżdżał do Niemiec, Francji i Wielkiej Brytanii, gdzie zaznajamiał się z produkcją uzbrojenia artyleryjskiej i dostawami tej broni dla armii bułgarskiej. Był przewodniczącym komisji odbiorczej dział z zakładów Kruppa. Funkcję tę pełnił w latach 1892–1893.
W 1894 roku został dowódcą baterii w 4 pułku artylerii i jednocześnie wykładowcą w szkole wojskowej w Sofii. W latach 1895–1898 był komendantem arsenału artyleryjskiego w Sofii. W latach 1899–1901 pełnił obowiązki dowódcy 4 pułku artylerii. Od października 1901 był szefem wydziału technicznego w Inspekcji Artylerii i jednocześnie Komendantem oficerskiej szkoły artylerii, funkcję tę pełnił do 1908 roku.
W 1908 roku przeszedł do służby liniowej i został dowódcą 2 pułku artylerii, które pełnił do 1912 roku.
W 1912 roku został pomocnikiem szefa artylerii armii czynnej i na tym stanowisku uczestniczył w I i II wojnie bałkańskiej. Po demobilizacji armii czynnej w 1913 roku został Inspektorem Artylerii armii bułgarskiej.
Po wybuchu I wojny światowej i przystąpienia do niej Bułgarii, w dniu 21 września 1915 roku został ministrem wojny w rządzie W. Radosławowa i pełnił ją do czasu dymisji rządu w dniu 21 czerwca 1918 roku.
W dniu 25 czerwca 1918 roku został generałem do specjalnych poruczeń w Ministerstwie Wojny i funkcję tę pełnił do 20 października 1918 roku kiedy został przeniesiony do rezerwy.
W październiku 1921 roku został skazany na 15 lat więzienia jako sprawca tzw. trzeciej katastrofy narodowej (klęski Bułgarii w czasie I wojny światowej). Wyrok ten uchylono na mocy amnestii w dniu 16 czerwca 1924 roku.
W czasie służby wojskowej, jak również po jej zakończeniu był on autorem podręczników i instrukcji artylerii. Napisał również szereg książek i artykułów na temat uzbrojenia artyleryjskiego, taktyki jej działania, zarówno w sensie historycznym jak również przyszłości artylerii. Były one wydawane w języku bułgarskim, ale także ukazywały się w fachowych pismach zagranicznych.
Zginął w dniu 16 kwietnia 1925 roku w zamachu bombowym w cerkwi „Sweta Nedelja”.

</doc>
<doc id="3658032" url="https://pl.wikipedia.org/wiki?curid=3658032" title="18. ceremonia wręczenia Orłów">
18. ceremonia wręczenia Orłów

18. ceremonia wręczenia Orłów za rok 2015 odbyła się 7 marca 2016 roku.
Ogłoszenie nominacji nastąpiło 4 lutego 2016 roku. Polskie Nagrody Filmowe zostały wręczone w 19 kategoriach.

</doc>
<doc id="3658035" url="https://pl.wikipedia.org/wiki?curid=3658035" title="Concordia (Saint-Martin)">
Concordia (Saint-Martin)

Concordia – miejscowość na terytorium zależnym Francji - Saint Martin. Według danych szacunkowych na dzień 1 stycznia 2012 roku liczyło 5 233 mieszkańców.

</doc>
<doc id="3658036" url="https://pl.wikipedia.org/wiki?curid=3658036" title="Sandy-Ground">
Sandy-Ground

Sandy-Ground – miejscowość na terytorium zależnym Francji - Saint Martin. Według danych szacunkowych na dzień 1 stycznia 2012 roku liczyło 4 837 mieszkańców.

</doc>
<doc id="3658045" url="https://pl.wikipedia.org/wiki?curid=3658045" title="Saint-Louis (Saint-Martin)">
Saint-Louis (Saint-Martin)

Saint-Louis – miejscowość na terytorium zależnym Francji - Saint Martin. Według danych szacunkowych na dzień 1 stycznia 2012 roku liczyło 3 306 mieszkańców (razem z miejscowościami Rambaud i Colombier).

</doc>
<doc id="3658046" url="https://pl.wikipedia.org/wiki?curid=3658046" title="Fryderyk (książę Brunszwiku-Lüneburga)">
Fryderyk (książę Brunszwiku-Lüneburga)

Fryderyk (ur. 28 sierpnia 1574 r., zm. 16 grudnia 1648 r.) – książę brunszwicko-lüneburski na Celle od 1636 roku z dynastii Welfów.
Życiorys.
August był czwartym spośród licznych synów księcia brunszwicko-lüneburskiego na Celle Wilhelma Młodszego i Doroty, córki króla duńskiego Chrystiana III. Po śmierci trzech kolejno władających księstwem starszych braci, w 1636 r. objął tron książęcy w Celle. 
Nie był żonaty, zmarł bezpotomnie. Następstwo w Celle objął jego bratanek Chrystian Ludwik (syn młodszego brata Jerzego).

</doc>
<doc id="3658047" url="https://pl.wikipedia.org/wiki?curid=3658047" title="Protokół uzgadniania kluczy">
Protokół uzgadniania kluczy

Protokół uzgadniania kluczy – protokół kryptograficzny, dzięki któremu dwie (lub więcej) stron może uzgodnić klucz w taki sposób, że obie mają wpływ na rezultat. Jeżeli zostanie on wykonany prawidłowo, wówczas wykluczone będzie ryzyko tego, iż niepożądane trzecie strony będą mogły wymuszać wybór klucza pomiędzy stronami "uzgadniającymi". 
Użyteczne protokoły nie pozwalają także żadnej innej stronie na przechwycenie informacji odnośnie do uzgodnionego klucza.
Wiele systemów wymiany klucza pozwala jednej stronie wygenerować klucz, a następnie po prostu wysyła go drugiej stronie - wówczas "odbiorca" nie ma żadnego wpływu na klucz.
Korzystanie z protokołów uzgadniania kluczy pozwala uniknąć niektórych problemów, związanych z dystrybucją klucza, które występują w tego typu systemach.
Protokoły, w których obie strony mają wpływ na ostateczny wydzielony klucz są jedynym sposobem na zaimplementowanie doskonałego utajniania z wyprzedzeniem.
Wymiana klucza wykładniczego.
Pierwszą oficjalnie ogłoszoną publiczną wersją protokołu, która spełniała przedstawione kryteria, był Protokół Diffiego-Hellmana, w którym dwie strony wspólnie
stosowały generator liczb losowych w taki sposób, że potencjalny intruz - podsłuchujący komunikację - nie był w stanie jednoznacznie określić, jaka jest wartość wyjściowa, użyta w celu stworzenia współdzielonego klucza.
Wymiana klucza wykładniczego nie określa żadnych wstępnych uzgodnień pomiędzy stronami ani kolejnych procedur uwierzytelniania pomiędzy nimi, przez co została określona mianem protokołu uzgadniania klucza anonimowego.

</doc>
<doc id="3658049" url="https://pl.wikipedia.org/wiki?curid=3658049" title="Abercrombie Mountain">
Abercrombie Mountain

Abercrombie Mountain – szczyt w USA, w stanie Waszyngton, położony 20 km na wschód od Northport. Szczyt leży w paśmie gór Selkirk, w odległości 8 km od granicy z Kolumbią Brytyjską w Kanadzie, na terenie obszaru chronionego "Colville National Forest". Jest to najwyższy szczyt hrabstwa (Stevens).
Na wierzchołek prowadzą dwa szlaki: nr 117o długości 5,1 km oraz nr 502 z Flume Creek o długości 12 km.

</doc>
<doc id="3658051" url="https://pl.wikipedia.org/wiki?curid=3658051" title="Jaskinia Vanguard">
Jaskinia Vanguard

Jaskinia Vanguard – nadmorska jaskinia położona na wschodnim wybrzeżu Gibraltaru, w rejonie zwanym Plażą Gubernatora. Razem z jaskiniami Hyaena oraz Bennetta wchodzi w skład rozległego systemu jaskini Gorhama.
Grota mierzy 17 m głębokości, a wlot do niej znajduje się kilka metrów nad poziomem morza. Przeprowadzone w 1994 roku badania ujawniły 17-metrową warstwę osadów, z których najstarsze datuje się na 45 000 lat. Prace archeologiczne odsłoniły też pozostałości kości, pyłków roślinnych oraz węgla drzewnego, które nagromadziły się w jaskini na przestrzeni ostatnich 120 000 lat. W warstwach odnaleziono także ślady osadnictwa.
Jak wykazały badania w kompleksie jaskini Gorhama znajdowało się siedlisko ostatniej populacji neandertalczyków w Europie. Wykopaliska dowodzą, że prowadzili oni znacznie odmienne życie od pozostałych grup żyjących w głębi kontynentu. W 2008 roku w jaskini Vanguard odnaleziono dowody świadczące o tym, że polowali oni na ptaki i morskie zwierzęta, głównie mięczaki, foki i delfiny. Jednakże według badaczy w owym czasie jaskinia znajdowała się około 4,5 km od brzegu morza, a połowy morskie nie były praktykowane przez neandertalczyków. Był więc to znaczący postęp w ich rozwoju. W środkowej części jaskini odkryto wyroby krzemienne kultury mustierskiej, narzędzia, duże ilości muszli oraz palenisko. Ponadto odnaleziono też kości niedźwiedzi, jeleni, żółwi oraz koziorożca alpejskiego. Wskazuje to na bardzo zróżnicowaną dietę w porównaniu do neandertalczyków żyjących w innych częściach Europy, którzy żywili się głównie mięsem mamutów, jeleni i koni.

</doc>
<doc id="3658055" url="https://pl.wikipedia.org/wiki?curid=3658055" title="Nikołaj Mereniszczew">
Nikołaj Mereniszczew



</doc>
<doc id="3658059" url="https://pl.wikipedia.org/wiki?curid=3658059" title="Florence Birchenough">
Florence Birchenough

Florence Ethel Birchenough (ur. 13 stycznia 1894 w Londynie, zm. 3 lipca 1973 tamże) – brytyjska lekkoatletka, specjalizująca się głównie w konkurencjach rzutowych.
Uprawiała różne konkurencje lekkoatletyczne: pchnięcie kulą, rzut dyskiem, rzut oszczepem, skok wzwyż, pięciobój czy skok w dal z miejsca.
Startowała w Światowych Igrzyskach Kobiet (m.in. 6. lokata w pchnięciu kulą oburącz w 1922 oraz 5. lokata w rzucie dyskiem oburącz w 1926).
Wielokrotna reprezentantka kraju w meczach międzypaństwowych (w różnych konkurencjach).
Dziewięciokrotna mistrzyni Wielkiej Brytanii (1923, 1924, 1926 i 1927 w pchnięciu kulą oraz 1924–1928 w rzucie dyskiem).
Rekordzistka kraju w pchnięciu kulą (9,20 – 15 sierpnia 1927, Bruksela) oraz w rzucie dyskiem (31,51 – 7 sierpnia 1926, Londyn).
Miała siedmioro rodzeństwa. W 1932 wyszła za mąż za Jacka Millichapa (byłego lekkoatletę). Rok później urodziła syna Donalda. Po zakończeniu kariery sportowej pozostała przy lekkoatletyce (jako nauczycielka, sędzia i działaczka).

</doc>
<doc id="3658061" url="https://pl.wikipedia.org/wiki?curid=3658061" title="Agrément (Saint-Martin)">
Agrément (Saint-Martin)

Agrément – miejscowość na terytorium zależnym Francji - Saint Martin. Według danych szacunkowych na dzień 1 stycznia 2012 roku liczyło 2 451 mieszkańców.

</doc>
<doc id="3658063" url="https://pl.wikipedia.org/wiki?curid=3658063" title="Baie-Orientale">
Baie-Orientale

Baie-Orientale – miejscowość na terytorium zależnym Francji – Saint-Martin. Według danych szacunkowych na dzień 1 stycznia 2012 roku liczyło 2 284 mieszkańców.

</doc>
<doc id="3658067" url="https://pl.wikipedia.org/wiki?curid=3658067" title="Dmitrij Michajłow">
Dmitrij Michajłow

Dmitrij Iwanowicz Michajłow (ros. Дмитрий Иванович Михайлов, ur. 7 listopada 1919 we wsi Szaran w Baszkirii, zm. 7 grudnia 2018 w Ufie) – radziecki robotnik przemysłu naftowego, Bohater Pracy Socjalistycznej (1966).
Życiorys.
Pracował jako pomocnik palacza w kotłowni i jako statystyk w biurze, a od 1940 wiertacz w truście „Tujmazaburnieft”. W 1941 powołany do Armii Czerwonej, był kursantem szkoły lotniczej w Czelabińsku, potem został skierowany na front, brał udział w obronie Moskwy i walkach pod Leningradem, gdzie w lutym 1943 został ciężko ranny. Po wyleczeniu 1944 skończył szkołę lotniczą i wziął udział w dalszych walkach, ponownie ranny, po wojnie skończył szkołę lotnictwa cywilnego, następnie pracował jako drugi pilot samolotu lotniska Wnukowo. Od 1946 ponownie był wiertaczem w Baszkirii, a 1948-1951 majstrem, 1951-1954 delegowany do Chin, gdzie pracował w naftowej spółce akcyjnej „Sowkitnieft”, po powrocie ponownie pracował w truście „Tujmazaburnieft”. W 1955 ponownie delegowany (do 1957) do Chin jako konsultant ds. głębokiego wiercenia naftowego w Karamaju, a 1957 na rok do Francji, po powrocie ponownie był majstrem w truście „Tujmazaburnieft”; w 1962 ustanowił rekord głębokości odwiertów - 40371 metrów, a rok później pobił własny rekord, osiągając głębokość 40716 metrów. W latach 1970-1974 szef rejonowego zarządu prac wiertniczych, 1976-1983 zastępca szefa ufijskiego zarządu prac wiertniczych Zjednoczenia Produkcyjnego „Basznieft”, następnie na emeryturze. Od 8 kwietnia 1966 do 30 marca 1971 zastępca członka KC KPZR. Deputowany do Rady Najwyższej RFSRR 6 kadencji.
Odznaczenia.
I medale.

</doc>
<doc id="3658069" url="https://pl.wikipedia.org/wiki?curid=3658069" title="Co gryzie Gilberta Grape'a">
Co gryzie Gilberta Grape'a



</doc>
<doc id="3658074" url="https://pl.wikipedia.org/wiki?curid=3658074" title="Bellevue (Saint-Martin)">
Bellevue (Saint-Martin)

Bellevue – miejscowość na terytorium zależnym Francji - Saint Martin. Według danych szacunkowych na dzień 1 stycznia 2012 roku liczyło 2 049 mieszkańców.

</doc>
<doc id="3658083" url="https://pl.wikipedia.org/wiki?curid=3658083" title="BPK">
BPK



</doc>
<doc id="3658085" url="https://pl.wikipedia.org/wiki?curid=3658085" title="Anna Terlecka">
Anna Terlecka

Anna Terlecka z Schugtów (ur. 1810 na Rusi Czerwonej, zm. 2 lutego 1835 w Krakowie, ps. "Anna z Krakowa") – polska poetka.
Wywarła pewien wpływ na twórczość m.in. Edmunda Wasilewskiego, który był gościem salonu literackiego jej ojca, Hermana Schugta (profesora literatury starożytnej na Uniwersytecie Jagiellońskim). Większość jej wierszy ukazała się pośmiertnie w almanachu Sławianin w latach 1837-1839. W rękopisach zachowały się m.in. próby dramatyczne i powieściowe. Wiersz "Żegnaj, miasto, Kraków stary", śpiewany był przez mieszkańców Krakowa wyruszających do udziału w powstaniu listopadowym.

</doc>
<doc id="3658086" url="https://pl.wikipedia.org/wiki?curid=3658086" title="Fiodor Moczalin">
Fiodor Moczalin

Fiodor Iwanowicz Moczalin (ros. Фёдор Иванович Мочалин, ur. 1920, zm. 1999) – radziecki działacz partyjny i państwowy.
Życiorys.
W 1943 ukończył Moskiewski Instytut Tekstylny, 1943-1944 służył w Armii Czerwonej i brał udział w wojnie z Niemcami, od 1947 był działaczem państwowym w Kazachskiej SRR. Od 1952 w KPZR, 1964-1965 II sekretarz, a 1965-1973 I sekretarz Komitetu Miejskiego KPK w Ałma-Acie, 1973-1985 kierownik Wydziału Przemysłu Lekkiego i Spożywczego KC KPZR, następnie na emeryturze. Od 5 marca 1976 do 23 lutego 1981 członek Centralnej Komisji Rewizyjnej KPZR, od 3 marca 1981 do 25 lutego 1986 zastępca członka KC KPZR. Deputowany do Rady Najwyższej ZSRR od 7 do 11 kadencji.

</doc>
<doc id="3658087" url="https://pl.wikipedia.org/wiki?curid=3658087" title="Dekanat prużański">
Dekanat prużański

Dekanat prużański – jeden z 7 dekanatów diecezji pińskiej na Białorusi. W jego skład wchodzi 13 parafii. 
Historia.
W 1938 roku dekanat składał się z 9 parafii. Pięciu obecnych parafii dekanatu:
oraz:

</doc>
<doc id="3658093" url="https://pl.wikipedia.org/wiki?curid=3658093" title="Chrystian Ludwik (książę Brunszwiku-Lüneburga)">
Chrystian Ludwik (książę Brunszwiku-Lüneburga)

Chrystian Ludwik (ur. 25 lutego 1625 r., zm. 15 marca 1665 r.) – książę brunszwicko-lüneburski na Hanowerze od 1641 do 1648 roku i na Celle od 1648 roku z dynastii Welfów.
Życiorys.
Chrystian Ludwik był najstarszym synem księcia brunszwicko-lüneburskiego na Hanowerze Jerzego oraz Anny Eleonory, córki Ludwika V Wiernego, landgrafa Hesji-Darmstadt. W 1640 r. wyruszył w podróż po Europie, z której wrócił do ojczyzny na wieść o śmierci ojca w 1641 r. Objął wówczas część księstwa brunszwicko-lüneburskiego z Hanowerem. Odznaczał się skłonnością do przemocy. Jako władca ulegał wpływom habsburskim; już w 1642 r. zawarł w Goslarze układ z cesarzem Ferdynandem III, który w praktyce podporządkowywał go cesarzowi i w którym zrzekał się nabytków terytorialnych swego ojca. Po śmierci stryja Fryderyka w 1648 r. objął część księstwa brunszwicko-lüneburskiego z Celle, Hanower odstępując młodszemu bratu Jerzemu Wilhelmowi.
Był żonaty z Dorotą, córką Filipa, księcia Szleswiku-Holsztynu-Sonderburga-Glücksburga, zmarł bezpotomnie. Po jego śmierci tron książęcy w Celle objął jego brat Jerzy Wilhelm.

</doc>
<doc id="3658099" url="https://pl.wikipedia.org/wiki?curid=3658099" title="Anna Dobek">
Anna Dobek

Anna Pólkowska, dawniej Dobek (ur. 7 czerwca 1996) – polska lekkoatletka, sprinterka.
Osiągnięcia.
Brązowa medalistka Ogólnopolskiej Olimpiady Młodzieży w biegu na 400 metrów (2013).
Srebrna medalistka mistrzostw Polski seniorów (2015) w sztafecie 4 × 400 metrów. Halowa mistrzyni Polski seniorów w sztafecie 4 x 200 metrów (2017).

</doc>
<doc id="3658107" url="https://pl.wikipedia.org/wiki?curid=3658107" title="Eunice Kirwa">
Eunice Kirwa

Eunice Jepkirui Kirwa (ur. 20 maja 1984) – kenijska lekkoatletka reprezentująca Bahrajn, specjalizująca się w biegach długodystansowych, srebrna medalistka igrzysk olimpijskich i brązowa mistrzostw świata.
Jako reprezentantka Kenii, bez powodzenia startowała w biegu na 1500 metrów podczas mistrzostw świata juniorów młodszych w Bydgoszczy (1999) i w Debreczynie (2001).
Po zmianie barw narodowych, zdobyła złoty medal w maratonie podczas igrzysk azjatyckich w Incheon (2014). W 2015 startowała na mistrzostwach świata w Pekinie, sięgając po brązowy medal w biegu maratońskim. Rok później w tej samej konkurencji zdobyła srebrny medal igrzysk olimpijskich. Szósta maratonka mistrzostw świata w Londynie (2017).
Medalistka mistrzostw Kenii.

</doc>
<doc id="3658109" url="https://pl.wikipedia.org/wiki?curid=3658109" title="Eunice Jepkirui">
Eunice Jepkirui



</doc>
<doc id="3658110" url="https://pl.wikipedia.org/wiki?curid=3658110" title="Kalendarium historii Bułgarii">
Kalendarium historii Bułgarii

Kalendarium historii Bułgarii – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Bułgarii.

</doc>
<doc id="3658111" url="https://pl.wikipedia.org/wiki?curid=3658111" title="Eunice Jepkirui Kirwa">
Eunice Jepkirui Kirwa



</doc>
<doc id="3658112" url="https://pl.wikipedia.org/wiki?curid=3658112" title="Marie Babiaková-Bajová">
Marie Babiaková-Bajová



</doc>
<doc id="3658118" url="https://pl.wikipedia.org/wiki?curid=3658118" title="Majtreji Devi">
Majtreji Devi



</doc>
<doc id="3658120" url="https://pl.wikipedia.org/wiki?curid=3658120" title="Mount Sir Sandford">
Mount Sir Sandford

Mount Sir Sandford – szczyt w Kanadzie, w prowincji Kolumbia Brytyjska (Dystrykt Columbia-Shuswap), położony 40 km na północ od Parku Narodowego Glacier. Góra Mount Sir Sandford jest najwyższym szczytem gór Selkirk.
Nazwę szczytowi nadano dla uczczenia Sandforda Fleminga, kanadyjskiego inżyniera i wynalazcy. Ze szczytu spływa kilka lodowców z których największymi są "Guardsman Glacier" i "Cyclops Glacier".

</doc>
<doc id="3658123" url="https://pl.wikipedia.org/wiki?curid=3658123" title="Original Don">
Original Don

Original Don – singiel grupy muzycznej Major Lazer nagrany z udziałem holenderskich DJów the Partysquad, wydany w formie minialbumu 4 listopada 2011 roku przez Downtown Records. Do utworu został nakręcony teledysk.

</doc>
<doc id="3658124" url="https://pl.wikipedia.org/wiki?curid=3658124" title="TVN24 Biznes i Świat">
TVN24 Biznes i Świat



</doc>
<doc id="3658125" url="https://pl.wikipedia.org/wiki?curid=3658125" title="Łyczezar Tanew">
Łyczezar Tanew

Łyczezar Georgiew Tanew (bułg. Лъчезар Георгиев Танев; ur. 1 października 1963 w Plewenie) – bułgarski piłkarz grający na pozycji napastnika. W swojej karierze rozegrał 22 mecze i strzelił 5 goli w reprezentacji Bułgarii.
Kariera klubowa.
Swoją karierę piłkarską Tanew rozpoczął w klubie Spartak Plewen. W sezonie 1979/1980 zadebiutował w nim w pierwszej lidze bułgarskiej. W Spartaku spędził cztery sezony. W 1983 roku został zawodnikiem klubu CSKA Sofia. Wraz z CSKA dwukrotnie wywalczył mistrzostwo Bułgarii w sezonach 1986/1987 i 1988/1989. Trzykrotnie został też wicemistrzem kraju w sezonach 1983/1984, 1984/1985 i 1987/1988 oraz zdobył cztery Puchary Bułgarii w latach 1985, 1987, 1988 i 1989.
W 1989 roku Tanew odszedł z CSKA do portugalskiego klubu GD Chaves. Występował w nim półtora roku. Na początku 1991 roku przeszedł do grającego w Segunda División CE Sabadell FC. Latem 1991 wrócił do CSKA i w sezonie 1991/1992 został z nim mistrzem kraju. W sezonie 1992/1993 grał w Łokomotiwie Sofia. W 1993 roku ponownie został piłkarzem CSKA i w sezonie 1993/1994 wywalczył z nim wicemistrzostwo Bułgarii. Karierę zakończył w 1995 roku.
Kariera reprezentacyjna.
W reprezentacji Bułgarii Tanew zadebiutował 31 sierpnia 1983 roku w wygranym 3:2 towarzyskim meczu z Grecją, rozegranym w Amarusi. Grał m.in. w: eliminacjach do MŚ 1986, do Euro 88 i do Euro 92. Od 1983 do 1995 rozegrał w kadrze narodowej 22 mecze i strzelił w nich 5 goli.

</doc>
<doc id="3658127" url="https://pl.wikipedia.org/wiki?curid=3658127" title="Dzień przestępny">
Dzień przestępny



</doc>
<doc id="3658128" url="https://pl.wikipedia.org/wiki?curid=3658128" title="Poroniec (dopływ Zakopianki)">
Poroniec (dopływ Zakopianki)



</doc>
<doc id="3658129" url="https://pl.wikipedia.org/wiki?curid=3658129" title="Vashti Cunningham">
Vashti Cunningham

Vashti Cunningham (ur. 18 stycznia 1998 w Las Vegas) – amerykańska lekkoatletka, skoczkini wzwyż.
Jej ojciec Randall Cunningham uprawiał futbol amerykański. Brat Vashti – Randall Cunningham II jest lekkoatletą (skok wzwyż) i futbolistą. 
Wystąpiła na igrzyskach olimpijskich w Rio de Janeiro. 20 sierpnia 2016 roku w finale konkursu skoku wzwyż zajęła 13. miejsce osiągając wynik 1,88 m. 
Złota medalistka mistrzostw USA.
Osiągnięcia.
Złota medalistka mistrzostw Stanów Zjednoczonych w różnych kategoriach wiekowych.
Rekordy życiowe.
Do zawodniczki należą także: halowy rekord świata juniorów (1,99 w 2016) oraz najlepszy wynik juniorów młodszych w historii na otwartym stadionie (1,96 w 2015).

</doc>
<doc id="3658130" url="https://pl.wikipedia.org/wiki?curid=3658130" title="Park Jurajski">
Park Jurajski



</doc>
<doc id="3658132" url="https://pl.wikipedia.org/wiki?curid=3658132" title="Iwan Iliew">
Iwan Iliew

Iwan Gospodinow Iliew (bułg. Иван Господинов Илиев; ur. 16 listopada 1955 we wsi Generał Toszewo) – bułgarski piłkarz grający na pozycji obrońcy. W swojej karierze rozegrał 21 meczów i strzelił 1 gola w reprezentacji Bułgarii.
Kariera klubowa.
Całą swoją karierę piłkarską Iliew spędził w klubie Sławia Sofia. W sezonie 1974/1975 zadebiutował w nim w pierwszej lidze bułgarskiej. W debiutanckim sezonie zdobył ze Sławią Puchar Bułgarii. W sezonie 1979/1980 wywalczył wicemistrzostwo Bułgarii oraz swój drugi w karierze puchar tego kraju. W zespole Sławii grał do końca sezonu 1984/1985.
Kariera reprezentacyjna.
W reprezentacji Bułgarii Iliew zadebiutował 21 września 1977 roku w wygranym 3:1 meczu Pucharu Bałkanów z Turcją, rozegranym w Sofii. Grał m.in. w: eliminacjach do Euro 80 i do MŚ 1982. Od 1977 do 1982 rozegrał w kadrze narodowej 21 meczów i strzelił w nich 1 gola.

</doc>
<doc id="3658135" url="https://pl.wikipedia.org/wiki?curid=3658135" title="Mistrzostwa Świata w Biathlonie 2016 – sprint mężczyzn">
Mistrzostwa Świata w Biathlonie 2016 – sprint mężczyzn

Sprint mężczyzn na Mistrzostwach świata w biathlonie 2016 odbył się 5 marca w Oslo. Była to druga konkurencja podczas tych mistrzostw. W tej konkurencji wystąpiło 102 zawodników, natomiast żaden z Polaków (najwyżej sklasyfikowany z nich Mateusz Janik zajął 64. miejsce) nie zakwalifikował się do biegu pościgowego.

</doc>
<doc id="3658137" url="https://pl.wikipedia.org/wiki?curid=3658137" title="Zaginiony świat (Michael Crichton)">
Zaginiony świat (Michael Crichton)



</doc>
<doc id="3658138" url="https://pl.wikipedia.org/wiki?curid=3658138" title="Hełm vz. 32">
Hełm vz. 32

Hełm vz. 32 (czes. "Přílba vz. 32") – czechosłowacki wojskowy hełm stalowy skonstruowany w pierwszej połowie lat 30. XX wieku i oficjalnie przyjęty do wyposażenia armii czechosłowackiej w lipcu 1934. Produkowany w kilku zakładach, przede wszystkim w Sandrik Dolné Hamré na terenie dzisiejszej Słowacji. Używany w jednostkach czechosłowackiej piechoty i kawalerii. Do 15 marca 1939 wyprodukowano 1 021 548 hełmów. Po wkroczeniu Niemców i utworzeniu przez nich 16 marca 1939 Protektoratu Czech i Moraw produkcję hełmów wstrzymano – część Niemcy sprzedali do Jugosławii, Finlandii i Chile. W czasie II wojny światowej hełmu vz. 32 używało czeskie kolaboracyjne Wojsko Rządowe, armia słowacka i członkowie Luftschutzu. Po roku 1945 hełmy vz. 32 sprzedano do Egiptu, Algierii, Wietnamu i na Kubę.
Opis.
Hełm jednoczęściowy, o symetrycznej sylwetce, bez daszka i nakarczka. Obrzeże czerepu obcięte, nie zawalcowane. Wyposażenie wewnętrzne składa się z pięciu podłużnych poduszek ze skóry i tkaniny, rozciętych płytko w górnej części, wypełnionych włosiem i związanych w szczycie sznurowadłem. Poduszki przytwierdzone są do krótkich blaszek, przymocowanych bezpośrednio do czerepu za pomocą rozginanych nitów, które mają duże półkoliste łby średnicy 10 milimetrów. Podpinka skórzana z rozcięciem na brodzie mocowana jest do uchwytów przynitowanych bezpośrednio do czerepu.
Hełm czechosłowacki vz. 32 produkowano w dwóch rozmiarach:
Hełm vz. 32 (wz. 32) w Ludowym Wojsku Polskim.
Do początku lat 50. XX wieku w Ludowym Wojsku Polskim używano oprócz hełmów radzieckich SSz-40 także pewną liczbę kilku innych typów hełmów. Jednym z nich był hełm czechosłowacki wz. 32 który w LWP przemalowywano z oryginalnego koloru beżowego na khaki przy czym często ograniczano się do zewnętrznej części czerepu, wnętrze pozostawiając w kolorze beżowym. Białą farbą malowano polskiego orła typu wojskowego, ale nie było to regułą. Czechosłowackie podpinki, w wyniku szybkiego zużywania się wymieniane były na skórzane paski bez rozcięcia na brodzie, zaopatrzone w klamrę z bolcem.

</doc>
<doc id="3658140" url="https://pl.wikipedia.org/wiki?curid=3658140" title="Władilen Nikitin">
Władilen Nikitin

Władilen Walentinowicz Nikitin (ros. Владиле́н Валенти́нович Ники́тин, ur. 30 października 1936 w Omsku, zm. 2021) – radziecki działacz państwowy i partyjny, wicepremier ZSRR (1989-1990).
Życiorys.
W 1961 ukończył Omski Instytut Rolniczy im. Kirowa, potem pracował w przedsiębiorstwach rolniczych obwodu tiumeńskiego, 1965 został członkiem KPZR. Od 1970 funkcjonariusz partyjny, 1976-1985 przewodniczący Komitetu Wykonawczego Tiumeńskiej Rady Obwodowej, od 28 maja do 23 listopada 1985 minister gospodarki rolnej RFSRR. Od 13 grudnia 1985 do 25 sierpnia 1989 I zastępca przewodniczącego Państwowego Komitetu Agroprzemysłowego RFSRR - minister RFSRR, 1989-1990 I zastępca przewodniczącego Rady Ministrów ZSRR, przewodniczący Państwowej Komisji Rady Ministrów ZSRR ds. Żywności i Zakupów, od 1991 dyrektor generalny Zjednoczenia "Agropromeksport". Od 6 marca 1986 do 2 lipca 1990 zastępca członka KC KPZR. Deputowany do Rady Najwyższej ZSRR 10 i 11 kadencji, deputowany ludowy ZSRR. Pochowany na Cmentarzu Wagańkowskim w Moskwie.

</doc>
<doc id="3658141" url="https://pl.wikipedia.org/wiki?curid=3658141" title="Mistrzostwa Świata w Biathlonie 2016 – sprint kobiet">
Mistrzostwa Świata w Biathlonie 2016 – sprint kobiet

Sprint kobiet na Mistrzostwach świata w biathlonie 2016 odbył się 5 marca w Oslo. Do konkurencji przystąpiło 96 zawodniczek. Z Polek najwyżej sklasyfikowano Monikę Hojnisz – na 44. pozycji, a do biegu pościgowego z udziałem 60 zawodniczek nie zakwalifikowała się Weronika Nowakowska.

</doc>
<doc id="3658143" url="https://pl.wikipedia.org/wiki?curid=3658143" title="Mistrzostwa Świata w Biathlonie 2016 – bieg pościgowy mężczyzn">
Mistrzostwa Świata w Biathlonie 2016 – bieg pościgowy mężczyzn

Bieg pościgowy mężczyzn na Mistrzostwach świata w biathlonie 2016 w Oslo odbył się 6 marca. Wystartowało 58 zawodników, z czego jeden nie dokończył biegu. Drugi złoty medal indywidualnie, a trzeci w całych mistrzostwach zdobył Martin Fourcade. Polacy nie zakwalifikowali się do biegu.

</doc>
<doc id="3658145" url="https://pl.wikipedia.org/wiki?curid=3658145" title="Mistrzostwa Świata w Biathlonie 2016 – bieg pościgowy kobiet">
Mistrzostwa Świata w Biathlonie 2016 – bieg pościgowy kobiet

Bieg pościgowy kobiet na Mistrzostwach świata w biathlonie 2016 w Oslo odbył się 6 marca. Do startu nie przystąpiła Krystyna Guzik jako jedyna zawodniczka.

</doc>
<doc id="3658147" url="https://pl.wikipedia.org/wiki?curid=3658147" title="134Ac">
134Ac



</doc>
<doc id="3658148" url="https://pl.wikipedia.org/wiki?curid=3658148" title="Robert Christopher Ndlovu">
Robert Christopher Ndlovu



</doc>
<doc id="3658149" url="https://pl.wikipedia.org/wiki?curid=3658149" title="Mistrzostwa Świata w Biathlonie 2016 – bieg indywidualny kobiet">
Mistrzostwa Świata w Biathlonie 2016 – bieg indywidualny kobiet

Bieg indywidualny kobiet na Mistrzostwach świata w biathlonie 2016 w Oslo odbył się 9 marca. W konkurencji wystartowały 94 zawodniczki, w tym troje nie dobiegło do mety. Złoty medal zdobyła Marie Dorin Habert, dla której był to czwarty medal ogółem na tym czempionacie. Z czterech Polek najlepszy czas zdobyła Krystyna Guzik, plasując się na 7. miejscu, pięć pozycji niżej sklasyfikowano Magdalenę Gwizdoń, które zakwalifikowały się do biegu masowego rozgrywanej ostatniego dnia imprezy, co nie udało się Monice Hojnisz oraz Weronice Nowakowskiej.

</doc>
<doc id="3658151" url="https://pl.wikipedia.org/wiki?curid=3658151" title="Ageri">
Ageri

Ageri – wieś w Estonii, w prowincji Järva, w gminie Albu.

</doc>
<doc id="3658152" url="https://pl.wikipedia.org/wiki?curid=3658152" title="Patrick Fani Chakaipa">
Patrick Fani Chakaipa



</doc>
<doc id="3658154" url="https://pl.wikipedia.org/wiki?curid=3658154" title="Ahula">
Ahula

Ahula – wieś w Estonii, w prowincji Järva, w gminie Albu.

</doc>
<doc id="3658155" url="https://pl.wikipedia.org/wiki?curid=3658155" title="Albu">
Albu

Albu – wieś w Estonii, w prowincji Järva, w gminie Albu.

</doc>
<doc id="3658157" url="https://pl.wikipedia.org/wiki?curid=3658157" title="Järva-Madise">
Järva-Madise

Järva-Madise – wieś w Estonii, w prowincji Järva, w gminie Albu.
Znajduje się w niej średniowieczny kościół.

</doc>
<doc id="3658158" url="https://pl.wikipedia.org/wiki?curid=3658158" title="The Lost World">
The Lost World



</doc>
<doc id="3658161" url="https://pl.wikipedia.org/wiki?curid=3658161" title="Kaalepi">
Kaalepi

Kaalepi – wieś w Estonii, w prowincji Järva, w gminie Albu.

</doc>
<doc id="3658162" url="https://pl.wikipedia.org/wiki?curid=3658162" title="Mistrzostwa Świata w Biathlonie 2016 – bieg indywidualny mężczyzn">
Mistrzostwa Świata w Biathlonie 2016 – bieg indywidualny mężczyzn

Bieg indywidualny mężczyzn na Mistrzostwach świata w biathlonie 2016 w Oslo odbył się 10 marca. Czwarty złoty medal w tych mistrzostwach zdobył Martin Fourcade.

</doc>
<doc id="3658164" url="https://pl.wikipedia.org/wiki?curid=3658164" title="Mistrzostwa Świata w Biathlonie 2016 – sztafeta kobiet">
Mistrzostwa Świata w Biathlonie 2016 – sztafeta kobiet

Sztafeta kobiet na Mistrzostwach świata w biathlonie 2016 w Oslo odbyła się 11 marca. Złoto przypadło Norweżkom, srebro, tak jak przed rokiem Francuzkom, natomiast brązowy medal trafił do broniących tytułu Niemek. Polska sztafeta zajęła 4. miejsce.

</doc>
<doc id="3658166" url="https://pl.wikipedia.org/wiki?curid=3658166" title="Park jurajski">
Park jurajski



</doc>
<doc id="3658167" url="https://pl.wikipedia.org/wiki?curid=3658167" title="Lehtmetsa (Albu)">
Lehtmetsa (Albu)

Lehtmetsa – wieś w Estonii, w prowincji Järva, w gminie Albu.

</doc>
<doc id="3658168" url="https://pl.wikipedia.org/wiki?curid=3658168" title="Boris Nikolski">
Boris Nikolski

Boris Wasiljewicz Nikolski (ros. Борис Васильевич Никольский, ur. 1 maja 1937 w Moskwie, zm. 18 grudnia 2007 tamże) - radziecki i rosyjski polityk.
W 1959 ukończył Moskiewski Instytut Mechanizacji i Elektryfikacji Gospodarki Rolnej, 1959-1968 pracował w fabryce maszyn Wszechzwiązkowego Instytutu Mechanizacji Gospodarki Rolnej, od 1963 należał do KPZR. Od 1968 funkcjonariusz partyjny, 1976-1981 zastępca przewodniczącego Komitetu Wykonawczego Moskiewskiej Rady Miejskiej, 1981-1983 sekretarz Moskiewskiego Komitetu Miejskiego KPZR, od 1983 do 17 czerwca 1989 II sekretarz KC Komunistycznej Partii Gruzji. Od 6 marca 1986 do 2 lipca 1990 zastępca członka KC KPZR, 1989-1991 I zastępca przewodniczącego Moskiewskiej Miejskiej Komisji Planowania Moskiewskiego Miejskiego Komitetu Wykonawczego, 1991-1992 I zastępca przewodniczącego Moskiewskiego Komitetu Budowlanego (Mosstrojkomitetu), kierownik kompleksu miejskiej infrastruktury w Moskwie. W latach 1992-2002 I zastępca przewodniczącego władz miasta Moskwy - kierownik kompleksu gospodarki miejskiej, 2002-2003 członek Rady Federacji Zgromadzenia Federalnego Federacji Rosyjskiej. Odznaczony Orderem Zasług dla Ojczyzny III klasy i pięcioma innymi orderami, a poza tym medalami.

</doc>
<doc id="3658169" url="https://pl.wikipedia.org/wiki?curid=3658169" title="Mistrzostwa Świata w Biathlonie 2016 – sztafeta mężczyzn">
Mistrzostwa Świata w Biathlonie 2016 – sztafeta mężczyzn

Sztafeta mężczyzn na Mistrzostwach świata w biathlonie 2016 w Oslo odbyła się 12 marca. Polska sztafeta w składzie: Mateusz Janik, Grzegorz Guzik, Rafał Penar i Łukasz Szczurek została zdublowana z sześcioma innymi zespołami i zajęła 21. miejsce. Łącznie wystartowało 25 sztafet narodowych.

</doc>
<doc id="3658174" url="https://pl.wikipedia.org/wiki?curid=3658174" title="Maria Springer">
Maria Springer

Maria Springer (pseud. "Maria z Gniezna", ur. 21 listopada 1824 w Bydgoszczy, zm. 6 lutego 1872 w Gnieźnie) – polska poetka, filantropka oraz projektantka mody.
Życiorys.
Była córką sędziego i adwokata Adolfa oraz Nepomuceny z Jelnickich. W 1827, po śmierci ojca, przeniosła się z całą rodziną z Bydgoszczy do Gniezna. Uczyła tam robót ręcznych w szkole św. Jana, jednocześnie sama biorąc lekcje poezji, m.in. pod kierownictwem Karola Ferdynanda Neya, literata i rysownika. Swoją interpretację przeżyć patriotycznych z powstań w 1846 i 1848 zawarła w tomie "Poezje Maryi z Gniezna" (Gniezno, 1849). W latach 1854-1857 wydała w Poznaniu trzy tomy "Poezji religijnych", w których zdradzała swoją silną wrażliwość na kwestie nierówności społecznych.
W trakcie swojego życia bardziej niż za dokonania liryczne, ceniona była za działalność charytatywną. Po 1848 prowadziła w Gnieźnie rodzinny dom handlowy z odzieżą i materiałami krawieckimi, przeznaczając z zysków wysokie sumy na pomoc biedocie i młodzieży szkolnej. Po śmierci Marii, a także jej siostry Gabrieli (w 1891), z procentów ich kapitału finansowane były sierocińce w Gnieźnie i Bydgoszczy, a także Towarzystwo Pomocy Naukowej w Poznaniu.
Życie prywatne.
Była bezdzietna. Pochowana została w grobowcu rodzinnym na gnieźnieńskim cmentarzu Świętego Krzyża.

</doc>
<doc id="3658175" url="https://pl.wikipedia.org/wiki?curid=3658175" title="Mistrzostwa Świata w Biathlonie 2016 – bieg masowy kobiet">
Mistrzostwa Świata w Biathlonie 2016 – bieg masowy kobiet

Bieg masowy kobiet na Mistrzostwach świata w biathlonie 2016 w Oslo odbył się 13 marca. Była to przedostatnia konkurencja podczas tych mistrzostw. W ostatniej żeńskiej konkurencji wystąpiły dwie Polki: Krystyna Guzik zajęła 19. miejsce, natomiast Magdalena Gwizdoń uplasowała się cztery pozycje niżej.

</doc>
<doc id="3658177" url="https://pl.wikipedia.org/wiki?curid=3658177" title="Mistrzostwa Świata w Biathlonie 2016 – bieg masowy mężczyzn">
Mistrzostwa Świata w Biathlonie 2016 – bieg masowy mężczyzn

Bieg masowy mężczyzn na Mistrzostwach świata w biathlonie 2016 w Oslo odbył się 13 marca. Była to ostatnia konkurencja podczas tych mistrzostw, w której zwyciężył Johannes Thingnes Bø. Polacy nie zakwalifikowali się do biegu ze startu wspólnego.

</doc>
<doc id="3658179" url="https://pl.wikipedia.org/wiki?curid=3658179" title="Marina Hantzis">
Marina Hantzis



</doc>
<doc id="3658181" url="https://pl.wikipedia.org/wiki?curid=3658181" title="Qatar Athletic Super Grand Prix 2016">
Qatar Athletic Super Grand Prix 2016

Qatar Athletic Super Grand Prix 2016 – mityng lekkoatletyczny, który odbył się 6 maja w stolicy Kataru – Dosze. Zawody były pierwszą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 7 krajowych rekordów w kategorii seniorów:

</doc>
<doc id="3658182" url="https://pl.wikipedia.org/wiki?curid=3658182" title="Mount Dawson">
Mount Dawson

Mount Dawson – szczyt w Kanadzie, w prowincji Kolumbia Brytyjska (Dystrykt Columbia-Shuswap), położony 200 km na zachód od Calgary w południowej części Parku Narodowego Glacier. Góra Mount Dawson jest najwyższym szczytem parku i drugim (po Mount Sir Sandford) co do wysokości szczytem gór Selkirk.
Nazwę szczytowi nadano dla uczczenia George Mercera Dawsona, kanadyjskiego geologa. Ze szczytu spływa kilka lodowców z których największymi są "Delville Glacier" i "Bishops Glacier". Szczyt ma trzy wierzchołki z których najwyższy nazywany jest Hasler Peak, a niższe to Mount Dawson-Feuz Peak (3326 m n.p.m.) i Mount Dawson-Michel Peak (3045 m n.p.m.).

</doc>
<doc id="3658183" url="https://pl.wikipedia.org/wiki?curid=3658183" title="George Fox">
George Fox

George Fox (ur. we wrześniu 1624, zm. 13 stycznia 1691) – angielski dysydent i założyciel Religijnego Towarzystwa Przyjaciół, skupiającego chrześcijan powszechnie znanych jako kwakrzy. Żył w czasach wielkiego przewrotu społecznego. Wystąpił przeciwko władzom religijnym i politycznym, zaproponował radykalne i bezkompromisowe podejście do wiary chrześcijańskiej. Jeździł po całej Wielkiej Brytanii jako kaznodzieja, za co był prześladowany przez władze.
Życie i działalność.
Narodził się w purytańskiej wiosce, w Drayton-in-the-Clay (Leicestershire), znanej dziś jako Fenny Drayton. Jego ojciec, Christopher Fox, był tkaczem. George był najstarszym spośród czworga rodzeństwa.
W roku 1647 zaczął głosić w miejscach publicznych. Skrytykował decyzję sędziów, którzy skazali na śmierć kobietę przyłapaną na popełnieniu kradzieży. Był przeciwnikiem płacenia dziesięcin, składania przysięgi oraz służby wojskowej. Z tego powodu popadł w konflikt z władzami świeckimi oraz religijnymi. W 1649 roku uwięziony został w Nottingham i było to jego pierwsze uwięzienie. W 1650 roku został uwięziony w Derby za bluźnierstwo. Fox na rozprawie powiedział do sędziego: „Drżyj przed sądem Bożym”. Po tym wydarzeniu zwolenników Foxa nazwano „Quakers” (drżący). W sumie był więziony osiem razy. Ostatnie uwięzienie miało miejsce w roku 1675.
Fox kilkakrotnie spotkał się z Cromwellem. Podczas drugiego spotkania, które miało miejsce w 1656 roku, przywitał Cromwella słowami „lay down his crown at the feet of Jesus” ("złóż swoją koronę u stóp Jezusa"). Fox domagał się od Cromwella wolności religijnej dla swoich zwolenników.
W 1654 roku przeprowadził misję, wraz z 60 swoimi zwolennikami, w południowej Anglii. Następnie głosił w Szkocji (1657–1658), Walii (1657), Irlandii (1669), Indiach Zachodnich oraz Ameryce (1671–1673), w Holandii (1677 oraz 1684) i Niemczech (1677). Po roku 1660 Fox słał listy do znaczących polityków oraz osób w różnych krajach świata, m.in. do papieża, tureckiego sułtana, a także do chińskiego cesarza.

</doc>
<doc id="3658184" url="https://pl.wikipedia.org/wiki?curid=3658184" title="Mägede">
Mägede

Mägede – wieś w Estonii, w prowincji Järva, w gminie Albu.

</doc>
<doc id="3658185" url="https://pl.wikipedia.org/wiki?curid=3658185" title="Konrad Wallenrod (literatura)">
Konrad Wallenrod (literatura)



</doc>
<doc id="3658187" url="https://pl.wikipedia.org/wiki?curid=3658187" title="Mõnuvere">
Mõnuvere

Mõnuvere – wieś w Estonii, w prowincji Järva, w gminie Albu.

</doc>
<doc id="3658188" url="https://pl.wikipedia.org/wiki?curid=3658188" title="Neitla">
Neitla

Neitla – wieś w Estonii, w prowincji Järva, w gminie Albu.

</doc>
<doc id="3658189" url="https://pl.wikipedia.org/wiki?curid=3658189" title="Warsaw Security Forum">
Warsaw Security Forum

Warsaw Security Forum (WSF) (pl. "Warszawskie Forum Bezpieczeństwa") – coroczna międzynarodowa konferencja, organizowana przez Fundację im. Kazimierza Pułaskiego. WSF jest miejscem wymiany doświadczeń i poglądów w obszarze polityki bezpieczeństwa państw członkowskich Organizacji Paktu Północnoatlantyckiego (NATO) i Unii Europejskiej (UE) oraz państw partnerskich. Gośćmi konferencji są wysocy przedstawiciele państwowi, ambasadorowie, politycy oraz eksperci specjalizujący się w sprawach międzynarodowych i bezpieczeństwie. Dotychczas w konferencji wzięli udział m.in. byli prezydenci Polski Bronisław Komorowski, Litwy Vytautas Landsbergis i Gruzji Micheil Saakaszwili, Zastępca Sekretarza Generalnego NATO Aleksander Vershbow, a także byli i obecni ministrowie spraw zagranicznych oraz obrony narodowej wielu krajów. Ponadto WSF gościło także wielu znamienitych ekspertów i przedstawicieli państwowych.
Historia.
Warsaw Security Forum jest organizowane od 2014 r. Pierwsza edycja odbyła się w dniach 20-21 listopada 2014 roku w Hotelu Radisson Blu w Warszawie. Misją WSF od początku było podniesienie świadomości o działaniach Organizacji Paktu Północnoatlantyckiego (NATO) i Unii Europejskiej (UE) w ramach polityki bezpieczeństwa poprzez dialog między decydentami i ekspertami. Tematem przewodnim WSF 2014 był konflikt na Ukrainie. Ponadto dyskutowano o przyszłości NATO i relacji transatlantyckich, bezpieczeństwie energetycznym, zagrożeniach asymetrycznych, bezpieczeństwie ekonomicznym, o modernizacji polskiej armii, nowych technologiach w wojsku, a także o bezpieczeństwie krajów Europy Środkowej, Wschodniej i krajów bałtyckich. W ramach WSF 2014 odbyły się również wydarzenia towarzyszące takie jak Konferencja Wysokich Przedstawicieli Krajów Unii Europejskiej odpowiedzialnych za bezpieczeństwo narodowe oraz The Night Owl Sessions. Nocne sesje to nieformalne spotkanie, podczas którego zainteresowani dyskutowali na tematy dotyczące szeroko rozumianego bezpieczeństwa. Innym wydarzeniem towarzyszącym Warsaw Security Forum 2014 był program The New Security Leaders oraz Road to WSF.
Druga edycja Warsaw Security Forum miała miejsce 5-6 listopada 2015 roku w hotelu DoubleTree by Hilton w Warszawie. Forum zostało rozbudowane – udział w nim wzięło około 400 uczestników z ponad 40 krajów członkowskich NATO i UE. Wśród zaproszonych gości byli m.in. Alexander Vershbow, Mikheil Saakashvili czy Paweł Soloch. W trakcie drugiej edycji Warsaw Security Forum odbyło się 18 paneli dyskusyjnych. Do poruszanych tematów należały m.in. sytuacja na Ukrainie, na Bliskim Wschodzie, stosunki krajów europejskich z Rosją, Partnerstwo Wschodnie, cyberbezpieczeństwo, bezpieczeństwo państw Unii Europejskiej i NATO. Zastanawiano się również nad bezpieczeństwem energetycznym. Kolejny raz zorganizowano także program The New Security Leaders oraz Road to WSF 2015.
Uczestnicy.
Warsaw Security Forum zebrało ponad 400 ekspertów, z 40 państw. Pośród nich znajdowali się wysokiej rangi urzędnicy państwowi z krajów UE i NATO, jak również delegaci organizacji międzynarodowych. Zaproszeni byli także przedstawiciele sektora zbrojeniowego i organizacji pozarządowych. Należy pamiętać, że sektor prywatny również jest istotną częścią międzynarodowej struktury bezpieczeństwa, konferencja nie tylko umożliwia im zaprezentowanie swoich ofert, ale także pozwala określić przyszłe trendy światowe kształtujące zapotrzebowanie. Obecność wielu renomowanych panelistów zapewnia kompleksowe spojrzenie na bezpieczeństwo międzynarodowe. Paweł Soloch, Szef BBN zaprezentował wyzwania regionalne z perspektywy Polski, Prezydent Mikheil Saakashvili, Gubernator Odessy i były Prezydent Gruzji przedstawił rekomendacje dotyczące reform i transformacji Ukrainy, a Ambasador Alexander Vershbow, zastępca sekretarza generalnego NATO wymienił wyzwania przed którymi stoi Sojusz. Natomiast skupiła się na rekomendacjach dla państw europejskich wobec Partnerstwa Wschodniego. Wśród uczestników konferencji znaleźli się również książę Michael von Liechtenstein, czy gen. Janusz Bojarski, Komendant NATO Defense College. W 2021 roku gościem Warsaw Security Forum był prezydent Andrzej Duda
Rada Programowa.
Składa się z renomowanych ekspertów w dziedzinie bezpieczeństwa i stosunków międzynarodowych. Jej członkowie biorą czynny udział w przygotowaniach do Warsaw Security Forum, doradzając w kwestii doboru tematów, jak również przygotowując rekomendacje dotyczące kluczowych zagadnień. Wielu członków Rady jest też zaangażowanych w dyskusję w trakcie konferencji. Przykładem mogą być Szef Biura Bezpieczeństwa Narodowego Paweł Soloch czy były Minister Spraw Zagranicznych Ukrainy Jego Ekscelencja Ambasador Andrij Deszczycia, którzy w czasie WSF 2015 pełnili również funkcję panelistów. Wydarzenia towarzyszące, takie jak Road to WSF, również korzystają z wiedzy ekspertów. Rada składa się z części stałej oraz zmiennej. Stali członkowie zostali wybrani spośród wybitnych specjalistów zarówno z Polski, jak i świata. Wśród nich znaleźli się takie osobistości jak Ambasador Jerzy M. Nowak, były Stały Przedstawiciel Polski przy NATO, czy Prof. Norman Davies, Fellow British Academy. Natomiast, osoby wchodzące w skład części zmiennej dobierane są indywidualnie w odniesieniu do bezpośrednich wydarzeń kształtujących tematy debaty. W roku 2015 zasiadał w niej między innymi dr Sławomir Dębski, dyrektor Centrum Polsko-Rosyjskiego Dialogu i Porozumienia. Rada Programowa to prestiżowy międzynarodowy zespół ekspertów, z państw członkowskich UE i NATO, który aktywnie współtworzy międzynarodową agendę bezpieczeństwa.
Partnerzy.
Warsaw Security Forum wspierane jest przez wielu polskich i międzynarodowych partnerów. Są to firmy reprezentujące przemysł obronny, organizacje pozarządowe i zespoły ekspertów, jak również ministerstwa i organizacje rządowe. Partnerem Strategicznym konferencji jest Biuro Bezpieczeństwa Narodowego. Natomiast, Ministerstwo Obrony Narodowej oraz Ministerstwo Spraw Zagranicznych występują jako partnerzy honorowi. Organizacja paneli dyskusyjnych i współpraca merytoryczna odbywa się we współpracy z partnerami instytucjonalnymi: Fundacja Amicus Europae, Europejska Akademia Dyplomacji, Instytut Wolności, Polski Instytut Myśli Gospodarczej, Jagello 2000, Instytut Kościuszki, German Marshall Fund, Polska Izba Producentów na rzecz Obronności Kraju, Atlantic Council, Centrum Stosunków Międzynarodowych, PAUCI, Narodowe Centrum Studiów Strategicznych, DemosEuropa, Centrum Polsko-Rosyjskiego Dialogu i Porozumienia i wiele innych.

</doc>
<doc id="3658191" url="https://pl.wikipedia.org/wiki?curid=3658191" title="Orgmetsa">
Orgmetsa

Orgmetsa – wieś w Estonii, w prowincji Järva, w gminie Albu.

</doc>
<doc id="3658192" url="https://pl.wikipedia.org/wiki?curid=3658192" title="Shanghai Golden Grand Prix 2016">
Shanghai Golden Grand Prix 2016

Shanghai Golden Grand Prix 2016 – mityng lekkoatletyczny, który odbył się 14 maja w Szanghaju. Zawody były drugą odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="3658195" url="https://pl.wikipedia.org/wiki?curid=3658195" title="Kapitulacja pod Bailén">
Kapitulacja pod Bailén

Kapitulacja pod Bailén (hiszp. "La Rendición de Bailén") – obraz olejny hiszpańskiego malarza José Casady del Alisala przedstawiający kapitulację armii napoleońskiej po przegranej bitwie pod Bailén rozegranej 19 lipca 1808. Dzieło wyróżniają wysoka jakość techniczna, jego walory dokumentalne oraz kompozycja nawiązująca do "Poddania Bredy" Velázqueza.
Okoliczności powstania.
Wiosną 1863 Casado del Alisal uzupełniał swoje wykształcenie artystyczne w Paryżu, dzięki stypendium Królewskiej Akademii Sztuk Pięknych św. Ferdynanda. Pracował tam nad obszernym obrazem o tematyce historycznej. Jako temat wybrał kapitulację pod Bailén – było to pierwsze zwycięstwo Hiszpanów odniesione w wojnie o niepodległość (1807–1814). W stolicy Francji Casado del Alisal miał łatwiejszy dostęp do źródeł dotyczących napoleońskiego umundurowania.
W 1864, krótko po ukończeniu, płótno zostało wysłane do Madrytu i wyeksponowane w nowo powstałym Teatro Real w ramach Krajowej Wystawy Sztuk Pięknych. Obraz otrzymał medal I klasy i spotkał się z pozytywną reakcją publiczności; w tym pary królewskiej Franciszka de Asís Burbon i Izabeli II, która zakupiła dzieło. Obraz znajdował się w Pałacu Królewskim w Madrycie aż do 1921, kiedy Alfons XIII przekazał go do Museo de Arte Moderno (Muzeum Sztuki Nowoczesnej). W 1971 kolekcja tego muzeum została włączona do zbiorów Prado, gdzie obraz obecnie jest eksponowany.
Opis obrazu.
Przedstawioną sceną historyczną jest spotkanie generała Castañosa (po lewej) i generała Duponta (po prawej) dotyczące warunków kapitulacji francuskiego wojska po przegranej bitwie, która miała miejsce 19 lipca 1808 w pobliżu Bailén w Hiszpanii.
Generał Castaños stoi na czele hiszpańskiego wojska i pełnym szacunku gestem pozdrawia pokonanego wroga. Dupont odpowiada rozkładając ramiona na znak poddania, ale jego postawa jest przy tym poważna i dumna. Obok generałów Casado del Alisal umieścił innych wojskowych, którzy brali udział w bitwie, ale jest mało prawdopodobne, aby uczestniczyli w kapitulacji – jest to interpretacja malarza. Kompozycja jest skonstruowana tak, aby oddać hołd obrazowi "Poddanie Bredy" Velázqueza. Grupy żołnierzy zostały ustawione w kształcie krzyża, a na ich czele stoją dowódcy. Wojska hiszpańskie stoją po lewej, a francuskie po prawej i na dalszym planie, co podkreśla ich klęskę. W centrum kompozycji uprzejmość Castañosa kontrastuje z aroganckim gestem Duponta i dumną postawą Goberta. W tle rozciąga się pejzaż pola bitwy oraz chorągwie, które również nawiązują do obrazu Velázqueza.
Analiza.
Oprócz kompozycji zapożyczonej od Velázqueza, istotny jest też wpływ malarzy francuskich takich jak Antoine-Jean Gros i François Gérard, specjalizujących się w scenach kampanii napoleońskich. Użyta paleta barw wykorzystująca szeroką gamę harmonijnych kolorów wskazuje na wysokie umiejętności techniczne malarza. Udało mu się uzyskać wrażenie ciepłego czerwcowego dnia w prowincji Jaén.
Rysunek jest zdecydowany i pewny, podkreśla postawy i ekspresję postaci. Umundurowanie obu armii zostało przestawione z dbałością o szczegóły i autentyczność, w oparciu o źródła konsultowane w Paryżu i Madrycie. Wysoka jakość portretów pozwala rozpoznać wszystkich przedstawionych dowódców. Najbardziej ożywionym elementem obrazu wydaje się grupa hiszpańskich żołnierzy, gdzie można zauważyć barwne gesty i ekspresje nadające postaciom realizm. Uwagę zwraca także broń przedstawiona na pierwszym planie, nawiązanie do żniw i kurz wzniecany przez zwyciężone oddziały.

</doc>
<doc id="3658196" url="https://pl.wikipedia.org/wiki?curid=3658196" title="Kościół Przemienienia Pańskiego w Piątku">
Kościół Przemienienia Pańskiego w Piątku

Kościół Przemienienia Pańskiego – rzymskokatolicki kościół filialny należący do parafii Świętej Trójcy w dekanacie Piątek diecezji łowickiej.
Świątynia położona jest na cmentarzu grzebalnym. Wybudowano ją w 1753 roku. Dawniej nosiła wezwanie św. Wawrzyńca. Jest to budowla drewniana, posiadająca konstrukcji zrębową, oszalowana i wzniesiona na planie prostokąta. Wewnątrz znajdują się trzy ołtarze w stylu rokokowm: główny ozdobiony obrazami Ukrzyżowania i Przemienienia oraz boczne: jeden posiadający obrazy św. Wawrzyńca i św. Katarzyny Aleksandryjskiej a drugi posiadający obrazy św. Barbary i św. Urszuli..
Kościół nie jest orientowany. Składa się z mniejszego prezbiterium od nawy, zamkniętego prostokątnie. Z boku nawy jest umieszczona mała kruchta. Świątynię nakrywa dach dwukalenicowy, pokryty gontem z wieżyczką na sygnaturkę. Jest ona zwieńczona hełmem blaszanym z latarnią. Wnętrze nakryte jest płaskimi stropami. Na belce tęczowej znajduje się rokokowy krucyfiks, inskrypcja i data „1753”. Chór muzyczny podparty jest dwoma słupami.

</doc>
<doc id="3658197" url="https://pl.wikipedia.org/wiki?curid=3658197" title="Peedu (Albu)">
Peedu (Albu)

Peedu – wieś w Estonii, w prowincji Järva, w gminie Albu.

</doc>
<doc id="3658199" url="https://pl.wikipedia.org/wiki?curid=3658199" title="Pullevere">
Pullevere

Pullevere – wieś w Estonii, w prowincji Järva, w gminie Albu.

</doc>
<doc id="3658201" url="https://pl.wikipedia.org/wiki?curid=3658201" title="Mirosława Dworzańska">
Mirosława Dworzańska

Mirosława Dworzańska (ur. 1903, zm. 1983) – polska architekt i urbanistka.
Życiorys.
Studia ukończyła na Wdziale Architektury Politechniki Wrocławskiej (1929). W 1935 otrzymała IV nagrodę (w zespole ze Michałem Ochnio i Zdzisławem Dworzańskim) na projekt osiedla Paluch w Warszawie. Od 1946 pracowała w Poznaniu, w różnego rodzaju jednostkach, zajmujących się planowaniem przestrzennym miasta. Od 1948 w Wydziale Budownictwa Zarządu Miasta, a potem w "Miastoprojekcie" (do 1958), w Miejskiej Pracowni Urbanistycznej (do 1975) i w Biurze Planowania Przestrzennego. Była współautorką kolejnych planów zagospodarowania przestrzennego Poznania – z lat 1946, 1953, 1962 i 1975, jak również współautorką osiedli na Dębcu (Klin Dębiecki) i na Grunwaldzie. W 1962 otrzymała, wraz z zespołem, II nagrodę Komitetu Budownictwa, Urbanistyki i Architektury za sporządzenie pierwszego po II wojnie światowej kompleksowego planu zagospodarowania przestrzennego Poznania. Pochowana na cmentarzu św. Jana Vianneya w Poznaniu.

</doc>
<doc id="3658202" url="https://pl.wikipedia.org/wiki?curid=3658202" title="Seidla">
Seidla

Seidla – wieś w Estonii, w prowincji Järva, w gminie Albu.

</doc>
<doc id="3658203" url="https://pl.wikipedia.org/wiki?curid=3658203" title="Big Four Mountain">
Big Four Mountain

Big Four Mountain – góra w USA, w stanie Waszyngton, położona 31 km na wschód od stratowulkanu Glacier Peak. Wierzchołek leży na terenie hrabstwa Snohomish.
Szczyt Big Four Mountain leży na terenie chronionym "Snoqualmie National Forest". Mimo stosunkowo niedużej wysokości jak na Góry Kaskadowe to jest dobrze znany i popularny ze względu na jaskinię lodową położoną u jego podstawy. Jaskinia tworzy się pod najniżej położonym lodowcem w kontynentalnej części USA.

</doc>
<doc id="3658204" url="https://pl.wikipedia.org/wiki?curid=3658204" title="Soosalu (Albu)">
Soosalu (Albu)

Soosalu – wieś w Estonii, w prowincji Järva, w gminie Albu.

</doc>
<doc id="3658205" url="https://pl.wikipedia.org/wiki?curid=3658205" title="USS &quot;Squalus&quot; zatonął">
USS &quot;Squalus&quot; zatonął



</doc>
<doc id="3658207" url="https://pl.wikipedia.org/wiki?curid=3658207" title="Sugalepa">
Sugalepa

Sugalepa – wieś w Estonii, w prowincji Järva, w gminie Albu.

</doc>
<doc id="3658210" url="https://pl.wikipedia.org/wiki?curid=3658210" title="Vetepere">
Vetepere

Vetepere – wieś w Estonii, w prowincji Järva, w gminie Albu.

</doc>
<doc id="3658211" url="https://pl.wikipedia.org/wiki?curid=3658211" title="Władimir Nikulin">
Władimir Nikulin

Władimir Iłłarionowicz Nikulin (ros. Владимир Илларионович Никулин, ur. 1928) – radziecki działacz partyjny.
Życiorys.
Urodzony w rodzinie rosyjskiej. Od 1954 należał do KPZR, od 1960 pracował w gospodarce w obwodzie rostowskim, 1961 ukończył Stawropolski Instytut Rolniczy. Od 1963 funkcjonariusz partyjny w Kałmuckiej ASRR, 1967 zaocznie ukończył Wyższą Szkołę Partyjną przy KC KPZR, od 1976 do 20 grudnia 1978 II sekretarz, a od 20 grudnia 1978 do 20 grudnia 1985 I sekretarz Kałmuckiego Komitetu Obwodowego KPZR. Od 3 marca 1981 do 25 lutego 1986 zastępca członka KC KPZR, od 1985 na emeryturze. Deputowany do Rady Najwyższej ZSRR 10 i 11 kadencji.

</doc>
<doc id="3658214" url="https://pl.wikipedia.org/wiki?curid=3658214" title="Meeting International Mohammed VI d’Athlétisme 2016">
Meeting International Mohammed VI d’Athlétisme 2016

Meeting International Mohammed VI d’Athlétisme 2016 – mityng lekkoatletyczny, który odbył się 22 maja w stolicy Maroka – Rabacie. Zawody były trzecią odsłoną prestiżowej Diamentowej Ligi w sezonie 2016.
Były to pierwsze w historii zawody Diamentowej Ligi w Afryce.
W kalendarzu Diamentowej Ligi mityng w Rabacie zastąpił rozgrywane w Nowym Jorku zawody Adidas Grand Prix.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="3658224" url="https://pl.wikipedia.org/wiki?curid=3658224" title="Black Peak">
Black Peak

Black Peak – góra w USA, w stanie Waszyngton, położona 45 km na zachód od Winthrop. Wierzchołek leży na granicy hrabstw Chelan i Skagit.
Szczyt leży na obszarze rezerwatu "Stephen Mather Wilderness" będącego częścią Parku Narodowego Północnych Gór Kaskadowych. Jest jednym z wyższych szczytów w tym parku. Ze szczytu spływa kilka lodowców. Szczyt ma dwa wierzchołki. Niższy (2688 m n.p.m) nazywany jest "West Peak". Na szczyt prowadzą cztery trasy. Wejście na trasę wymaga wykupienia pozwolenia.

</doc>
<doc id="3658225" url="https://pl.wikipedia.org/wiki?curid=3658225" title="Memorial Van Damme 2016">
Memorial Van Damme 2016

Memorial Van Damme 2016 – mityng lekkoatletyczny, który odbył się 9 września w stolicy Belgii – Brukseli. Zawody były ostatnią odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono: 1 rekord kontynentu oraz 2 rekordy krajowe.

</doc>
<doc id="3658230" url="https://pl.wikipedia.org/wiki?curid=3658230" title="Interleukina 16">
Interleukina 16

Interleukina 16, IL 16 – wytwarzana głównie przez limfocyty T, była początkowo określana, jako czynnik chemotaktyczny dla limfocytów (LCF). Występuje jako homotetramer. Cząsteczka CD4 jest dla niej receptorem, dlatego działa na wszystkie komórki mające tę cząsteczkę na powierzchni.
Jest to czynnik chemotaktyczny dla granulocytów kwasochłonnych, lecz przyciąga też limfocyty CD4 oraz monocyty. Działając na limfocyty T, podnosi ekspresję receptora dla MHC klasy II oraz interleukiny 2. Zwiększa również w tym samym czasie proliferację tych komórek przy obecności wspomnianej interleukiny.
Interleukina 16 hamuje aktywację limfocytów przez TCR-CD3. Działając na dojrzewające limfocyty B, indukuje ekspresję RAG1 oraz RAG2.
Jest wytwarzana również przez komórki nabłonka oskrzeli, fibroblasty i eozynofile. Jej produkcję mogą stymulować takie związki jak histamina oraz serotonina.

</doc>
<doc id="3658231" url="https://pl.wikipedia.org/wiki?curid=3658231" title="Mare Dibaba">
Mare Dibaba

Mare Dibaba, Mare Ibrahimova (ur. 20 października 1989 w Etiopii) – etiopska lekkoatletka specjalizująca się w biegach długodystansowych, mistrzyni świata i brązowa medalistka igrzysk olimpijskich.
Pierwszy poważny start międzynarodowy zanotowała jako nastolatka – w marcu 2008 roku triumfowała w Półmaratonie Warszawskim z czasem 1:11:24 (wówczas rekord tych zawodów).
Do 8 grudnia 2009 reprezentowała Azerbejdżan. Była wielokrotną mistrzynią i rekordzistką tego kraju, reprezentowała go podczas III ligi drużynowych mistrzostw Europy (zwyciężyła w biegach na 3000 i 5000 metrów).
W 2015 zdobyła mistrzostwo świata w biegu maratońskim w Pekinie. Rok później w tej samej konkurencji zajęła trzecie miejsca na igrzyskach olimpijskich.
W 2017 zajęła ósme miejsce podczas rozgrywanych w Londynie mistrzostw świata.

</doc>
<doc id="3658235" url="https://pl.wikipedia.org/wiki?curid=3658235" title="Weltklasse Zürich 2016">
Weltklasse Zürich 2016

Weltklasse Zürich 2016 – mityng lekkoatletyczny, który odbył się 1 września w Zurychu. Zawody były przedostatnią odsłoną prestiżowej Diamentowej Ligi w sezonie 2016.
Rekordy.
Podczas mityngu ustanowiono 1 rekord kontynentu.

</doc>
<doc id="3658236" url="https://pl.wikipedia.org/wiki?curid=3658236" title="Krste Wełkoski">
Krste Wełkoski

Krste Wełkoski (mac. Крсте Велкоски; ur. 20 lutego 1988 w Wewczani) – macedoński piłkarz grający na pozycji napastnika.
Kariera klubowa.
Wełkoski jest wychowankiem Rabotničkiego Skopje. W latach 2006–2008 grał w pierwszym zespole tego klubu. W 2009 był zawodnikiem Metałurga Skopje. W marcu 2010 przeszedł do Ceahlăulu Piatra Neamț, a w czerwcu 2010 podpisał trzyletni kontrakt z Enosisem Neon Paralimni. W styczniu 2011 wrócił do Rabotničkiego, podpisując dwuletni kontrakt. W styczniu 2014 podpisał dwuipółletni kontrakt z FK Sarajevo. Zadebiutował w tym klubie 1 marca 2014 w spotkaniu z Čelikiem Zenica. W marcu 2016 przeszedł do Incheon United FC. W styczniu 2017 trafił do tajskiego Nakhon Ratchasima FC. W czerwcu 2017 wrócił do FK Sarajevo.
Kariera reprezentacyjna.
W reprezentacji Macedonii zadebiutował 5 marca 2014 w wygranym 2:1 meczu z Łotwą.

</doc>
<doc id="3658248" url="https://pl.wikipedia.org/wiki?curid=3658248" title="Booker Mountain">
Booker Mountain

Booker Mountain – góra w USA, w stanie Waszyngton, położona 45 km na zachód od Winthrop. Wierzchołek leży na terenie hrabstwa Chelan, a w odległości 2 km leży Buckner Mountain.
Szczyt leży na obszarze rezerwatu "Stephen Mather Wilderness", będącego częścią Parku Narodowego Północnych Gór Kaskadowych. Jest jednym z wyższych szczytów w tym parku. Ze szczytu spływa kilka lodowców.

</doc>
<doc id="3658254" url="https://pl.wikipedia.org/wiki?curid=3658254" title="Coya">
Coya

Coya - tytuł królowej Inków.
Coya była główną żoną Inki, była uważna za córkę Księżyca, a jej pozycja była bardzo wysoka. Inka musiał się ożenić jeśli chciał zachować tron - nigdy nie pozostawał w stanie wolnym. 
Oprócz coyi, władca miał inne, pomniejsze żony. Ich dzieci mogły dziedziczyć, pod warunkiem jednak, że coya nie miała potomków. 
Czasy legendarne.
Według jednej z legend w Cuzco objęła rządy królowa Mama Huaco, która przyjęła tytuł "coya". Władała samodzielnie, do czasu narodzin nieślubnego syna, którego ogłosiła potomkiem Słońca i wydała się za niego za mąż. Dzieckiem tym był pierwszy Inka - Manco Capac. Odtąd Inka i coya rządzili wspólnie.
Według innych legend Mama Huaco była w rzeczywistości tylko siostrą pierwszej pary królewskiej - Mamy Ocllo i Manco Capaca. Niektórzy utożsamiają ją z Mamą Ocllo.
Okres imperialny i konkwista.
Prawdopodobnie Inkowie pojmowali za żony kuzynki lub siostry dla wzmocnienia swej władzy. Za czasów Topy Inki wprowadzono całkowity przymus ślubów władcy z siostrami. Prawdopodobnie system dziedziczenia tronu był matrylinearny: dziedziczył syn królowej (cesarzowej), a zarazem siostrzeniec władcy. 
Coya miała ogromną władzę. Nie prowadziła podbojów, ale pełniła często rolę mediatora z podbitymi ludami. (Tak robiła np. Mama Ocllo II za czasów Topy Inki.) Gdy Inka umierał i wybierano jego następcę, rozgrywki w imieniu kandydatów prowadziły ich matki. Zazwyczaj władcą zostawał syn coyi, ale zdarzały się wyjątki. 
Pozycja coyi nie uległa zmianie w czasie konkwist, np. żona Manco Inki bezkarnie sprzeciwiła się mężowi i nie opuściła miejsca swego pobytu, wbrew jego rozkazom.

</doc>
<doc id="3658267" url="https://pl.wikipedia.org/wiki?curid=3658267" title="Interleukina 17">
Interleukina 17

Interleukina 17, IL 17 – jest wytwarzana przez zaktywowane limfocyty T i wspomaga odpowiedź przeciw bakteriom zewnątrzkomórkowym. 
Pobudza komórki nabłonkowe, śródbłonkowe, fibroblasty oraz makrofagi do wytwarzania innych cytokin np. interleukiny 6, interleukiny 8, TNF i G-CSF.
Współdziała z innymi cytokinami, wzmagając wydzielanie GM-CSF. Działa na dojrzewanie komórek dendrytycznych.
Dzieli się na kilka podtypów opisanych literkami alfabetu od A do F. Podtyp E został przemianowany do interleukiny 25. Niektóre podtypy odgrywają niekorzystną rolę w patogenezie takich schorzeń jak: reumatoidalne zapalenie stawów, łuszczyca, stwardnienie rozsiane oraz innych chorób zapalnych.

</doc>
<doc id="3658275" url="https://pl.wikipedia.org/wiki?curid=3658275" title="Emily Infeld">
Emily Infeld

Emily Infeld (ur. 21 marca 1990 w Ohio) – amerykańska lekkoatletka specjalizująca się w biegach długodystansowych oraz średniodystansowych.
Wielokrotna medalistka mistrzostw USA. Halowa mistrzyni NCAA w biegu na 3000 metrów (2012).
W 2015 roku zdobyła brązowy medal mistrzostw świata w Pekinie w biegu na dystansie 10 000 metrów. Dwa lata później w Londynie podczas kolejnej edycji imprezy Amerykanka na tym samym dystansie uplasowała się na szóstej pozycji.

</doc>
<doc id="3658278" url="https://pl.wikipedia.org/wiki?curid=3658278" title="Mama Ocllo II">
Mama Ocllo II

Mama Ocllo II – cesarzowa Inków, panująca na przełomie XV i XVI wieku. Była bardzo wpływowa politycznie i doczekała się pośmiertnego kultu.
Małżeństwo i kariera polityczna.
Już wcześniej Inkowie poślubiali swoje siostry, ale Topa Inka oficjalnie wprowadził nakaz takich małżeństw w rodzinie panującej. Poślubił Mamę Ocllo zaraz po dojściu do władzy.
Władczyni miała silne wpływy i pozycję. Urodziła co najmniej jednego syna: Titu Cusiego Guallbę, późniejszego Huaynę Capaca. Przed śmiercią cesarz z nieznanych przyczyn wyznaczył na następcę syna drugorzędnej żony Chuqui Ocllo - Capaca Guariego. Mama Ocllo i jej stronnictwo oskarżyli Chuqui Ocllo o otrucie Topy Inki, przez co została zgładzona. Bez matki jej syn stracił na znaczeniu i królem został Huayna Capac.
Ostatnie lata.
Przez kilka pierwszych lat Huayna Capac był jeszcze bardzo młody i arystokraci sprawowali władzę w jego imieniu. Być może dlatego cesarz nie ruszył zaraz po koronacji na wyprawę wojenną, co było tradycją wśród Inków. Gdy Mama Ocllo umarła, Huayna Capac stoczył zwycięską wyprawę ku jej czci, do której przygotowania trwały pełne trzy lata. 

</doc>
<doc id="3658279" url="https://pl.wikipedia.org/wiki?curid=3658279" title="Herb gminy Brzeżno">
Herb gminy Brzeżno

Herb gminy Brzeżno przedstawia w polu błękitnym brzozę srebrną.
Herb został ustanowiony przez Radę Gminy 29 stycznia 2016 r.

</doc>
<doc id="3658287" url="https://pl.wikipedia.org/wiki?curid=3658287" title="Andropadus">
Andropadus



</doc>
<doc id="3658289" url="https://pl.wikipedia.org/wiki?curid=3658289" title="Andropadus importunus">
Andropadus importunus



</doc>
<doc id="3658292" url="https://pl.wikipedia.org/wiki?curid=3658292" title="Zajta al-Gharbijja">
Zajta al-Gharbijja

Zajta al-Gharbijja – miejscowość w Syrii, w muhafazie Hims. W 2004 roku liczyła 2922 mieszkańców.

</doc>
<doc id="3658293" url="https://pl.wikipedia.org/wiki?curid=3658293" title="Facundo Santucci">
Facundo Santucci

Facundo Santucci (ur. 6 marca 1987 w Corrientes) – argentyński siatkarz, grający na pozycji libero.
Sukcesy klubowe.
Puchar ACLAV:
Puchar Master:
Mistrzostwo Argentyny:
Superpuchar Belgii:
Mistrzostwo Belgii:
Mistrzostwo Szwajcarii:
Sukcesy reprezentacyjne.
Puchar Panamerykański:
Mistrzostwa Ameryki Południowej:

</doc>
<doc id="3658294" url="https://pl.wikipedia.org/wiki?curid=3658294" title="Nucor">
Nucor

Nucor Corporation – amerykańskie przedsiębiorstwo z siedzibą w Charlotte w stanie Karolina Północna, zajmujące się produkcją stali. Powstało w 1955 roku w wyniku połączenia REO Motor Car Company z Nuclear Consultants, w wyniku czego powstała Nuclear Corporation of America. W 1972 nazwę zmieniono na Nucor.
Do głównych produktów wytwarzanych przez Nucor należą blachy, pręty i belki stalowe. Większość produktów Nucor produkowanych jest ze złomu. W 2015 roku firma przetworzyła około 16,9 mln ton złomu, przez co jest ona pierwszą amerykańską firmą pod względem dokonywanego recyklingu.
Firma wytwarza produkty w 29 zakładach, w tym w 21 hutach i 8 zakładach przetwarzania stali. Wszystkie zakłady produkcyjne znajdują się w Stanach Zjednoczonych oraz należą do przedsiębiorstwa. Największy pod względem powierzchni zakład znajduje się w Blytheville w Arkansas. Zdolności produkcyjne firmy sięgają rocznie prawie 22,5 mln ton stali.

</doc>
<doc id="3658297" url="https://pl.wikipedia.org/wiki?curid=3658297" title="Postaci z serialu Świat według Kiepskich">
Postaci z serialu Świat według Kiepskich



</doc>
<doc id="3658299" url="https://pl.wikipedia.org/wiki?curid=3658299" title="Iwan Obrazcow">
Iwan Obrazcow

Iwan Filippowicz Obrazcow (ros. Иван Филиппович Образцов, ur. we wsi Byki w obwodzie twerskim, zm. 28 lutego 2005 w Moskwie) – radziecki i rosyjski naukowiec, działacz partyjny.
Życiorys.
Brał udział w wojnie z Niemcami, w 1944 ukończył Moskiewski Instytut Lotniczy i został członkiem WKP(b). Od 1944 pracownik naukowy i wykładowca Moskiewskiego Instytutu Lotniczego, w latach 1958-1972 jego rektor, jednocześnie 1967-1991 przewodniczący Zarządu Zjednoczenia "Znanije" RFSRR, doktor nauk technicznych, profesor. Od 18 lutego 1972 do 14 lipca 1990 minister wyższego i średniego szkolnictwa specjalnego RFSRR, od 1974 akademik Akademii Nauk ZSRR, od 3 marca 1981 do 2 lipca 1990 zastępca członka KC KPZR, 1990-1991 dyrektor Instytutu Mechaniki Stosowanej Akademii Nauk ZSRR. Deputowany ludowy ZSRR.

</doc>
<doc id="3658301" url="https://pl.wikipedia.org/wiki?curid=3658301" title="Az-Zara (Hama)">
Az-Zara (Hama)

Az-Zara () – wieś w Syrii, w muhafazie Hama, zamieszkana głównie przez alawitów. W spisie z 2004 roku liczyła 929 mieszkańców.
Historia.
Wojna domowa w Syrii.
12 maja 2016 wieś zaatakowali terroryści islamscy z Dżabhat an-Nusra i Ahrar asz-Szam. Po zdobyciu miejscowości, bronionej przez prorządowe milicje, islamiści dopuścili się masakry ludności alawickiej. Zginęło co najmniej 8 milicjantów i 19 cywilów, a wielu kolejnych uprowadzono. 25 maja 2016 armia syryjska odnalazła tam ciała kolejnych 42 ofiar.

</doc>
<doc id="3658304" url="https://pl.wikipedia.org/wiki?curid=3658304" title="Narodowo-Socjalistyczny Korpus Motorowy">
Narodowo-Socjalistyczny Korpus Motorowy



</doc>
<doc id="3658313" url="https://pl.wikipedia.org/wiki?curid=3658313" title="Tumin (Syria)">
Tumin (Syria)

Tumin (arab. تومين) – miejscowość w Syrii, w muhafazie Hama, w dystrykcie Hama, w poddystrykcie Harbinafsa, zamieszkana głównie przez prawosławnych. W 2004 roku liczyła 2129 mieszkańców.

</doc>
<doc id="3658316" url="https://pl.wikipedia.org/wiki?curid=3658316" title="Georgi Tanew (polityk)">
Georgi Tanew (polityk)

Georgi Sotirow Tanew (bułg. Георги Сотиров Танев, ur. 8 października 1943 w Pazardżiku) – bułgarski polityk, minister spraw wewnętrznych Ludowej Republiki Bułgarii (1988-1989)).
W 1968 został członkiem BPK, 1970 ukończył studia na Uniwersytecie Technicznym w Dreźnie, a 1971 obronił na nim pracę kandydacką, po czym wrócił do Bułgarii. Od 1972 etatowy funkcjonariusz partyjny - I sekretarz Komitetu Miejskiego BPK w Pazardżiku, 1976-1977 sekretarz, a 1977-1979 I sekretarz Komitetu Okręgowego BPK w Pazardżiku. Od marca 1979 do 1981 I sekretarz KC Dymitrowskiego Komunistycznego Związku Młodzieży, 1981-1987 I sekretarz Komitetu Okręgowego BPK w Kyrdżali, członek KC BPK, 1987-1988 przewodniczący obwodowej rady narodowej w Chaskowie. W 1988 krótko zajmował stanowiska ministra transportu Bułgarii, a od 15 grudnia 1988 do 27 grudnia 1989 był ministrem spraw wewnętrznych w stopniu generała majora. W 1990 został wykluczony z Bułgarskiej Partii Socjalistycznej, później zajmował się biznesem.

</doc>
<doc id="3658319" url="https://pl.wikipedia.org/wiki?curid=3658319" title="Narodowo-Socjalistyczny Korpus Lotniczy">
Narodowo-Socjalistyczny Korpus Lotniczy



</doc>
<doc id="3658323" url="https://pl.wikipedia.org/wiki?curid=3658323" title="Shastina">
Shastina

Shastina – bliźniaczy wulkan wyższego stratowulkanu Mount Shasta w USA, w północnej części stanu Kalifornia (Hrabstwo Siskiyou), położony 90 km na północ od Redding. Jest to jeden z wyższych szczytów w Kalifornii, leżący na obszarze chronionym "Mount Shasta Wilderness Area", około 3 km na zachód od Mount Shasta.
Aktywność.
Wulkan, podobnie jak Mount Shasta jest uznawany za aktywny a ostatnia erupcja miała miejsce w 1786 roku. Wulkan jest uznawany za potencjalnie niebezpieczny. O jego aktywności świadczą wydobywające się gazy oraz trzęsienia ziemi deformujące grunt. Wulkan uformował się w okresie pomiędzy 7650 r. p.n.e. a 7420 r. p.n.e..

</doc>
<doc id="3658328" url="https://pl.wikipedia.org/wiki?curid=3658328" title="Daniel Baran">
Daniel Baran

Daniel Baran (ur. 14 października 1983 w Elblągu) – polski piłkarz, piłkarz plażowy, reprezentant Polski, zawodnik Futsal &amp; Beach Soccer Kolbudy.
Przygodę z beach soccerem Daniel Baran rozpoczął w 2005 roku w elbląskiej drużynie Elwo Etna. Pięć lat później dostał ofertę z drużyny Vacu Activ Słupsk. Pod dwóch sezonach gry w Słupsku Baran przeniósł się do Grembacha Łódź. W sezonach 2013, 2016, 2017 reprezentował łódzką drużynę na Euro Winners Cup - odpowiednikowi Ligi Mistrzów na plaży. W latach 2018-2019 zawodnik reprezentował gdańską Bocę, gdzie w 2019 występował na Euro Winners Cup.

</doc>
<doc id="3658353" url="https://pl.wikipedia.org/wiki?curid=3658353" title="Solomon Mutai">
Solomon Mutai

Solomon Mutai (ur. 22 października 1992 w Bukwo) – ugandyjski lekkoatleta specjalizujący się w biegach długodystansowych.
Podczas mistrzostw świata w Pekinie w 2015 roku zdobył brązowy medal w maratonie.
Medalista mistrzostw Ugandy.

</doc>
<doc id="3658355" url="https://pl.wikipedia.org/wiki?curid=3658355" title="Akeem Latifu">
Akeem Latifu

Akeem Latifu (ur. 16 listopada 1989 w Kano) – nigeryjski piłkarz, grający na pozycji obrońcy. Zawodnik norweskiego klubu Mjøndalen IF. 
Życiorys.
Kariera klubowa.
W 2007 rozpoczął karierę piłkarską w nigeryjskim Bussdor United FC. W styczniu 2009 przeniósł się do Ocean Boys FC. W następnym sezonie zadebiutował w Akwa United. 16 czerwca 2010 wyjechał do Norwegii, gdzie bronił barw klubów Strømsgodset IF, IL Hødd i Aalesunds FK. 1 marca 2016 podpisał kontrakt z ukraińskim klubem Stal Dnieprodzierżyńsk.
Następnie występował w klubach: Alanyaspor, Zirə Baku, Budapest Honvéd FC i Sogndal Fotball.
3 lutego 2019 podpisał kontrakt z norweskim klubem Mjøndalen IF, umowa do 31 grudnia 2020. 
Kariera reprezentacyjna.
W 2007 był powoływany do młodzieżowej reprezentacji Nigerii. 16 marca 2015 debiutował w narodowej reprezentacji Nigerii.

</doc>
<doc id="3658361" url="https://pl.wikipedia.org/wiki?curid=3658361" title="Tilt (film)">
Tilt (film)

Tilt (bułg. "Тилт") – bułgarsko-niemiecki film fabularny w reżyserii Wiktora Czuczkowa z 2011 roku.
Opis fabuły.
Akcja filmu rozgrywa się w początkach lat 90. XX w. Czterech przyjaciół chce zarobić pieniądze, aby spełnić swoje marzenie - otworzyć własny bar o nazwie TILT. Jeden z nich, Stasz zakochuje się w Beki, córce pułkownika policji. Para zostaje zatrzymana na przemycie filmów pornograficznych. Ojciec Beki próbuje doprowadzić do uwolnienia Stasza, ale nie chce by dłużej spotykał się z jego córką. Czwórka przyjaciół decyduje się na wyjazd z kraju w poszukiwaniu pracy. Pracują w małym niemieckim miasteczku, skąd po kilku latach powracają do Bułgarii. Okazuje się, że ich kraj w tym czasie bardzo się zmienił.
Rolę niemieckiego miasteczka odegrało w filmie Heilbad Heiligenstadt w Turyngii, gdzie realizowano zdjęcia. Premiera filmu odbyła się 28 stycznia 2011 na Międzynarodowym Festiwalu Filmowym w Santa Barbara.
Nagrody i wyróżnienia.
Film został wyróżniony dwiema nagrodami Złotej Róży na Festiwalu Filmowym w Warnie. Na Festiwalu Filmowym Woodstock 2011 "Tilt" otrzymał nagrodę Jamesa Lyonsa za montaż. Był także wyselekcjonowany jako bułgarski kandydat do nagrody Amerykańskiej Akademii Filmowej w kategorii najlepszego filmu nieanglojęzycznego, ale nie uzyskał nominacji.

</doc>
<doc id="3658362" url="https://pl.wikipedia.org/wiki?curid=3658362" title="Nneka Ogwumike">
Nneka Ogwumike

Nnemkadi „Nneka” Ogwumike (ur. 2 lipca 1990 w Tomball) – amerykańska koszykarka, występująca na pozycji skrzydłowej, aktualnie zawodniczka Los Angeles Sparks w WNBA.
Jej młodsza o dwa lata siostra – Chiney Ogwumike jest również zawodową koszykarką.
9 stycznia 2019 dołączyła do chińskiego Guangdong Vermilion Birds.

</doc>
<doc id="3658367" url="https://pl.wikipedia.org/wiki?curid=3658367" title="HE4">
HE4

HE4, podfrakcja 4 ludzkiego białka z komórek nabłonkowych najądrza (ang. "human epididymis protein 4") – glikoproteina będąca markerem nowotworowym kodowanym przez gen "WFDC2" na chromosomie 20. Marker jest stosowany w diagnostyce raka jajnika.
Podwyższoną ekspresję obserwuje się w 93–100% przypadków surowiczego raka jajnika, w 80–100% przypadków endometrialnego raka jajnika, w 50–83% przypadków jasnokomórkowego raka jajnika, a nie stwierdza się jego ekspresji w raku śluzowym. Na stężenie HE4 wpływa mniej chorób nienowotworowych niż w przypadku CA 125. W porównaniu do CA 125 stężenie HE4 jest rzadziej podwyższone w łagodnych nowotworach jajnika, a także w przypadku endometriozy. Na stężenie HE4 wpływa wiek, palenie papierosów oraz przewlekła choroba nerek.
Szacuje się, że HE4 wykazuje czułość wynoszącą 72% i wysoką swoistość wynoszącą 95%. Połączenie markera z CA 125 znacząco podnosi skuteczność badania w wykrywaniu raka jajnika. Wraz z markerem CA 125 jest stosowany w algorytmie ROMA, który jest pomocniczo stosowany w diagnostyce różnicowej nowotworów złośliwych jajnika od nowotworów łagodnych. Niektóre prace sugerują przewagę HE4 nad CA 125 w wykrywaniu wznowy lub progresji raka jajnika.

</doc>
<doc id="3658368" url="https://pl.wikipedia.org/wiki?curid=3658368" title="Podfrakcja 4 ludzkiego białka z komórek nabłonkowych najądrza">
Podfrakcja 4 ludzkiego białka z komórek nabłonkowych najądrza



</doc>
<doc id="3658369" url="https://pl.wikipedia.org/wiki?curid=3658369" title="Test ROMA">
Test ROMA



</doc>
<doc id="3658370" url="https://pl.wikipedia.org/wiki?curid=3658370" title="Algorytm ROMA">
Algorytm ROMA



</doc>
<doc id="3658371" url="https://pl.wikipedia.org/wiki?curid=3658371" title="KP Łódź">
KP Łódź

Klub Piłkarski Łódź (KP Łódź) – polski klub piłki nożnej plażowej, założony w 1996 w Łodzi. Od 2014 występuje w Ekstraklasie. Trzykrotny Mistrz Polski, wielokrotny zdobywca Pucharu i Superpucharu Polski. Czterokrotny uczestnik Euro Winners Cup. Zdobywca trzeciego miejsca w plażowej Lidze Mistrzów 2018, finalista z sezonu 2019.
Kadra.
Krajowe rozgrywki.
Sezon 2018:
Europejskie rozgrywki.
Euro Winners Cup 2019:

</doc>
<doc id="3658375" url="https://pl.wikipedia.org/wiki?curid=3658375" title="Powstanie Tainów">
Powstanie Tainów

Powstanie Tainów – konflikt zbrojny w latach 1511-1513, wywołany przez miejscowe plemiona Tainów na wyspie San Juan Bautista przeciwko dominacji i uciskowi ze strony Kastylijskich konkwistadorów.
Przyczyny.
Tainowie zetknęli się z Europejczykami już w 1493 r., podczas drugiej wyprawy Krzysztofa Kolumba na Zachód. Do roku 1508 relacje pomiędzy nimi układały się jednak pokojowo. Indianie wzięli bowiem białych ludzi za zapowiadanych bogów, mających właśnie wówczas przybyć. Dopiero przypłynięcie konkwistadora Juana Ponce de Leóna, ogarniętego żądzą zdobycia złota, spowodowało konflikt. Do świeżo otwieranych kopalń de León zaczął wysyłać lokalnych Indian i pierwszych niewolników z Afryki. Sytuację pogarszały coraz częstsze gwałty na indiańskich kobietach, które popełniały samobójstwa nie chcąc rodzić dzieci najeźdźców. Gdy w 1510 zmarł ówczesny "wielki kacyk" Agüeybaná, sytuacja stała się krytyczna, gdyż jego siostrzeniec i następca Agüeybaná II, postanowił podać w wątpliwość boskość Kastylijczyków.
Powstanie.
Któregoś dnia Agüeybaná II wraz z kacykiem Añasco – Urayoánem – zwabił podstępem nad jezioro żołnierza Diego Salcedo, którego następnie utopili. Upewniwszy się, że faktycznie zginął, kacykowie ogłosili swoim plemionom, że Kastylijczycy nie są bogami. Agüeybaná II spotkał się wówczas z kilkoma innymi kacykami, m.in. kacykiem Guarionexem z wodzostwa Maguá na Hispanioli. Zdecydowano wówczas o powszechnym powstaniu. Guarionex ruszył jako pierwszy: jego wojownicy zaatakowali i spalili wioskę, w której miał obóz jeden z dowódców konkwistadorów – Cristobal de Sotomayor. W wyniku ataku zginęło 80 Kastylijczyków, a sam de Sotomayor został poważnie ranny. Było to jedyne zwycięstwo Tainów, ale zaowocowało energicznym rozrostem powstania.
W tej sytuacji Juan Ponce de León poprowadził kilka wypraw odwetowych przeciwko Tainom. Ich kulminacją była bitwa pod Yaguecas (ob. okolice miast Mayagüez i Añasco). Siły kastylijskie, ok. 500 ludzi, rozbiły wówczas armię indiańską, a sam Agüeybaná II poległ od kuli z arkebuza. Ponieważ już wcześnie pojmano Guarionexa, powstanie praktycznie upadło. Ostatnim jego akcentem był najazd i zniszczenie przez kacyka Urayoána miejscowości Caparra w 1513, na co ośmielono się po wyjeździe na Florydę Ponce de Leona.
Jednak nieliczne grupy Indian wycofały się w niedostępne rejony wyspy i tam prowadziły walkę partyzancką aż do 1519. Część zbuntowanych Tainów zdecydowała się także popłynąć na Małe Antyle i tam związać się sojuszem ze swoimi tradycyjnymi wrogami – Karaibami.
Skutki.
Klęska powstańców spowodowała ponowne skierowanie Indian do pracy w kopalniach, które jednak w 1519 zamknięto z powodu wyczerpania się złóż. Nastąpiła jednak wówczas największa dla Tainów katastrofa – epidemia ospy, która niemal całkowicie wybiła populację Tainów.

</doc>
<doc id="3658376" url="https://pl.wikipedia.org/wiki?curid=3658376" title="Fritz Jean">
Fritz Jean

Fritz Jean – haitański polityk, pisarz i ekonomista. Członek partii Inite. W latach 1998–2001 prezes Banku Republiki Haiti. Od 2012 do 2016 dyrektor Izby Handlu, Przemysłu i Pracy w Departamencie Północno-Wschodnim. Od 26 lutego do 25 marca 2016 premier Haiti.

</doc>
<doc id="3658377" url="https://pl.wikipedia.org/wiki?curid=3658377" title="Heinz Jercha">
Heinz Jercha

Heinz Jercha (ur. 1 lipca 1934 w Berlinie, zm. 27 marca 1962 tamże) – ofiara śmiertelna Muru Berlińskiego, postrzelona przez pracowników służby bezpieczeństwa NRD podczas pomocy uciekającym przez tunel pomiędzy Berlinem Wschodnim a Zachodnim.
Życiorys.
Heinz Jercha był z zawodu rzeźnikiem. Po udanej ucieczce z Berlina Wschodniego mieszkał wraz z żoną i dzieckiem w zachodniej części miasta. Od początku 1962 r. angażował się w działalność utworzonej w Neukölln grupy pomagającej w organizowaniu ucieczek przez tunel łączący dwa budynki podzielonej murem ulicy Heidelberger Straße: po budowie tegoż stojący tam dom mieszkalny o numerze 35 należał administracyjnie do Neukölln, podczas gdy numer 75 znajdował się już w Treptow, należąc tym samym do Berlina Wschodniego. Pierwsze ucieczki przez tunel odbyły się z powodzeniem 21 marca 1962 r. Przy jednej z kolejnych akcji odbywającej się niecały tydzień później Heinz Jercha zginął.
W działalność niniejszej grupy zaangażowani byli także Harry Seidel oraz Fritz Wagner. Podczas gdy ostatni pobierał od uciekinierów stosowne opłaty za pomoc, posiadający broń Seidel i Jercha podjęli się zadania odbierania tychże z mieszczącego się po wschodniej stronie wejścia do tunelu. Bez wiedzy Wagnera obaj organizowali także ucieczki studentów. Do wykrycia tunelu doszło za sprawą donosu mieszkającego po zachodniej stronie i będącego na usługach Stasi tajnego informatora o pseudonimie „Naumann”. Po zgromadzeniu informacji bezpieka NRD opracowała plan schwytania inicjatorów akcji oraz zamknięcia tunelu, który dokładnie obserwowano od 24 marca. W dniu śmierci Jercha w towarzystwie Seidla miał dopomóc w ucieczce dwójce starszych ludzi. Oczekująca tam na aktywistów grupa pościgowa Stasi otrzymała nawet rozkaz użycia broni. Podczas gdy Jercha udał się do sieni budynku aby odebrać uciekinierów, uprzedzeni wcześniej agenci służby bezpieczeństwa otworzyli ogień. Heinz Jercha został trafiony rykoszetem w klatkę piersiową, po czym wycofał się przez tunel z powrotem do Berlina Zachodniego, gdzie zmarł od ran.
Jercha był drugim obok Dietera Wohlfahrta pomagającym w ucieczkach aktywistą, którego zabito w tychże okolicznościach. Jego śmierć wywołała w Berlinie Zachodnim falę protestów. Na pogrzebie obecni byli obok przedstawicieli senatu także delegaci dzielnic oraz inne osoby z ramienia zachodnioberlińskich władz. Rodzina zmarłego otrzymała rentę. Po zjednoczeniu Niemiec czterej dawni strzelający funkcjonariusze Stasi stanęli przed sądem. Postępowanie zostało jednak umorzone, gdyż w jego przebiegu udowodniono, iż Heinz Jercha przekroczył granicę Berlina Wschodniego z bronią w ręku.
O zaistniałych zdarzeniach informuje dziś tablica pamiątkowa zamieszczona na budynku przy Heidelberger Straße 35.

</doc>
<doc id="3658382" url="https://pl.wikipedia.org/wiki?curid=3658382" title="Nobuhito Kashiwabara">
Nobuhito Kashiwabara

Nobuhito Kashiwabara (jap. 柏原暢仁; ur. 13 sierpnia 1988 r. w Hakubie) – japoński biegacz narciarski, zawodnik klubu Cold Weather Combat Training Unit.
Kariera.
Po raz pierwszy na arenie międzynarodowej Nobuhito Kashiwabara pojawił się w 26 grudnia 2004 roku, podczas zawodów Far East Cup w japońskiej miejscowości Otoineppu, gdzie uplasował się na 42. pozycji, na dystansie 7,5 km stylem klasycznym.
W Pucharze Świata zadebiutował 28 listopada 2009 roku w Ruce, gdzie uplasował się na 43. pozycji w spricie stylem klasycznym. Pucharowych punktów jeszcze nie wywalczył.
Osiągnięcia.
Puchar Świata.
Miejsca na podium.
Kashiwabara nigdy nie stał na podium indywidualnych zawodów Pucharu Świata.

</doc>
<doc id="3658383" url="https://pl.wikipedia.org/wiki?curid=3658383" title="Kostadin Janczew">
Kostadin Janczew

Kostadin Janczew (bułg. Костадин Янчев; ur. 19 marca 1963 w Sofii) – bułgarski piłkarz grający na pozycji pomocnika. W swojej karierze rozegrał 21 meczów w reprezentacji Bułgarii.
Kariera klubowa.
Swoją karierę piłkarską Janczew rozpoczął w klubie CSKA Sofia. W sezonie 1982/1983 zadebiutował w nim w pierwszej lidze bułgarskiej. W debiutanckim sezonie wywalczył z CSKA dublet - mistrzostwo oraz Puchar Bułgarii. Wraz z zespołem CSKA jeszcze trzykrotnie był mistrzem kraju w sezonach 1986/1987, 1988/1989 i 1989/1990 oraz czterokrotnie wicemistrzem w sezonach 1983/1984, 1984/1985, 1987/1988 i 1990/1991. Zdobył też jeszcze cztery krajowe puchary w latach 1985, 1987, 1988 i 1989. W trakcie sezonu 1990/1991 odszedł do hiszpańskiego UD Las Palmas grającego w Segunda División. W 1993 roku wrócił do Bułgarii, gdzie grał w kolejno w Jantrze Gabrowo, PFK Montana i ponownie w CSKA Sofia. W 1994 roku zakończył w nim swoją karierę.
Kariera reprezentacyjna.
W reprezentacji Bułgarii Janczew zadebiutował 21 września 1983 roku w przegranym 0:2 towarzyskim meczu z Niemiecką Republiką Demokratyczną, rozegranym w Neubrandenburgu. Grał m.in. w: eliminacjach do MŚ 1986, do MŚ 1990 i do Euro 92. Od 1983 do 1990 rozegrał w kadrze narodowej 21 meczów.

</doc>
<doc id="3658385" url="https://pl.wikipedia.org/wiki?curid=3658385" title="Ubaldo Ranzi">
Ubaldo Ranzi

Ubaldo Ranzi (ur. 18 lipca 1970 w Templecombe) – włoski bobsleista i dziesięcioboista, złoty medalista mistrzostw świata.
Kariera.
Największy sukces w karierze osiągnął w 1993 roku, kiedy wspólnie z Güntherem Huberem i Enrico Costą zwyciężył w dwójkach podczas mistrzostw świata w Cortina d’Ampezzo. Po pierwszym ślizgu w tych zawodach Ranzi zastąpił kontuzjowanego Costę. Był to jednak jego jedyny medal wywalczony na międzynarodowej imprezie tej rangi. Poza tym zdobył także srebrny medal w dwójkach na mistrzostwach Europy w Cortina d’Ampezzo. Nigdy nie wystąpił na igrzyskach olimpijskich.

</doc>
<doc id="3658386" url="https://pl.wikipedia.org/wiki?curid=3658386" title="Iwan Łukow">
Iwan Łukow

Iwan Conew Łukow (, ur. 22 sierpnia 1871 w Gabrowie, zm. 17 kwietnia 1926 w Sofii) – bułgarski wojskowy, generał porucznik, dowódca armii, szef sztabu armii czynnej.
Życiorys.
Po ukończeniu szkół gimnazjum w Gabrowie, Warnie i Sofii w 1888 roku, wstąpił do szkoły wojskowej w Sofii, którą ukończył w 1891 roku.
W 1891 roku został oficerem w 20 pułku piechoty, a następnie w 8 pułku piechoty. W latach 1895 – 1897 ukończył wyższy kurs oficerski i został początkowo zastępcą a następnie dowódcą kompanii w 15 pułku piechoty.
W latach 1898 – 1901 studiował w Mikołajewskiej Akademii Sztabu Generalnego w Petersburgu. Po powrocie do kraju został oficerem Sztabu Generalnego, lecz pełnił służbę jako młodszy adiutant w sztabie 6 Dywizji Piechoty. Następnie został oficerem do specjalnych poruczeń w Wydziale Mobilizacyjnym Sztabu Generalnego, a w sierpniu 1903 roku szefem sztabu 2 Brygady 4 Dywizji Piechoty. W 1904 roku odbywał praktykę w służbie liniowej będąc dowódcą kompanii w 15 pułku piechoty.
W 1905 roku wyjechał do Francji w składzie delegacji Ministerstwa Wojny, a 30 grudnia 1905 roku został attaché wojskowym w Paryżu. Funkcję tę pełnił do grudnia 1907 roku. W tym czasie studiował na Sorbonie filozofię. W dniu 15 grudnia 1907 roku został attaché wojskowym w Petersburgu i funkcję tę pełnił do października 1908 roku.
Po powrocie do kraju został starszym adiutantem w sztabie 8 Dywizji Piechoty oraz odbył praktykę liniową jako dowódca II batalionu w 5 pułku piechoty. W dniu 7 czerwca 1910 roku został szefem sztabu 1 Dywizji Piechoty, na tym stanowisku uczestniczył w I i II wojnie bałkańskiej. W tym czasie uczestniczył w bułgarskiej delegacji do Rosji, członkiem delegacji w czasie rozmów pokojowych z Turcją, kończących I wojnę bałkańską i był przewodniczącym komisji do spraw ustalenia granic państw pomiędzy Serbią i Bułgarią, po II wojnie bałkańskiej.
W dniu 27 września 1913 roku został Komendantem szkoły wojskowej w Sofii, a 9 marca 1914 roku dowódcą 38 pułku piechoty. W maju 1915 został dowódcą 2 Brygady w 3 Dywizji Piechoty, a potem szefem sztabu 3 Okręgu Wojskowego.
Po wybuchu I wojny światowej i przystąpieniu do niej Bułgarii został 7 września 1915 roku szefem Wydziału Operacyjnego Sztabu Armii Czynnej i równocześnie zastępcą szefa tego sztabu. W dniu 1 września 1916 roku został szefem Sztabu Armii Czynnej, tj. sztabu któremu podlegały wszystkie siły biorące udział w działaniach bojowych na froncie. Funkcję tę pełnił do 30 grudnia 1917 roku, kiedy został dowódcą 2 Armii, funkcję tę pełnił do 10 października 1918 roku. W tym czasie był członkiem delegacji, która w dniu 29 września 1918 roku podpisała rozejm w Salonikach.
Po podpisaniu rozejmu został 10 października 1918 ponownie szefem Sztabu Armii Czynnej i pełnił tę funkcję do 27 października 1919 roku, kiedy ostatecznie sztab ten zlikwidowano. Został też wtedy przeniesiony do rezerwy.
Po przejściu do rezerwy podjął działalność polityczną, w Związku Oficerów Rezerwy (był jego przewodniczącym w latach 1921 – 1923) oraz był członkiem Porozumienia Narodowego, ugrupowania opozycyjnego wobec rządzącego w tym czasie Bułgarskiego Ludowego Związku Chłopskiego.
Zmarł w Sofii w wieku 54 lat.

</doc>
<doc id="3658388" url="https://pl.wikipedia.org/wiki?curid=3658388" title="Mount Abbot">
Mount Abbot

Mount Abbot – szczyt w USA, w środkowej części stanu Kalifornia, położony 30 km na zachód od miasta Bishop na granicy hrabstw Inyo i Fresno. Jest to jeden z wyższych szczytów w centralnej części łańcucha głównego gór Sierra Nevada. Obecną nazwę szczytowi nadano w 1873 roku na cześć amerykańskiego podróżnika i odkrywcy Henry'ego Larcoma Abbota.

</doc>
<doc id="3658389" url="https://pl.wikipedia.org/wiki?curid=3658389" title="Enrico Costa (bobsleista)">
Enrico Costa (bobsleista)

Enrico Costa (ur. 17 lipca 1971 w Marostica) – włoski bobsleista, złoty medalista mistrzostw świata.
Kariera.
Największy sukces w karierze osiągnął w 1999 roku, kiedy wspólnie z Güntherem Huberem i Ubaldo Ranzim zwyciężył w dwójkach podczas mistrzostw świata w Cortina d'Ampezzo. Po pierwszym ślizgu w tych zawodach Ranzi zastąpił kontuzjowanego Costę. Był to jego jedyny medal wywalczony na międzynarodowej imprezie tej rangi. W 1998 roku wystąpił na igrzyskach olimpijskich w Nagano, zajmując czternaste miejsce w dwójkach i dwudzieste w czwórkach.

</doc>
<doc id="3658390" url="https://pl.wikipedia.org/wiki?curid=3658390" title="Harry Hawker">
Harry Hawker

Harold (Harry) George Hawker (ur. 22 stycznia 1889 w Moorabbin, zm. 12 lipca 1921 w Hendon) – brytyjski konstruktor lotniczy, lotnik i przedsiębiorca, z pochodzenia Australijczyk, założyciel zakładów Hawker.
Życiorys.
Harry Hawker rodził się 22 stycznia 1889 w Moorabbin koło Melbourne w stanie Wiktoria w Australii. W 1901 roku, w wieku 12 lat zaczął praktykę jako mechanik w serwisie rowerów Hall &amp; Warden w Melbourne. W 1905 roku podjął pracę w serwisie samochodów Tarrant Motor and Engineering Company. W 1907 roku Hawker otworzył własny warsztat w Caramut. W 1911 roku wyemigrował do Wielkiej Brytanii, gdzie pracował w warsztatach samochodów Crommer, Mercedes i Austro-Daimler. 
W tym okresie pasją Hawkera stało się lotnictwo i w 1912 roku podjął pracę w zakładach lotniczych Sopwith Aviation Company. Okazał się utalentowany i mimo braku formalnego wykształcenia, został tam następnie głównym projektantem, a także szefem pilotów testowych. Wśród jego projektów był m.in. Sopwith Tabloid. Podczas I wojny światowej, wytwórnia Sopwitha stała się jednym z głównych brytyjskich producentów samolotów bojowych.
Hawker zajmował się też sportem lotniczym i motorowym, wygrywając nagrodę 1000 funtów w 1913 roku za pierwszy przelot 1000 mil. Po zakończeniu wojny, w 1919 brał udział w wyścigach łodzi i samochodowych. 
18 maja 1919 Hawker podjął próbę pierwszego nieprzerwanego przelotu nad Atlantykiem w kierunku wschodnim, na samolocie Sopwith Atlantic, z nawigatorem Kennethem Grieve'm. Start nastąpił z Mount Pearl na Nowej Fundlandii. Po około 14,5 godzinach lotu, problem z przegrzaniem silnika spowodował konieczność wodowania. Dzięki konstrukcji kadłuba samolotu, posiadającej wbudowaną łódź, lotnicy zostali uratowani przez duński statek SS „Mary”, chociaż wiadomość o tym dotarła do Wielkiej Brytanii dopiero 25 maja. Hawker zdobył przy tym nagrodę 5000 funtów gazety "Daily Mail" za przelot 1000 mil nad morzem (pierwszego udanego przelotu nad Atlantykiem dokonali Alcock i Brown miesiąc później).
W związku z problemami finansowymi wytwórni Sopwith po wojnie, Hawker założył 15 listopada 1920 roku własną wytwórnię lotniczą H.G. Hawker Engineering Company Ltd, wśród udziałowców której był Thomas Sopwith. Wytwórnia Hawker stała się w późniejszych latach jedną z najważniejszych brytyjskich firm lotniczych.
Hawker zginął 12 lipca 1921 w katastrofie samolotu Nieuport Goshawk, który oblatywał w Hendon przed zawodami lotniczymi - badanie wykazało, że przyczyną była gruźlica kręgosłupa, na skutek której doznał wylewu wewnętrznego przy silnym przeciążenie w locie.

</doc>
<doc id="3658394" url="https://pl.wikipedia.org/wiki?curid=3658394" title="Robert Olesen">
Robert Olesen

Robert Olesen (ur. 11 czerwca 1967 w Chicago) – amerykański bobsleista, dwukrotny medalista mistrzostw świata.
Kariera.
Największe sukcesy w karierze osiągnął w 1997 roku, kiedy wywalczył dwa medale podczas mistrzostw świata w Sankt Moritz. Najpierw w parze z Brianem Shimerem zdobył brązowy medal w dwójkach, a następnie razem z Shimerem, Chipem Mintonem i Randym Jonesem zajął trzecie miejsce w czwórkach. W 1998 roku wystąpił na igrzyskach olimpijskich w Nagano, zajmując siódme miejsce w dwójkach i dwunaste w czwórkach.

</doc>
<doc id="3658397" url="https://pl.wikipedia.org/wiki?curid=3658397" title="Mistrzostwa Europy U-17 w Piłce Nożnej 2016 (runda elitarna)">
Mistrzostwa Europy U-17 w Piłce Nożnej 2016 (runda elitarna)

Mistrzostwa Europy U-17 w Piłce Nożnej 2016 (runda elitarna) to druga i ostatnia runda eliminacji do piłkarskich Mistrzostw Europy do lat 17, które w 2016 roku odbędą się w Azerbejdżanie. W tej rundzie do 31 zespołów narodowych wyłonionych w pierwszej rundzie dołączy najwyżej sklasyfikowana reprezentacja w rankingu drużyn do lat 17 reprezentacja Niemiec. Losowanie grup odbyło się 3 grudnia 2015 roku w siedzibie UEFA w Nyonie.
Losowanie.
Przed losowaniem UEFA dokonała podziału 32 reprezentacji na 4 koszyki, zgodnie z wynikami uzyskanymi przez te reprezentacje w pierwszej fazie eliminacji. Jedynym wyjątkiem była reprezentacja Niemiec, która miała zagwarantowane miejsce w pierwszym koszyku. Przed losowaniem UEFA zastrzegła jeszcze, że w jednej grupie nie mogły znaleźć się reprezentacje Ukrainy i Rosji, a także drużyny, które grały ze sobą w grupie w pierwszej fazie eliminacji (warunek ten nie dotyczy drużyn, które awansowały z trzecich miejsc).
Klasyfikacja drużyn z drugich miejsc.
W celu wyłonienia siedmiu najlepszych drużyn z drugich miejsc stworzona została dodatkowa tabela dla drużyn, które zajęły drugie miejsce w swojej grupie. Zaliczono do niej wyniki meczów z drużyną, która wygrała grupę oraz która zajęła trzecie miejsce.

</doc>
<doc id="3658399" url="https://pl.wikipedia.org/wiki?curid=3658399" title="Louisa Dunkley">
Louisa Dunkley

Louisa Margaret Dunkley (po ślubie Kraegan, ur. 28 maja 1866 w Melbourne, zm. 10 marca 1927 w Sydney) – australijska telegrafistka i działaczka związkowa, przywódczyni ruchu na rzecz przyznania kobietom zatrudnionym przez rząd federalny wynagrodzeń równych mężczyznom pracującym na analogicznych stanowiskach. 
Życiorys.
Działalność związkowa.
Pochodziła z kupieckiej rodziny, wykształcenie odebrała w katolickich szkołach dla dziewcząt. W 1882 podjęła pracę w państwowym systemie pocztowym ówczesnej kolonii Wiktoria. Od 1888 zajmowała stanowisko telegrafistki. W 1895 rozpoczęła działania na rzecz zrównania płac telegrafistów w Wiktorii bez względu na ich płeć. W pierwszych latach swojej działalności kierowana przez nią grupa wywalczyła istotne podwyżki dla telegrafistek, przy jednoczesnym obniżeniu płac ich kolegów (co było częścią szerszej redukcji kosztów w sektorze publicznym). W efekcie różnica w poziomie wynagrodzeń obu płci nie zniknęła, ale uległa wyraźnemu zmniejszeniu. Ceną były jednak szykany, jakim władze poczty poddawały Dunkley i jej koleżanki. Ona sama została m.in. przeniesiona z pracy w centrum Melbourne do peryferyjnego urzędu pocztowego na przedmieściach. Traktowanie takie zwróciło uwagę zarówno prasy, jak i niektórych posłów do parlamentu Wiktorii, przez co kierownictwo zostało zmuszone do wycofania większości represji. 
W 1900 znalazła się w grupie założycielek związku zawodowego kobiet zatrudnionych na poczcie i w służbach telegraficznych Wiktorii. W tym samym roku zaangażowała się w przygotowania do połączenia dotychczasowych sześciu systemów pocztowych kolonii australijskich w jednolitą, federalną pocztę nowego Związku Australijskiego, którego inaugurację zaplanowano na 1 stycznia 1901. W październiku 1900 wystąpiła na ogólnokrajowej konferencji związków zawodowych telegrafistów i doprowadziła do poparcia przez delegatów postulatu równej płacy. Dalsze działania doprowadziły do przyjęcia w 1902 roku federalnej ustawy o służbie publicznej, w której zawarto zasadę równego traktowania kobiet i mężczyzn, będących pracownikami rządu federalnego. 
Późniejsze życie.
W 1903 poślubiła, po trzyletniej znajomości, Edwarda Kraegena, działacza pocztowych związków zawodowych z Nowej Południowej Walii. Wkrótce później postanowiła zrezygnować z pracy zawodowej i poświęciła się wychowywaniu dwójki dzieci, urodzonych w latach 1904 i 1906. Zmarła w Sydney w wieku 60 lat, po przegranej walce z nowotworem. Spoczywa na cmentarzu Northern Suburbs w Sydney. 
Upamiętnienie.
Od 1984 jej imię nosi okręg wyborczy Dunkley do federalnej Izby Reprezentantów.

</doc>
<doc id="3658400" url="https://pl.wikipedia.org/wiki?curid=3658400" title="Mount Agassiz">
Mount Agassiz

Mount Agassiz – szczyt w USA, w środkowej części stanu Kalifornia, położony 22 km na zachód od miasta Big Pine na granicy hrabstw Inyo i Fresno. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1879 roku na cześć szwajcarskiego zoologa i paleontologa, profesora Harvardu, Louisa Agassiza.

</doc>
<doc id="3658402" url="https://pl.wikipedia.org/wiki?curid=3658402" title="Franz Sagmeister">
Franz Sagmeister

Franz Sagmeister (ur. 21 października 1974 w Garmisch-Partenkirchen) – niemiecki bobsleista, dwukrotny medalista mistrzostw świata.
Kariera.
Największy sukces w karierze osiągnął w 2003 roku, kiedy wspólnie z René Spiesem wywalczył brązowy medal podczas mistrzostw świata w Lake Placid. Był to jednak jego jedyny medal wywalczony na międzynarodowej imprezie tej rangi. W tej samej konkurencji wywalczył także srebrny medal na mistrzostwach Europy w Königssee w 2001 roku oraz brązowy na rozgrywanych cztery lata później mistrzostwach Europy w Altenbergu. W 2002 roku wystąpił na igrzyskach olimpijskich w Salt Lake City, zajmując szóste miejsce w dwójkach, a rywalizacji w czwórkach nie ukończył.

</doc>
<doc id="3658403" url="https://pl.wikipedia.org/wiki?curid=3658403" title="Czornomorśk">
Czornomorśk



</doc>
<doc id="3658408" url="https://pl.wikipedia.org/wiki?curid=3658408" title="Chorosziw">
Chorosziw



</doc>
<doc id="3658409" url="https://pl.wikipedia.org/wiki?curid=3658409" title="Smyrtta może da poczaka">
Smyrtta może da poczaka

„Smyrtta może da poczaka” () – bułgarski dramat filmowy z 1985 roku, reżyserii Ewgenija Michajłowa, ze scenariuszem Aleksandyra Tomowa. Premiera filmu odbyła się 21 października 1985 roku.
Fabuła.
Początek lat 30. Marija jest sierotą i wieku 18 lat stała się prostytutką. Ma brata Stefo, którego po długich poszukiwaniach znalazła w sierocińcu. Wraz z nim udała się do stolicy i postanawia rozpocząć nowe życie. Tu wpada w ręce cynicznego inspektora policji obyczajowej. Sieroty są pod opieką komunisty Maranzowa, który próbuje ocalić brata Marii; w końcu Stefo porzuca zamiar zabicia inspektora.

</doc>
<doc id="3658410" url="https://pl.wikipedia.org/wiki?curid=3658410" title="Wołodymyr Heninson">
Wołodymyr Heninson

Wołodymyr Bratisławowycz Heninson, ukr. Володимир Братіславович Генінсон (ur. 12 maja 1976 w Kijowie) – ukraiński działacz sportowy, prezes Ukraińskiej Piłkarskiej Premier-lihi.
Życiorys.
W 2001 ukończył studia w Champlain College, Bennington, w stanie Vermont.
Karierę rozpoczął pracując w międzynarodowej sieci hoteli "HowardJohnson і Intercontinental". Mając doświadczenie w administracji za granicą, wrócił na Ukrainę, gdzie kierował kateringiem i usługami gastronomicznymi w hotelu "Hyatt Regency Kyiv". Po tym, był dyrektorem dt rozwoju spółki zarządzającej "Vertex Hotel Group".
Członek ESSMA (Europejskie Stowarzyszenie stadionów i bezpieczeństwa) na Ukrainie. Trener ESSMA. Niezależny trener "Amsterdam Arena Advisory". Członek Prezydium FFU. Członek Zarządu UEFA dt bezpieczeństwa stadionów i rozwoju na Ukrainie. Honorowy prezes NSK "Olimpijski". Szef Komitetu licencjonowania klubów.
Od marca do grudnia 2015 roku pełnił funkcję Dyrektora Wykonawczego FFU, a od grudnia 2015 roku jest kierownikiem współpracy z FIFA i UEFA.
29 lutego 2016 na walnym zgromadzeniu Ukraińskiej Piłkarskiej Premier-lihi został wybrany nowym prezesem.

</doc>
<doc id="3658411" url="https://pl.wikipedia.org/wiki?curid=3658411" title="Paradox (polski zespół muzyczny)">
Paradox (polski zespół muzyczny)

Paradox – polski zespół jazzowy, powstały w styczniu 1968 roku i działający pod patronatem warszawskiego klubu studenckiego Hybrydy. Zespół charakteryzował się nietypowym instrumentarium (fagot, puzon, wiolonczela, kontrabas). Muzyka grupy oscylowała wokół jazzu tradycyjnego i jazzu nowoczesnego z elementami muzyki ludowej i baroku. W późniejszym okresie dały o sobie znać także fascynacje free jazzem.
Historia.
W skład zespołu wchodzili: Andrzej Brzeski (puzon, lider grupy), Michał Górny (wiolonczela), Stanisław Kulhawczuk (kontrabas), Tomasz Sosnowski (fagot). Wkrótce dołączyła także Dorota Szafnicka (skrzypce, śpiew). Do powstania grupy doszło, gdy ówczesny student astronomii oraz reżyserii dźwięku i organów w PWSM, Jerzy Erdman potrzebował zespołu:
Połączenie jazzu z motywami ludowymi dawało nową jakość. Paradox miał w swoim repertuarze także utwory inspirowane muzyką baroku, piosenki i standardy jazzowe. Zespół zadebiutował w 1968 roku na Studenckim Festiwalu Jazzowym "Jazz nad Odrą" we Wrocławiu, gdzie zdobył:
Werdykt jury pod kierunkiem Andrzeja Trzaskowskiego był dla wszystkich ogromnym zaskoczeniem, włącznie z muzykami grupy, ponieważ spodziewano się wygranej jazzmanów z Krakowa, a nie jak to określił Brzeski "eksperymentujących warszawskich studentów".
W latach 1968-1972 Paradox występował na Międzynarodowym Festiwalu Muzyki Jazzowej "Jazz Jamboree" w Warszawie, brał udział w koncertach z cyklu "Musicorama", występował także za granicą, m.in. w: Wielkiej Brytanii (Festiwal Sztuki "York Art Festival" w Yorku), NRD, Jugosławii, Norwegii, ZSRR.
Pierwszy wyjazd do Związku Radzieckiego, który miał miejsce w 1970 roku stanowił dodatek do wręczonego zespołowi przez Ministerstwo Kultury i Sztuki Złotego Medalu za osiągnięcia artystyczne i za zasługi dla kultury studenckiej.
W 1969 i 1970 roku otrzymał I nagrodę na festiwalu jazzowym w San Sebastian (Hiszpania), w 1971 r. otrzymał srebrny medal i tytuł zespołu ekstraklasy europejskiej na festiwalu w Prerov (Czechosłowacja) oraz Grand Prix na festiwalu "Pauwkes Jazz" w Beek en Donk (Holandia).
Zespół w krótkim czasie został obsypany deszczem nagród, co wywołało falę zawiści w środowisku jazzowym, a czasopismo "Jazz Forum" nie publikowało recenzji zachodnich korespondentów, dotyczących grupy.
Pomocną dłoń w kierunku Paradoxu wyciągnął Józef Balcerak, założyciel i długoletni redaktor miesięcznika "Jazz", który wspierał zespół w trudnych momentach. On także jest autorem tekstu, który znajduje się na okładce jedynego, autorskiego longplaya formacji.
W zespole dochodziło do częstych zmian personalnych. Odchodzą: D. Szafnicka i T. Sosnowski (po studiach wzięli ślub). W 1970 roku do Paradoxu dołączyli: Fryderyk Babiński (gitara), którego wkrótce zastąpił 16-letni wówczas Sławomir Piwowar i Włodzimierz Szląskiewicz (saksofon altowy).
W 1971 roku ukazał się jego debiutancki album zatytułowany "Drifting Feather", nagrany w składzie: A. Brzeski, M. Górny, S. Kulhawczuk, S. Piwowar, W. Szląskiewicz.
Z grupą współpracowały także wokalistki: Elżbieta Jodłowska, Maria Głuchowska i Marianna Wróblewska, a także mim Marek Gołębiowski. Podczas drugiego tournée po Związku Radzieckim (grudzień 1971-marzec 1972) razem z Głuchowską w składzie formacji pojawił się Stanisław Syrewicz (fortepian).
W 1972 roku w drugim składzie grupy występował Janusz "Baluza" Kozłowski (gitara basowa) (w miejsce Kulhawczuka), a za zestawem perkusyjnym zasiadł Wojciech Kowalewski (do tej pory muzycy grupy obywali się bez perkusisty).
W tym samym roku zespół zdobył I nagrodę na festiwalu w Dunkierce (Francja) i wziął udział w Festiwalu Jazzowym w Ljubljanie (Jugosławia). W 1973 r. zawitał do Kongsberg (Norwegia).
W okresie współpracy z M. Wróblewską na perkusji grał w Paradoxie Kazimierz Jonkisz. W składankach estradowych z cyklu "Wiosna Estradowa" formację wspomagał Andrzej Nowak (Fender Rhodes) i Henryk Tomala (perkusja).
W tej sytuacji Andrzej Brzeski postanowił rozwiązać zespół, co też się stało w 1974 roku i do 1991 roku wyjeżdżał na kontrakty zarobkowe do Szwecji i Norwegii. Karierze zespołu poświęcone jest hasło w telewizyjnej wersji "Leksykonu Polskiej Muzyki Rozrywkowej" (odcinek 93).

</doc>
<doc id="3658412" url="https://pl.wikipedia.org/wiki?curid=3658412" title="Klaudiusz (cesarz Etiopii)">
Klaudiusz (cesarz Etiopii)

Klaudiusz (gyyz. ገላውዴዎስ, "Gelaudjeuos", lub "Galudieuos", imię tronowe; Atsnaf Seged, gyyz. አጽናፍ ሰገድ, co znaczy "ten któremu kłania się horyzont", lub "najdalsze regiony podporządkowują się [jemu]") (ur. 1521 lub 1522, zm. 23 marca 1559 r.) – cesarz Etiopii w latach 1540–1559. Pochodził z dynastii salomońskiej.
Początki panowania.
Klaudiusz objął tron po śmierci swojego ojca, cesarza Lybne Dyngyla, zmarłego drugiego października 1540 roku w bitwie przeciwko afarskim muzułmanom z sułtanatu Adal, w pobliżu Debre Dammo. W wojnie z Adalem dowodzonym przez Ahmada ibn Ibrihima al-Ghaziego, zwanego przez etiopskich kronikarzy imamem Graniem, Etiopia ponosiła druzgocące klęski aż do czasu, gdy rządy objął Klaudiusz. Nowy władca posiadał większy autorytet wśród poddanych, niż swój ojciec. Siódmego grudnia 1540 nowy cesarz odniósł zwycięstwo z wezyrem Asem, który poległ w bitwie. Przy poparciu plemienia Agau, Klaudiusz odzyskał Serauje, Tembien, oraz Szyrie. Dwudziestego czwartego kwietnia 1541 cesarz walczył w prowincji Tigraj z geradem Umarem, ale nie uzyskał tam większych sukcesów. Następnie w prowincji Semien podzielił swoje oddziały na dwie części. Pierwsza z nich pozostała na północy pod dowództwem matki Klaudiusza, Seble Uengiel, natomiast z drugą on sam wyruszył do Szeua. Później walczył w prowincjach Ifat i Deuaro, umacniając się po drodze coraz to nowymi zwolennikami wywodzącymi się spośród lokalnych plemion, zachęconych przez ostatnie zwycięstwa. W latach 30. XVI wieku, w czasie ustawicznych klęsk Lybne Dyngyla znaczna część możnowładców z obawy o swoje życie przechodziła na stronę muzułmanów. Gdy losy wojny zmieniły bieg, zaczęli oni powracać na stronę cesarza. Klaudiusz zazwyczaj nie mścił się na zdrajcach, choć w wyjątkowych okolicznościach karał ich, jeśli zdrada w znacznym stopniu zaważyła o porażkach Etiopczyków. Tak było na przykład w przypadku zarządcy Tselemt, Jorama, odpowiedzialnego za zmuszenie Lybne Dyngyla do ucieczki przed wrogiem. Według Portugalczyka Michała de Castanhoso: Byli zdrajcy stanowili gwarancję na wygranie wojny, o czym wiedział Klaudiusz. Wojska etiopskie zaczęły w końcu przechodzić do ofensywy.
Przybycie wojsk portugalskich.
Dziewiątego lipca 1541 w Arkiko wylądował czterystuosobowy oddział muszkieterów portugalskich, wysłanych przez króla Portugalii, Jana III Aviza. Interwencja wojsk z Europy odbyła się za sprawą posła Jana Bermudeza wysłanego na dwór portugalski jeszcze przez cesarza Lybne Dyngyla. Zaopatrzony w działa pułk muszkieterów pod wodzą Krzysztofa da Gamy, prowadzony przez bahyra negasza Izaaka dotarł do Debre Dammo. Oficjalne dołączenie Portugalczyków do wojsk etiopskich nastąpiło czwartego kwietnia 1542. Muszkieterowie uczestniczyli w walkach z północnym korpusem wojsk imama Grania, oraz ze sprzyjającymi muzułmanom Felaszami. Po tym jak cesarz Klaudiusz dowiedział się o przybyciu posiłków portugalskich, wrócił na północ do armii cesarzowej Seble Uengiel. 28 sierpnia 1542 po uzupełnieniu wojsk jemeńskimi oddziałami uzbrojonymi w broń palną, imam Grań zaatakował Etiopczyków przebywających w obozie w Ansa i wygrał tam bitwę. Szczególne straty ponieśli Portugalczycy, ponieważ zginęła tam połowa ich pułku. Ponadto muzułmanie wzięli do niewoli Krzysztofa da Gamę i zabili go poprzez ścięcie głowy.
Stosunki z jezuitami.
Kiedy Lybne Dyngyl wysyłał Jana Bermudeza do Europy z prośbą o pomoc, obiecał, że Etiopia stanie się krajem katolickim, natomiast sam Bermudez miał stać się patriarchą Kościoła etiopskiego. W 1543 Bermudez upomniał się o wypełnienie obietnicy Lybne Dyngyla ze strony Klaudiusza, w postaci oddania połowy kraju pod panowanie portugalskie i podporządkowanie się Kościołowi katolickiemu. Rzymski papież miał rzekomo mianować Bermudeza patriarchą Aleksandrii. Na koniec Bermudez zażądał mianowania go patriarchą Etiopii, za którego sam się uważał. Cesarz odmówił wszystkim żądaniom, argumentując, iż pomoc Portugalczyków polegała na zasadzie partnerskiej. Brak wyrażenia zgody na postulaty jezuitów broniony był niemożnością pogodzenia doktryny katolickiej z etiopskim monofizytyzmem. W liście skierowanym do portugalskiego króla Jana III, Klaudiusz miał napisać: Odpowiedź Jana III z trzynastego marca 1546 brzmiała następująco: W tym samym liście król portugalski obiecał wysłać kapłanów bardziej godnych, niż Bermudez. Pomimo iż Jan III Aviz przychylił się do stanowiska Klaudiusza, katolicy nie rezygnowali jednak z próby wciągnięcia Etiopii w orbitę wpływów Rzymu. Szczególne starania podjęli w tym kierunku papież i generał jezuitów, Ignacy Loyola. W Rzymie w pobliżu Kościoła św. Stefana dei Mori otworzono szkołę dla jezuickich misjonarzy, którzy uczyli się tradycji, obyczajów i języka Etiopii. Poznawali również zasady funkcjonowania tamtejszej religii. W 1554 Nunez Barreto został na polecenie papieża mianowany patriarchą Etiopii. Klaudiusz pozwolił Barreto przybyć na swój dwór, ale po raz kolejny odmówił przejścia na katolicyzm. Barreto wyruszył do Etiopii w 1556, jednak w obawie przed problemami związanymi z misją, zatrzymał się w indyjskim Goa, a do Klaudiusza wysłał biskupa Andrzeja Oviedo. Biskup ten zjawił się w Etiopii w 1557 i przyjęto go tam przyjaźnie, ale cel europejskich starań w dalszym ciągu napotykał opór. Oviedo na początku rozmawiał z abuną Józefem. Później zwołano synod z udziałem lokalnego duchowieństwa i jezuitów. Audytorem synodu był Klaudiusz, który nie wtrącał się do dyskusji. Synod zakończył się na niekorzyść misjonarzy, a biskup Oviedo wyjechał z Etiopii pod koniec 1558 roku. Jezuici uzyskali od cesarza jedynie pozwolenie na prowadzenie misji ewangelizacyjnych na terenie kraju. Klaudiusz nie miał zamiaru zmieniać religii i chronił niezależności swojego państwa. Z drugiej strony nie chciał zrażać do siebie Europejczyków, którym mimo wszystko dużo zawdzięczał. W późniejszych latach jezuici będą mieć duży wpływ na politykę niektórych etiopskich cesarzy.
Izolacja od Morza Czerwonego.
W czasie panowania Klaudiusza, kontakt Etiopii z Europą został poważnie ograniczony, kiedy w 1557 Imperium Osmańskie zdobyło Massauę. Od tego momentu, europejscy dygnitarze i misjonarze musieli podróżować do Etiopii w przebraniu, aby uniknąć problemów ze strony władz muzułmańskich. Zajęcie portu leżącego u wybrzeży Morza Czerwonego pozwoliło także Turkom na gospodarcze blokowanie Etiopczykom importu broni palnej.
Koniec wojny z muzułmanami.
7 listopada 1542 Klaudiusz wygrał bitwę pod Uegerą i wyruszył do okręgu Dembija. Z kolei 22 lutego 1543 rozegrała się bitwa pod Zenterą, zwana także bitwą pod Uajna Daga. Poległ w niej imam Grań, trafiony kulą przez któregoś z Portugalczyków. Wraz ze śmiercią tego najważniejszego dowódcy, jego armię ogarnął chaos, jednak nie oznaczało to jeszcze końca wojny. Większość Etiopii znajdowała się jeszcze w rękach muzułmanów, ale północ została wyzwolona. Muszkieterowie portugalscy wrócili do Europy, a Klaudiusz prowadził dalsza ofensywę, sukcesywnie odbijając utracone wcześniej przez swojego ojca prowincje. Działania wojenne zostały przerwane w połowie 1543 z powodu klęski głodu w Etiopii. W 1545 cesarz opanował Deuaro, które muzułmanie próbowali odbić w 1548. Zakończyło się klęską z powodu skutecznej obrony jednego z dowódców, Fanuela. Następnie na rozkaz cesarza, Fanuel bezpośrednio najechał sułtanat Adalu, a po nim Klaudiusz udał się tam osobiście, plądrując terytorium wroga przez kilka miesięcy. Cesarz zajął wówczas Harer i zabił sułtana Barakata ibn Umara Dina, ostatniego przedstawiciela rządzącej Adalem dynastii Uelasma. Oprócz walk z muzułmanami, Klaudiusz tłumił bunty regionów i plemion, które chciały się oddzielić od cesarstwa. W marcu 1548 Klaudiusz wyruszył na wyprawę mająca na celu podporządkowanie sobie okręgów zlokalizowanych na granicy z Damot. Walczył także z najeżdżającymi Etiopię, ludami Galla. Z kolei w latach 1550–1552 cesarz umacniał swoją władzę na południowym wschodzie, zwłaszcza w Uedż, gdzie ufundował rezydencję i kościół. Rejony te były strategicznie ważne ze względu na swoje bogactwa naturalne, w tym złoto, oraz z przyczyn politycznych, ponieważ zostały dopiero co odzyskane z rąk muzułmanów. Ostatnią bitwą wojny Etiopczyków z muzułmanami było starcie pomiędzy siostrzeńcem i następcą imama Grania, Nur ibn Mudżahidem, nacierającym na Fetegar, a wojskami etiopskimi 23 marca 1559 roku. W tej bitwie poległ cesarz Klaudiusz. Po wygranej Nur odciął mu głowę i zawiózł ją do sułtanatu, gdzie stała na słupie u wrót miasta Harer. Pod wpływem zabobonnego ludu, obwiniającego głowę cesarza za klęskę suszy, Nur odesłał czaszkę z powrotem do Etiopii. Po śmierci Klaudiusza rządy przejął jego młodszy brat, Minas.
Działalność w dziedzinie kultury.
Klaudiusz był wykształcony i popierał rozwój literatury i sztuki. Wobec religijnych kontrowersji związanych z przybyciem jezuitów, napisał w latach 1555–1558 utwór znany jako "Wyznanie Klaudiusza", gdzie bronił Kościół etiopski przed zarzutami kierowanymi przez Europejczyków i uzasadniał słuszność etiopskiej tradycji i dogmatów. W czasach Klaudiusza powstało wiele dzieł religijnych, których autorzy ustosunkowywali się zarówno do katolicyzmu, jak i wiary muzułmańskiej. Tłumaczono też dzieła chrześcijańskie z języka arabskiego. Jednym z nich były traktaty teologiczne przetłumaczone przez Meebaa Tsyjona na temat natur Chrystusa i całej Trójcy Świętej, zatytułowany "Hajmanote abbau", czyli "Wiara ojców". Natomiast księgę polemiczną z islamem napisał były muzułmanin yczegie Ymbakom pod tytułem "Anketse amin", czyli "Wrota wiary". W historii muzyki zapisali się azzaż Raguiel i azzaż Giera, tworząc system notacji muzycznej. Cesarz Klaudiusz uczynił wiele starań w odbudowie zniszczonych przez najeźdźców kościołów. Odbudował między innymi kościoły i klasztory Tedbabe Marjam, Mekane Samaynt, Debre Uerk, odnowił Debre Libanos, Debre Byrhan, Mekane Syllasje, Atronse Marjam i Debre Ystifanos (Klasztor św. Stefana), Mertule Marjam i wiele innych klasztorów.
Lamentacje.
Po śmierci Klaudiusza zapanowała powszechna żałoba. Na końcu jednego z dziejopisów skomponowano lamentacje na cześć cesarza: 
Ostatnia linijka jest najprawdopodobniej odniesieniem do katolickich misjonarzy z Europy. Z kolei jedenasta, dwunasta i trzynasta linijka stanowią odwołanie do słów Jezusa, skierowanych do niewiast podczas drogi krzyżowej na Golgocie.

</doc>
<doc id="3658415" url="https://pl.wikipedia.org/wiki?curid=3658415" title="After School">
After School

After School (hangul: 애프터스쿨; w skrócie A.S.) – południowokoreański zespół stworzony przez Pledis Entertainment. W zespole stosowany jest system absolwentek. After School zadebiutowały 15 stycznia 2009 roku z singlem "New Schoolgirl". 
Grupa zadebiutowała na rynku japońskim w 2011 roku pod marką wytwórni Avex Trax, wydając japońskie wersje singli „Bang!”, „Diva”, „Shampoo” i „Because of You”. Ich japoński debiut był udany, zadebiutowały na liście Oricon Weekly Chart na siódmej pozycji. Pierwszy japoński album, "PLAYGIRLZ", zadebiutował na ósmej pozycji listy Oricon Weekly Album Chart.
Od 2015 roku zespół wstrzymał promocje grupowe, a członkowie rozpoczęły indywidualną karierę muzyczną, aktorską i modelingową. 15 maja 2019 roku Lizzy wspomniała w wywiadzie, że grupa After School nieoficjalnie została rozwiązana, gdy członkowie stopniowo poszły własnymi drogami.

</doc>
<doc id="3658416" url="https://pl.wikipedia.org/wiki?curid=3658416" title="Campagna di Roma">
Campagna di Roma



</doc>
<doc id="3658419" url="https://pl.wikipedia.org/wiki?curid=3658419" title="Samuele Romanini">
Samuele Romanini

Samuele Romanini (ur. 22 września 1976 w San Secondo Parmense) – włoski bobsleista, dwukrotny medalista mistrzostw świata.
Kariera.
Największy sukces w karierze osiągnął w 2007 roku, kiedy wspólnie z Simone Bertazzo wywalczył brązowy medal w dwójkach podczas mistrzostw świata w Sankt Moritz. Był to jednak jego jedyny medal wywalczony na międzynarodowej imprezie tej rangi. W tej samej konkurencji wywalczył także brązowy medal na mistrzostwach Europy w Cesanie w 2008 roku. W 2006 roku wystąpił na igrzyskach olimpijskich w Turynie, zajmując trzynaste miejsce w dwójkach i dwunaste w czwórkach. Startował również na dwóch kolejnych edycjach tej imprezy, zajmując między innymi dziewiąte miejsce w czwórkach podczas igrzysk w Vancouver w 2010 roku.

</doc>
<doc id="3658420" url="https://pl.wikipedia.org/wiki?curid=3658420" title="Mount Mallory">
Mount Mallory

Mount Mallory – szczyt w USA, w środkowej części stanu Kalifornia, położony 22 km na zachód od miasta Big Pine, na granicy hrabstw Inyo i Tulare. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1925 roku na cześć brytyjskiego alpinisty, uczestnika wypraw na Mount Everest w latach 1921-24, George Mallory'ego.

</doc>
<doc id="3658421" url="https://pl.wikipedia.org/wiki?curid=3658421" title="Philipp Held">
Philipp Held

Philipp Held (ur. 2 maja 1942 w Wormacji, zm. w kwietniu 1962 w Berlinie) – ofiara śmiertelna Muru Berlińskiego zmarła wskutek utonięcia w Sprewie podczas próby ucieczki na granicy dzielnic Friedrichshain i Kreuzberg.
Życiorys.
Philipp Held dorastał w Wormacji wychowując się w domu rodziców. Ojciec zmarł w 1955 r. na skutek wypadku samochodowego. Po ukończeniu szkoły Held uczył się zawodu elektryka oraz rozpoczął studia. W wieku 19 lat poznał 16-letnią Bärbel W., która przyjechała wraz z matką w 1956 r. z NRD. Z powodu dziewczyny doszło niebawem pomiędzy Heldem a jego matką do poważnego konfliktu, wskutek czego dwójka młodych ludzi postanowiła wyjechać do NRD. Po przybyciu tam we wrześniu 1961 r. para osiedliła się w Eberswalde, gdzie mieszkał również ojciec Bärbel.
Po krótkim pobycie w NRD młoda para zaczęła dostrzegać negatywne aspekty swojej decyzji, przez co rozpoczęła starania o zezwolenie na wyjazd. Jako że w 1962 r. wprowadzony został powszechny obowiązek służby wojskowej, Held stanął także w obliczu rychłego powołania do NVA. W swoim ostatnim liście do matki zwierzył się ze swoich planów ucieczki, o której wiedziała również Bärbel W. 8 kwietnia 1962 r. Philipp Held niespodziewanie zniknął.
Jego zwłoki zostały znalezione przez żołnierzy wojsk granicznych 22 kwietnia 1962 r. około godziny 18:00 w pobliżu mostu Schillingbrücke. Przy denacie znaleziono również owinięte w plastikowy worek dokumenty osobiste, co posłużyło jako dowód nieudanej próby ucieczki. W trakcie sekcji zwłok ustalono, iż Held prawdopodobnie utonął chcąc się dostać do Berlina Zachodniego przepływając przez port Osthafen. Badania wykazały także, iż śmierć nastąpiła około 10 dni przed znalezieniem ciała.
Prokuratura państwowa w Berlinie Wschodnim powiadomiła matkę Helda o jego śmierci wiele dni później, podobnie jak o fakcie kremacji zwłok. W związku z niewiarygodnie brzmiącą informacją, ta zwróciła się do zachodnioniemieckich mediów. 5 maja 1962 r. w jednym z artykułów gazety Bild napisano: „"nie ma chyba żadnych wątpliwości co do tego, że Philipp Held „został zamordowany przez pograniczników Ulbrichta.”"”, w całej RFN zaś krążyła pogłoska, iż Held został zastrzelony. Po zjednoczeniu Niemiec zbadano sprawę na nowo, jako że nie znaleziono jednak jakichkolwiek przemawiających za tym przesłanek, ostatecznie przyjęto wersję o nieszczęśliwym wypadku.
Pamięci Philippa Helda poświęcono jeden z tzw. białych krzyży przy budynku Reichstagu.

</doc>
<doc id="3658424" url="https://pl.wikipedia.org/wiki?curid=3658424" title="Narodowo-Socjalistyczny Ruch Holenderski">
Narodowo-Socjalistyczny Ruch Holenderski



</doc>
<doc id="3658427" url="https://pl.wikipedia.org/wiki?curid=3658427" title="Tommy Herzog">
Tommy Herzog

Tommy Herzog (ur. 25 marca 1977) – szwajcarski bobsleista, srebrny medalista mistrzostw świata.
Kariera.
Największy sukces w karierze osiągnął w 2007 roku, kiedy wspólnie z Ivo Rüeggiem wywalczył srebrny medal w dwójkach podczas mistrzostw świata w Sankt Moritz. Był to jednak jego jedyny medal wywalczony na międzynarodowej imprezie tej rangi. Był też między innymi piąty w czwórkach na rozgrywanych w 2008 roku mistrzostwach świata w Altenbergu. Dwukrotnie stawał na podium zawodów Pucharu Świata: 27 stycznia 2008 roku w Sankt Moritz był trzeci w dwójkach, a 3 lutego 2008 roku w Königssee zajął drugie miejsce w zawodach mieszanych. Nigdy nie wystąpił na igrzyskach olimpijskich.

</doc>
<doc id="3658431" url="https://pl.wikipedia.org/wiki?curid=3658431" title="Mirko Pätzold">
Mirko Pätzold

Mirko Pätzold (ur. 9 kwietnia 1976 w Strausbergu) – niemiecki bobsleista, srebrny medalista mistrzostw świata.
Kariera.
Największy sukces w karierze osiągnął w 2008 roku, kiedy wspólnie z Thomasem Florschützem wywalczył srebrny medal w dwójkach podczas mistrzostw świata w Altenbergu. Był to jednak jego jedyny medal wywalczony na międzynarodowej imprezie tej rangi. Na tych samych mistrzostwach jego osada zajęła także czwarte miejsce w czwórkach. Jedyne podium w zawodach Pucharu Świata wywalczył 7 grudnia 2007 roku w Park City, gdzie w parze z Florschützem był drugi w dwójkach. Nigdy nie wystąpił na igrzyskach olimpijskich.

</doc>
<doc id="3658432" url="https://pl.wikipedia.org/wiki?curid=3658432" title="Mount Muir">
Mount Muir

Mount Muir – szczyt w USA, w środkowej części stanu Kalifornia, położony 20 km na zachód od miasta Lone Pine, na granicy hrabstw Inyo i Tulare w masywie góry Mount Whitney. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1925 roku na cześć amerykańskiego przyrodnika pochodzenia szkockiego, Johna Muira, inicjatora tworzenia Parków Narodowych w USA.

</doc>
<doc id="3658448" url="https://pl.wikipedia.org/wiki?curid=3658448" title="Mount Barnard">
Mount Barnard

Mount Barnard – szczyt w USA, w środkowej części stanu Kalifornia, położony 24 km na zachód od miasta Lone Pine, na granicy hrabstw Inyo i Tulare w Sequoia National Park . Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano na cześć amerykańskiego astronoma Edwarda Barnarda, odkrywcy wielu komet i badacza Drogi Mlecznej.

</doc>
<doc id="3658454" url="https://pl.wikipedia.org/wiki?curid=3658454" title="Jannis Bäcker">
Jannis Bäcker

Jannis Bäcker (ur. 1 stycznia 1985 w Unnie) – niemiecki bobsleista, złoty medalista mistrzostw świata.
Kariera.
Największy sukces w karierze osiągnął w 2013 roku, kiedy wspólnie z Francesco Friedrichem wywalczył złoty medal w dwójkach podczas mistrzostw świata w Sankt Moritz. Jest to jednak jego jedyny medal wywalczony na międzynarodowej imprezie tej rangi. Był też między innymi czwarty w zawodach mieszanych na rozgrywanych w 2016 roku mistrzostwach świata w Igls. W zawodach Pucharu Świata zadebiutował 15 stycznia 2012 roku w Königssee, zajmując dziewiąte miejsce w czwórkach. Pierwsze podium wywalczył 24 listopada 2012 roku w Whistler, gdzie w parze z Friedrichem był trzeci w dwójkach. W 2014 roku wystąpił na igrzyskach olimpijskich w Soczi, zajmując ósme miejsce w dwójkach i dziesiąte w czwórkach.

</doc>
<doc id="3658473" url="https://pl.wikipedia.org/wiki?curid=3658473" title="Mount Brewer">
Mount Brewer

Mount Brewer – szczyt w USA, w środkowej części stanu Kalifornia, położony 40 km na północny zachód od miasta Lone Pine, w hrabstwie Tulare w Kings Canyon National Park. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1864 roku na cześć amerykańskiego botanika i mierniczego Williama Brewera.

</doc>
<doc id="3658474" url="https://pl.wikipedia.org/wiki?curid=3658474" title="Stanisław Miklaszewski">
Stanisław Miklaszewski

Stanisław Miklaszewski (ur. 5 marca 1947 w Krakowie, zm. 21 kwietnia 2011) – polski ekonomista, profesor Uniwersytetu Ekonomicznego w Krakowie. Jego specjalnością były: integracja gospodarcza w ramach Unii Europejskiej, międzynarodowe stosunki gospodarcze oraz makroekonomia. Pochowany na Cmentarzu Rakowickim w Krakowie (pas 16, płn.).

</doc>
<doc id="3658478" url="https://pl.wikipedia.org/wiki?curid=3658478" title="Strażnica KOP „Chutor Zachara”">
Strażnica KOP „Chutor Zachara”

Strażnica KOP „Chutor Zachara” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Chutor Stefana” w 1928 roku funkcjonowała w 1 kompanii granicznej KOP „Borowe”. W komunikacie dyslokacyjnym z 1929 roku nie występuje. W jej miejsce pojawia się strażnica KOP „Chutor Zachara”. Strażnica w latach 1929 – 1939 funkcjonowała w strukturze organizacyjnej 1 kompanii granicznej KOP „Borowe” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 11 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Chutor Zachara” w 1932 i 1938 roku ochraniała pododcinek granicy państwowej szerokości 4 kilometrów 300 metrów od słupa granicznego nr 1420 do 1429.
Sąsiednie strażnice:

</doc>
<doc id="3658480" url="https://pl.wikipedia.org/wiki?curid=3658480" title="Strażnica KOP „Dermanka”">
Strażnica KOP „Dermanka”

Strażnica KOP „Dermanka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. W 1928 roku w skład batalionu wchodziło 15 strażnic. Strażnica KOP „Chutor Krzyżowa” w 1928 roku funkcjonowała w 1 kompanii granicznej KOP „Borowe”. W komunikacie dyslokacyjnym z 1929 roku nie występuje. W jej miejscu pojawia się strażnica KOP „Dermanka”. Strażnica w latach 1929 – 1939 funkcjonowała w strukturze organizacyjnej 1 kompanii granicznej KOP „Borowe” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku popolicyjnym. Strażnicę z macierzystą kompanią łączyła droga polna długości 10 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Dermanka” w 1932 i 1938 roku ochraniała pododcinek granicy państwowej szerokości 5 kilometrów 400 metrów od słupa granicznego nr 1430 do 1437.
Sąsiednie strażnice:

</doc>
<doc id="3658481" url="https://pl.wikipedia.org/wiki?curid=3658481" title="Strażnica KOP „Chutor Chwalisów”">
Strażnica KOP „Chutor Chwalisów”

Strażnica KOP „Chutor Chwalisów – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Chutor Chwalisów” w latach 1928 – 1939 funkcjonowała w strukturze organizacyjnej 1 kompanii granicznej KOP „Borowe” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 10 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Chutor Chwalisów” w 1932 i 1938 roku ochraniała pododcinek granicy państwowej szerokości 7 kilometrów od słupa granicznego nr 1438 do 1447.
Sąsiednie strażnice:

</doc>
<doc id="3658482" url="https://pl.wikipedia.org/wiki?curid=3658482" title="Kukierzy">
Kukierzy

Kukierzy lub kukeri, także czauszi, babugeri, stanczinari, derwiszi, starci, surati lub dżamałari (, "Kukieri"; l.poj. кукер, "Kukier", "Kuker", ) – karnawałowa grupa przebierańców, która chodzi przez wieś w Bułgarii w czasie Wielkiego Postu (blisko Wielkanocy). 
Według tradycji, wywodzącej się być może z czasów trackich, Kukierzy swoim rytualnym zachowaniem przepędzają złe duchy i zapewniają dobrobyt oraz szczęście ludziom i ziemi. Jest to też symboliczne pożegnanie zimy. Ta maskarada wpisuje się w złożoną formę europejskiego karnawału, przy czym istotna jest tu – często pomijana – wiosenna jego odmiana. Grupy kukierów prezentują się – oprócz okresu przed Wielkanocą – także w czasie styczniowego festiwalu Surwa w miejscowości Pernik, a sam festiwal jest umieszczony na liście niematerialnego dziedzictwa UNESCO. Oba terminy, gdy pojawiają się kukierzy (koniec stycznia i połowa Wielkiego Postu) to dawne okresy związane z rytuałami zadusznymi.
Wygląd i zachowanie.
Kostiumy kukierów składają się z: 
W miejscowości Wresowo przebierańcy trzymają w rękach miecze i kule inwalidzkie, a maski kukierów w tej wsi nazywają się "gugła" i oprócz tego, że są zoomorficzne, dwurożne i mają umocowane lusterko, dodatkowo przyozdabiają je kolorowe pompony – "papułyki""."
Stroje kukierów często wykonane są ze skór kozy małaszewskiej.
Przebieg obrzędu.
Kukierzy, idąc w pochodzie prowadzonym przez przodownika-lidera ("Kukier"), wykonują zsynchronizowane ruchy, wprawiając indywidualnie nastrojone dzwonki w kołysanie, a tym samym – wytwarzając permanentny, rytmiczny hałas i dudnienie. Mali chłopcy terminują wcześniej latami noszenie tych pasów oraz prawidłową obsługę dzwonków i obrzęd ten ma dla nich do dziś charakter inicjacyjny. W niektórych wsiach kukierzy przemieszczają się na drewnianych koniach. Głównym punktem wydarzenia jest pantomima odgrywana w centrum wsi, odnosząca się do wierzeń agrarnych i kultu płodności: postacie z grupy („panna młoda”, „pan młody”, „rolnik”) orzą ziemię niesionymi pługami, a następnie widzowie oglądają symulowany „poród”. Powszechne są też sceny „śmierci” kukiera i jego „zmartwychwstania” za sprawą działań „panny młodej” lub "baby" / „starej kobiety”. Poza tym przebierańcy idąc przez wieś zaczepiają mijanych mieszkańców, robią żarty, obijają sąsiadów drewnianymi laskami itp. 
We Wresowie „panna młoda” zabiera z tłumu dzieci i przytula je „na szczęście” – w zamian dostaje od matek upominki. W zależności od miejscowości pojawia się w tej grupie także „straż przyboczna”, „niedźwiedź” oraz „osioł” lub postać „obcego”, np. Araba, ale „obcymi” mogą być także (jak w innych europejskich grupach karnawałowych, tak i np. w bułgarskiej Strandży) przedstawiciele różnych zawodów: fryzjer, sędzia, duchowny. W grupie – oprócz kukiera, którego wygląd ma przestraszać (przede wszystkim dzieci i młode panny) – są też inne maszkarony, np.: karakondźo (tur. straszydło), drakus, babuger, arapin. 
Istotną postacią jest też „car” – np. we wsi Sveti Nikole tę postać kukierzy unoszą na kocu, umieszczają na wozie, do którego sami się zaprzęgają, po czym pochód rusza na centralny plac wiejski, gdzie czeka przygotowany stół do rytualnej uczty. 
Wszędzie przebierańcom towarzyszą także lokalne orkiestry (np. bęben z perkusyjnym talerzem, gajda). 
Maskarada przyciąga mieszkańców, integruje w czasie przygotowań i wymusza współuczestnictwo sąsiedzkie, co zdaniem badacza Geralda Creeda, zajmującego się maskaradami na Bałkanach, może być elementem refleksji nad rekonstrukcją tradycji lokalnych, wraz z procesami bezpośrednio związanymi z wiejską polityką pokrewieństwa, sąsiedztwa i tożsamości. 
Maski i stroje kukierów posiada w swojej kolekcji bałkańskiej m.in. Państwowe Muzeum Etnograficzne w Warszawie. 

</doc>
<doc id="3658484" url="https://pl.wikipedia.org/wiki?curid=3658484" title="Strażnica KOP „Krzemień”">
Strażnica KOP „Krzemień”

Strażnica KOP „Krzemień” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Krzemień” w latach 1928 – 1939 funkcjonowała w strukturze organizacyjnej 1 kompanii granicznej KOP „Borowe” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku popolicyjnym. Strażnicę z macierzystą kompanią łączyła droga polna długości 9 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Krzemień” w 1932 i 1938 roku ochraniała pododcinek granicy państwowej szerokości 10 kilometrów od słupa granicznego nr 1448 do 1459.
Sąsiednie strażnice:

</doc>
<doc id="3658485" url="https://pl.wikipedia.org/wiki?curid=3658485" title="Dekanat zarajski">
Dekanat zarajski

Dekanat zarajski – jeden z 48 dekanatów eparchii moskiewskiej obwodowej Rosyjskiego Kościoła 
Prawosławnego. Obejmuje cerkwie położone w rejonie zarajskim obwodu moskiewskiego. Funkcjonują w nim cztery cerkwie parafialne miejskie, dwadzieścia cerkwi parafialnych wiejskich, pięć cerkwi filialnych, cerkiew domowa i siedem kaplic.
Funkcję dziekana pełni protojerej Piotr Spiridonow.

</doc>
<doc id="3658487" url="https://pl.wikipedia.org/wiki?curid=3658487" title="Chiney Ogwumike">
Chiney Ogwumike

Chinenye „Chiney” Ogwumike (ur. 22 marca 1992 w Tomball) – amerykańska koszykarka, nigeryjskiego pochodzenia, występująca na pozycji silnej skrzydłowej, obecnie zawodniczka Los Angeles Sparks.
Jej starsza o dwa lata siostra – Nneka Ogwumike jest również zawodową koszykarką.
28 kwietnia 2019 trafiła w wyniku wymiany do Los Angeles Sparks, gdzie występowała razem ze swoją starszą siostrą Nneką. 3 marca 2021 podpisała kolejną, wieloletnią umowę z klubem, z Los Angeles.

</doc>
<doc id="3658488" url="https://pl.wikipedia.org/wiki?curid=3658488" title="Strażnica KOP „Siwki”">
Strażnica KOP „Siwki”

Strażnica KOP „Siwki” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Siwki” w latach 1928 – 1939 funkcjonowała w strukturze organizacyjnej 2 kompanii granicznej KOP „Lewacze”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 6 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Siwki” w 1932 i 1938 roku ochraniała pododcinek granicy państwowej szerokości 4 kilometrów 100 metrów od słupa granicznego nr 1460 do 1464.
Sąsiednie strażnice:

</doc>
<doc id="3658489" url="https://pl.wikipedia.org/wiki?curid=3658489" title="Strażnica KOP „Pomiary”">
Strażnica KOP „Pomiary”

Strażnica KOP „Pomiary” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Pomiary” w latach 1928 – 1939 funkcjonowała w strukturze organizacyjnej 2 kompanii granicznej KOP „Lewacze”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku popolicyjnym. Strażnicę z macierzystą kompanią łączyła droga polna długości 5 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Pomiary” w 1932 i 1938 roku ochraniała pododcinek granicy państwowej szerokości 4 kilometrów 200 metrów od słupa granicznego nr 1465 do 1471.
Sąsiednie strażnice:

</doc>
<doc id="3658490" url="https://pl.wikipedia.org/wiki?curid=3658490" title="Strażnica KOP „Nowa Huta”">
Strażnica KOP „Nowa Huta”

Strażnica KOP „Nowa Huta” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Nowa Huta” w latach 1928 – 1939 funkcjonowała w strukturze organizacyjnej 2 kompanii granicznej KOP „Lewacze”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 4 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Nowa Huta” w 1932 i 1938 roku ochraniała pododcinek granicy państwowej szerokości 4 kilometrów od słupa granicznego nr 1472 do 1478.
Sąsiednie strażnice:

</doc>
<doc id="3658491" url="https://pl.wikipedia.org/wiki?curid=3658491" title="Strażnica KOP „Korecka Huta”">
Strażnica KOP „Korecka Huta”

Strażnica KOP „Korecka Huta” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. 88 strażnica KOP „Korecka Huta” w latach 1928 – 1939 funkcjonowała w strukturze organizacyjnej 2 kompanii granicznej KOP „Lewacze” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 4 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Korecka Huta” w 1932 i 1938 roku ochraniała pododcinek granicy państwowej szerokości 4 kilometrów 500 metrów od słupa granicznego nr 1479 do 1486.
Sąsiednie strażnice:

</doc>
<doc id="3658492" url="https://pl.wikipedia.org/wiki?curid=3658492" title="Orophea katschallica">
Orophea katschallica

Orophea katschallica Kurz – gatunek rośliny z rodziny flaszowcowatych ("Annonaceae"). Występuje naturalnie na indyjskich wyspach Andamanach i Nikobarach. 
Biologia i ekologia.
Kwitnie od czerwca do września, natomiast owoce dojrzewają od grudnia do stycznia. 
Zastosowanie.
Żyjące na niektórych wyspach Andamanów plemię Onge używa liści tego gatunku do odstraszania owadów podczas zbierania miodu. W efekcie przeżute liście służą jako rozmaz na ciało, ale również niektóre osoby żując je w ustach, plują bezpośrednio do ula, aby odstraszyć pszczoły.

</doc>
<doc id="3658494" url="https://pl.wikipedia.org/wiki?curid=3658494" title="Mosannona">
Mosannona

Mosannona Chatrou – rodzaj roślin z rodziny flaszowcowatych ("Annonaceae" Juss.). Według "The Plant List" w obrębie tego rodzaju znajduje się 13 gatunków o nazwach zweryfikowanych i zaakceptowanych, podczas gdy kolejnych 5 taksonów ma status gatunków niepewnych (niezweryfikowanych). Gatunki tu należące występują naturalnie w klimacie tropikalnym obu Ameryk. Są to niewielkie drzewa występujące w nizinnych, wilgotnych lasach równikowych po obu stronach Andów od Peru i Ekwadoru, po Kolumbię i dalej Amerykę Środkową. Jeden gatunek rośnie w Gujanie i Surinamie.
Systematyka.
Rodzaj wraz z całą rodziną flaszowcowatych w ramach rzędu magnoliowców wchodzi w skład jednej ze starszych linii rozwojowych okrytonasiennych określanych jako klad magnoliowych.
W obrębie rodziny rodzaj zaliczany jest do plemienia "Malmeeae" w obrębie podrodziny "Malmeoideae".

</doc>
<doc id="3658495" url="https://pl.wikipedia.org/wiki?curid=3658495" title="Strażnica KOP „Berezówka”">
Strażnica KOP „Berezówka”

Strażnica KOP „Berezówka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Berezówka” w latach 1928 – 1939 funkcjonowała w strukturze organizacyjnej 3 kompanii granicznej KOP „Bielczaki”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 12 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Berezówka” w 1932 i 1938 roku ochraniała pododcinek granicy państwowej szerokości 5 kilometrów 500 metrów od słupa granicznego nr 1487 do 1493.
Sąsiednie strażnice:

</doc>
<doc id="3658497" url="https://pl.wikipedia.org/wiki?curid=3658497" title="Mosannona xanthochlora">
Mosannona xanthochlora

Mosannona xanthochlora (Diels) Chatrou – gatunek rośliny z rodziny flaszowcowatych ("Annonaceae" Juss.). Występuje naturalnie w Ekwadorze oraz Peru. 

</doc>
<doc id="3658500" url="https://pl.wikipedia.org/wiki?curid=3658500" title="Mosannona maculata">
Mosannona maculata

Mosannona maculata Chatrou &amp; Welzenis – gatunek rośliny z rodziny flaszowcowatych ("Annonaceae" Juss.). Występuje naturalnie w Panamie oraz Kolumbii. 
Biologia i ekologia.
Rośnie w lasach, na terenach nizinnych.

</doc>
<doc id="3658501" url="https://pl.wikipedia.org/wiki?curid=3658501" title="Mosannona hypoglauca">
Mosannona hypoglauca

Mosannona hypoglauca (Standl.) Chatrou – gatunek rośliny z rodziny flaszowcowatych ("Annonaceae" Juss.). Występuje naturalnie w Panamie oraz Kolumbii. 
Biologia i ekologia.
Rośnie w lasach. Występuje na wysokości do 500 m n.p.m.

</doc>
<doc id="3658502" url="https://pl.wikipedia.org/wiki?curid=3658502" title="Strażnica KOP „Astrachanka”">
Strażnica KOP „Astrachanka”

Strażnica KOP „Astrachanka” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Astrachanka” w latach 1928 – 1939 funkcjonowała w strukturze organizacyjnej 3 kompanii granicznej KOP „Bielczaki”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku KOP. Strażnicę z macierzystą kompanią łączyła droga polna długości 6,5 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Astrachanka” w 1932 roku ochraniała pododcinek granicy państwowej szerokości 5 kilometrów od słupa granicznego nr 1494 do 1499, a w 1938 roku pododcinek szerokości 5 kilometrów 500 metrów od słupa granicznego nr 1494 do 1499.
Sąsiednie strażnice:

</doc>
<doc id="3658503" url="https://pl.wikipedia.org/wiki?curid=3658503" title="Mosannona guatemalensis">
Mosannona guatemalensis

Mosannona guatemalensis (Lundell) Chatrou – gatunek rośliny z rodziny flaszowcowatych ("Annonaceae" Juss.). Występuje endemicznie w Gwatemali. 
Biologia i ekologia.
Rośnie w lasach.

</doc>
<doc id="3658504" url="https://pl.wikipedia.org/wiki?curid=3658504" title="Strażnica KOP „Ujście”">
Strażnica KOP „Ujście”

Strażnica KOP „Ujście” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Ujściu rozmieszczono dowództwo i pododdziały sztabowe 36 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłej strażnicy KOP „Ujście” służbę graniczną pełnili żołnierze 36 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Ujście” w latach 1928 – 1939 funkcjonowała w strukturze organizacyjnej 3 kompanii granicznej KOP „Bielczaki”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku prywatnym. Strażnicę z macierzystą kompanią łączyła droga polna długości 4,5 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Ujście” w 1932 i 1938 roku ochraniała pododcinek granicy państwowej szerokości 4 kilometrów 300 metrów od słupa granicznego nr 1500 do 1503.
Sąsiednie strażnice:

</doc>
<doc id="3658505" url="https://pl.wikipedia.org/wiki?curid=3658505" title="Mosannona garwoodii">
Mosannona garwoodii

Mosannona garwoodii Chatrou &amp; Welzenis – gatunek rośliny z rodziny flaszowcowatych ("Annonaceae" Juss.). Występuje endemicznie w Panamie. 
Biologia i ekologia.
Rośnie w lasach, na terenach nizinnych.

</doc>
<doc id="3658506" url="https://pl.wikipedia.org/wiki?curid=3658506" title="Strażnica KOP „Frankopol”">
Strażnica KOP „Frankopol”

Strażnica KOP „Frankopol” – zasadnicza jednostka organizacyjna Korpusu Ochrony Pogranicza pełniąca służbę ochronną na granicy polsko-sowieckiej.
Formowanie i zmiany organizacyjne.
W 1924 roku, w składzie 1 Brygady Ochrony Pogranicza, został sformowany 2 batalion graniczny. W 1928 roku w skład batalionu wchodziło 13 strażnic. Strażnica KOP „Frankopol” w latach 1928 – 1939 funkcjonowała w strukturze organizacyjnej 3 kompanii granicznej KOP „Bielczaki” z pułku KOP „Sarny”. Strażnica liczyła około 18 żołnierzy i rozmieszczona była przy linii granicznej z zadaniem bezpośredniej ochrony granicy państwowej .
W 1932 roku obsada strażnicy zakwaterowana była w budynku popolicyjnym. Strażnicę z macierzystą kompanią łączyła droga polna długości 8,5 km.
Służba graniczna.
Podstawową jednostką taktyczną Korpusu Ochrony Pogranicza przeznaczoną do pełnienia służby ochronnej był batalion graniczny. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Strażnica KOP „Frankopol” w 1932 roku ochraniała pododcinek granicy państwowej szerokości 7 kilometrów od słupa granicznego nr 1504 do 1518, a w 1938 roku pododcinek szerokości 5 kilometrów 950 metrów od słupa granicznego nr 1504 do 1516.
Sąsiednie strażnice:

</doc>
<doc id="3658507" url="https://pl.wikipedia.org/wiki?curid=3658507" title="Mosannona costaricensis">
Mosannona costaricensis

Mosannona costaricensis (R.E. Fr.) Chatrou – gatunek rośliny z rodziny flaszowcowatych ("Annonaceae" Juss.). Występuje endemicznie w Kostaryce. 
Biologia i ekologia.
Rośnie w lasach. Występuje na wysokości do 500 m n.p.m.

</doc>
<doc id="3658508" url="https://pl.wikipedia.org/wiki?curid=3658508" title="Pianista">
Pianista

Pianista – muzyk grający na fortepianie. Pianiści wykonują szeroki repertuar w różnych stylach, w tym muzykę poważną, jazz, blues oraz różnego rodzaju style muzyki rozrywkowej, w tym muzykę rockową. Umiejętność gry na fortepianie sprzyja opanowaniu gry na innych instrumentach klawiszowych, takich jak syntezator, klawesyn, czelesta, czy organy.
Pianiści.
Pianiści-kompozytorzy.
Wielu znanych kompozytorów było jednocześnie pianistami. W gronie tym znajdują się m.in.:

</doc>
<doc id="3658509" url="https://pl.wikipedia.org/wiki?curid=3658509" title="Monodora brevipes">
Monodora brevipes

Monodora brevipes Benth. – gatunek rośliny z rodziny flaszowcowatych ("Annonaceae" Juss.). Występuje naturalnie w Gwinei, Sierra Leone, Liberii, Wybrzeżu Kości Słoniowej, Ghanie, Beninie, południowej Nigerii, w Kamerunie, Gwinei Równikowej oraz na Wyspach Świętego Tomasza i Książęcej. 
Biologia i ekologia.
Rośnie w lasach.

</doc>
<doc id="3658510" url="https://pl.wikipedia.org/wiki?curid=3658510" title="Monodora grandidieri">
Monodora grandidieri

Monodora grandidieri Baill. – gatunek rośliny z rodziny flaszowcowatych ("Annonaceae" Juss.). Występuje naturalnie w Kenii, Tanzanii, Malawi oraz Mozambiku. 
Biologia i ekologia.
Rośnie w wilgotnych wiecznie zielonych lasach, na brzegach rzek. Występuje na wysokości do 600 m n.p.m.

</doc>
<doc id="3658511" url="https://pl.wikipedia.org/wiki?curid=3658511" title="Monodora junodii">
Monodora junodii

Monodora junodii Engl. &amp; Diels – gatunek rośliny z rodziny flaszowcowatych ("Annonaceae" Juss.). Występuje naturalnie w Południowej Afryce, Zimbabwe, Mozambiku, Malawi, Tanzanii oraz Kenii. 
Biologia i ekologia.
Rośnie w zaroślach oraz na otwartych przestrzeniach w lasach, na glebach suchych i piaszczystych. Występuje na wysokości do 900 m n.p.m. Kwitnie od września do listopada, natomiast owoce dojrzewają od stycznia do marca. 
Zastosowanie.
Niekiedy nasiona tego gatunku są używane przez kobiety lokalnych społeczności do tworzenia naszyjników.

</doc>
<doc id="3658513" url="https://pl.wikipedia.org/wiki?curid=3658513" title="Monodora minor">
Monodora minor

Monodora minor Engl. &amp; Diels – gatunek rośliny z rodziny flaszowcowatych ("Annonaceae" Juss.). Występuje naturalnie w Tanzanii oraz północnym Mozambiku. 
Biologia i ekologia.
Rośnie na sawannach, otwartych przestrzeniach w lasach oraz w zaroślach. Występuje na wysokości do 750 m n.p.m..

</doc>
<doc id="3658516" url="https://pl.wikipedia.org/wiki?curid=3658516" title="Monodora myristica">
Monodora myristica

Monodora myristica (Gaertn.) Dunal – gatunek rośliny z rodziny flaszowcowatych ("Annonaceae" Juss.). Występuje naturalnie w Afryce na obszarze od Liberii po Kamerun. Ponadto jest uprawiany w innych częściach świata. Gatunek ten został zawleczony na Karaiby wraz z afrykańskimi niewolnikami. 
Zastosowanie.
Nasiona tego gatunku mają smak podobny do gałki muszkatołowej i są używane jako przyprawa lub do produkcji różańców. Lokalnie gatunek ma także zastosowanie w medycynie niekonwencjonalnej.

</doc>
<doc id="3658517" url="https://pl.wikipedia.org/wiki?curid=3658517" title="Monodora tenuifolia">
Monodora tenuifolia

Monodora tenuifolia Benth. – gatunek rośliny z rodziny flaszowcowatych ("Annonaceae" Juss.). Występuje endemicznie w Gwinei, Sierra Leone, Wybrzeżu Kości Słoniowej, Ghanie, Togo, Nigerii oraz Kamerunie. 
Biologia i ekologia.
Rośnie w lasach.

</doc>
