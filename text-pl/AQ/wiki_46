<doc id="3658518" url="https://pl.wikipedia.org/wiki?curid=3658518" title="Monodora unwinii">
Monodora unwinii

Monodora unwinii Hutch. &amp; Dalziel – gatunek rośliny z rodziny flaszowcowatych ("Annonaceae" Juss.). Występuje naturalnie w południowej Nigerii, podczas gdy inne źródła podają występowanie w zachodniej części tego kraju. 
Biologia i ekologia.
Rośnie w lasach. 
Ochrona.
W Czerwonej księdze gatunków zagrożonych został zaliczony do kategorii VU – gatunków narażonych na wyginięcie. Został zaliczony do tej kategorii, ponieważ występuje tylko na niewielkim obszarze leśnym, którego powierzchnia cały czas maleje. Jest to głównie spowodowane presją ze strony rolnictwa.

</doc>
<doc id="3658522" url="https://pl.wikipedia.org/wiki?curid=3658522" title="Miliusa velutina">
Miliusa velutina

Miliusa velutina (A.DC.) Hook.f. &amp; Thomson – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach, Bangladeszu, Mjanmie, Tajlandii, Kambodży, Laosie, Wietnamie oraz południowych Chinach. 
Biologia i ekologia.
Rośnie w lasach. Występuje na wysokości od 500 do 700 m n.p.m. Kwitnie w maju, natomiast owoce dojrzewają w lipcu.

</doc>
<doc id="3658524" url="https://pl.wikipedia.org/wiki?curid=3658524" title="Mount Darwin (Kalifornia)">
Mount Darwin (Kalifornia)

Mount Darwin – szczyt w USA, w środkowej części stanu Kalifornia, położony 32 km na południowy zachód od miasta Bishop, na granicy hrabstw Fresno i Inyo, w Kings Canyon National Park. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1895 roku na cześć angielskiego przyrodnika i ewolucjonisty Karola Darwina.

</doc>
<doc id="3658525" url="https://pl.wikipedia.org/wiki?curid=3658525" title="Miliusa traceyi">
Miliusa traceyi

Miliusa traceyi Jessup – gatunek rośliny z rodziny flaszowcowatych ("Annonaceae" Juss.). Występuje endemicznie w Australii – w północnej części Terytorium Północnego oraz w północnej części stanu Queensland. 
Biologia i ekologia.
Rośnie w lasach i zaroślach.

</doc>
<doc id="3658527" url="https://pl.wikipedia.org/wiki?curid=3658527" title="Miliusa tenuistipitata">
Miliusa tenuistipitata

Miliusa tenuistipitata W.T. Wang – gatunek rośliny z rodziny flaszowcowatych ("Annonaceae" Juss.). Występuje naturalnie w południowych Chinach – w południowej części prowincji Junnan. 
Biologia i ekologia.
Rośnie w lasach mieszanych. Występuje na wysokości od 700 do 1500 m n.p.m. Kwitnie w maju, natomiast owoce dojrzewają w czerwcu.

</doc>
<doc id="3658529" url="https://pl.wikipedia.org/wiki?curid=3658529" title="Miliusa sinensis">
Miliusa sinensis

Miliusa sinensis Finet &amp; Gagnep. – gatunek rośliny z rodziny flaszowcowatych ("Annonaceae" Juss.). Występuje naturalnie w północnej części Wietnamu oraz w południowych Chinach (w prowincjach Guangdong, Junnan i Kuejczou oraz w regionie autonomicznym Kuangsi). 
Biologia i ekologia.
Rośnie w gęstych lasach. Występuje na wysokości od 500 do 1500 m n.p.m. Kwitnie od kwietnia do października, natomiast owoce dojrzewają od lipca do grudnia.

</doc>
<doc id="3658530" url="https://pl.wikipedia.org/wiki?curid=3658530" title="Miliusa cuneata">
Miliusa cuneata

Miliusa cuneata W. G. Craib – gatunek rośliny z rodziny flaszowcowatych ("Annonaceae" Juss.). Występuje naturalnie w Tajlandii oraz południowych Chinach (w południowej części prowincji Junnan). 
Biologia i ekologia.
Rośnie na otwartych przestrzeniach w lasach. Występuje na wysokości od 500 do 1500 m n.p.m. Kwitnie w maju, natomiast owoce dojrzewają od czerwca do sierpnia.

</doc>
<doc id="3658533" url="https://pl.wikipedia.org/wiki?curid=3658533" title="Miliusa brahei">
Miliusa brahei

Miliusa brahei (F. Muell.) Jessup – gatunek rośliny z rodziny flaszowcowatych ("Annonaceae" Juss.). Występuje endemicznie w Australii – w stanie Queensland, na Terytorium Północnym oraz w północnej części Australii Zachodniej. 
Biologia i ekologia.
Rośnie w lasach i zaroślach, na terenach nizinnych.

</doc>
<doc id="3658535" url="https://pl.wikipedia.org/wiki?curid=3658535" title="Melodorum">
Melodorum

Melodorum Lour. – rodzaj roślin z rodziny flaszowcowatych ("Annonaceae" Juss.). Według "The Plant List" w obrębie tego rodzaju znajdują się 2 gatunki o nazwach zweryfikowanych i zaakceptowanych, podczas gdy aż 22 kolejne taksony mają status gatunków niepewnych (niezweryfikowanych). Występuje naturalnie w klimacie tropikalnym Azji i Australazji, a według niektórych źródeł także Afryki. Gatunkiem typowym jest "M. fruticosum" Lour. 
Systematyka.
Rodzaj wraz z całą rodziną flaszowcowatych w ramach rzędu magnoliowców wchodzi w skład jednej ze starszych linii rozwojowych okrytonasiennych określanych jako klad magnoliowych.

</doc>
<doc id="3658547" url="https://pl.wikipedia.org/wiki?curid=3658547" title="Orophea monosperma">
Orophea monosperma

Orophea monosperma Kurz ex Craib – gatunek rośliny z rodziny flaszowcowatych ("Annonaceae" Juss.). Występuje naturalnie na indyjskich wyspach Andamanach. 
Biologia i ekologia.
Rośnie w wiecznie zielonych lasach. Kwitnie od marca do czerwca, natomiast owoce dojrzewają od sierpnia do września.

</doc>
<doc id="3658549" url="https://pl.wikipedia.org/wiki?curid=3658549" title="Lista telefonów marki Siemens">
Lista telefonów marki Siemens

Lista telefonów Siemens – lista wyprodukowanych telefonów komórkowych przez firmę Siemens lub w wyniku współpracy firm BenQ i Siemens.

</doc>
<doc id="3658551" url="https://pl.wikipedia.org/wiki?curid=3658551" title="Mount Ericsson">
Mount Ericsson

Mount Ericsson – szczyt w USA, w środkowej części stanu Kalifornia, położony 32 km na północny zachód od miasta Lone Pine, w hrabstwie Tulare w Kings Canyon National Park. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1896 roku na cześć szwedzkiego inżyniera i wynalazcy, pracującego w Stanach Zjednoczonych, Johna Ericssona.

</doc>
<doc id="3658559" url="https://pl.wikipedia.org/wiki?curid=3658559" title="Orophea multiflora">
Orophea multiflora

Orophea multiflora Jovet-Ast – gatunek rośliny z rodziny flaszowcowatych ("Annonaceae" Juss.). Występuje naturalnie w Wietnamie oraz południowo-wschodnich Chinach (w regionie autonomicznym Kuangsi). 
Biologia i ekologia.
Rośnie w lasach. Występuje na wysokości do 500 m n.p.m. Kwitnie w marcu, natomiast owoce dojrzewają od kwietnia do czerwca.

</doc>
<doc id="3658560" url="https://pl.wikipedia.org/wiki?curid=3658560" title="Żywot i śmierć Jana Tarnowskiego">
Żywot i śmierć Jana Tarnowskiego

Żywot i śmierć Jana Tarnowskiego, kasztelana krakowskiego, hetmana wielkiego koronnego – biografia pochwalna autorstwa Stanisława Orzechowskiego z 1561, opisująca postać Jana Amora Tarnowskiego.
"Żywot" został napisany niedługo po pogrzebie Tarnowskiego. Gatunkowo zbliża się do enkomionu. Zaliczany jest do czołowych polskich biografii renesansowych. Utwór przedstawia dzieje rodu Tarnowskich, lata nauki i wędrówki Jana Tarnowskiego, jego zasługi wojenne, życie domowe, poglądy polityczne i religijne. Wizerunek hetmana jest wyidealizowany. Tarnowski jawi się jako wzorzec szlachcica-magnata, obrońcy ojczyzny, tronu i wiary, a jednocześnie jako człowiek człowiek wolny i nieskrępowany w wyborach.

</doc>
<doc id="3658561" url="https://pl.wikipedia.org/wiki?curid=3658561" title="Mount Gabb">
Mount Gabb

Mount Gabb – szczyt w USA, w środkowej części stanu Kalifornia, położony 32 km na południowy zachód od miasta Bishop, w hrabstwie Fresno w rezerwacie "John Muir Wilderness Area". Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano w 1865 roku na cześć amerykańskiego paleontologa Williama Gabba.

</doc>
<doc id="3658564" url="https://pl.wikipedia.org/wiki?curid=3658564" title="Zygmunt Mostowski">
Zygmunt Mostowski

Zygmunt Mostowski (ur. 27 marca 1883 w Puławach, zm. 2 grudnia 1934 w Warszawie) – dziennikarz, literat, urzędnik konsularny.
Życiorys.
Syn Kazimierza (zm. 1901) i Stefanii Pasiutewicz (zm. 1935). Absolwent Wydziału Filozoficznego Uniwersytetu Lwowskiego, następnie redaktor „Dziennika Kijowskiego”. Wstąpił do polskiej służby zagranicznej, pełniąc m.in. funkcję w Ministerstwie Spraw Zagranicznych (1921–1926), konsula/konsula gen. w Tbilisi (1926–1931), prac. MSZ (1931–).
Pochowany na cmentarzu Powązkowskim w Warszawie.

</doc>
<doc id="3658566" url="https://pl.wikipedia.org/wiki?curid=3658566" title="Tunel pod placem Zamkowym">
Tunel pod placem Zamkowym



</doc>
<doc id="3658568" url="https://pl.wikipedia.org/wiki?curid=3658568" title="Meiogyne virgata">
Meiogyne virgata

Meiogyne virgata (Blume) Miq. – gatunek rośliny z rodziny flaszowcowatych ("Annonaceae" Juss.). Występuje naturalnie w Wietnamie, Malezji (stany Sarawak i Sabah), Indonezji (między innymi na Sumatrze, Jawie i w Kalimantanie) oraz na Filipinach (między innymi na Palawanie, Mindanao i Leyte). 

</doc>
<doc id="3658569" url="https://pl.wikipedia.org/wiki?curid=3658569" title="Jarryd Dunn">
Jarryd Dunn

Jarryd Dunn (ur. 30 stycznia 1992) – brytyjski lekkoatleta specjalizujący się w biegach sprinterskich.
W 2015 roku podczas mistrzostw świata w Pekinie stanął na najniższym stopniu podium w sztafecie 4 × 400 m. W 2016 wystartował na mistrzostwach Europy w Amsterdamie, jednakże występ w nich zakończył na półfinale.

</doc>
<doc id="3658571" url="https://pl.wikipedia.org/wiki?curid=3658571" title="Meiogyne ramarowii">
Meiogyne ramarowii

Meiogyne ramarowii (Dunn) Gandhi – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach – w stanach Tamilnadu, Karnataka oraz Kerala. 
Biologia i ekologia.
Rośnie w wiecznie zielonych lasach. Kwitnie od lutego do lipca, natomiast owoce dojrzewają od maja do października.

</doc>
<doc id="3658572" url="https://pl.wikipedia.org/wiki?curid=3658572" title="Held">
Held



</doc>
<doc id="3658574" url="https://pl.wikipedia.org/wiki?curid=3658574" title="Meiogyne pannosa">
Meiogyne pannosa

Meiogyne pannosa (Dalzell) J. Sinclair – gatunek rośliny z rodziny flaszowcowatych ("Annonaceae" Juss.). Występuje naturalnie w Indiach – w stanach Maharasztra, Karnataka, Tamilnadu oraz Kerala. 
Biologia i ekologia.
Rośnie w wiecznie zielonych lasach. Kwitnie od stycznia do maja, natomiast owoce dojrzewają od października do grudnia.

</doc>
<doc id="3658575" url="https://pl.wikipedia.org/wiki?curid=3658575" title="Junction Peak">
Junction Peak

Junction Peak – szczyt w USA, w środkowej części stanu Kalifornia, położony 30 km na północny zachód od miasta Lone Pine, na granicy hrabstw Tulare i Inyo w Sequoia National Park. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadał J. N. Le Conte w 1896 roku aby podkreślić przecięcie uskoku Kings-Kern z głównym łańcuchem gór Sierra Nevada.

</doc>
<doc id="3658576" url="https://pl.wikipedia.org/wiki?curid=3658576" title="Meiogyne monosperma">
Meiogyne monosperma

Meiogyne monosperma (Hook.f. &amp; Thomson) Heusden – gatunek rośliny z rodziny flaszowcowatych ("Annonaceae" Juss.). Występuje naturalnie na Sumatrze, Borneo oraz malezyjskiej części Półwyspu Malajskiego. 

</doc>
<doc id="3658577" url="https://pl.wikipedia.org/wiki?curid=3658577" title="Meiogyne kwangtungensis">
Meiogyne kwangtungensis

Meiogyne kwangtungensis P.T. Li – gatunek rośliny z rodziny flaszowcowatych ("Annonaceae" Juss.). Występuje naturalnie w południowych Chinach – na wyspie Hajnan. 
Biologia i ekologia.
Rośnie na otwartych przestrzeniach w lasach. Występuje na wysokości do 600 m n.p.m. Kwitnie w lipcu, natomiast owoce dojrzewają od lipca do sierpnia.

</doc>
<doc id="3658578" url="https://pl.wikipedia.org/wiki?curid=3658578" title="Enzo Traverso">
Enzo Traverso

Enzo Traverso (ur. 14 października 1957 w Gavi) – włoski historyk i dziennikarz piszący w języku francuskim.
Życiorys.
Absolwent Uniwersytetu w Genui. Doktorat w 1989 w École des hautes études en sciences sociales. Wykładowca m.in. Université Paris-VIII, École des hautes études en sciences sociales, Université de Picardie w Amiens, obecnie Cornell University. Zajmuje się historią XX wieku, zwłaszcza totalitaryzmem i Holocaustem. 

</doc>
<doc id="3658579" url="https://pl.wikipedia.org/wiki?curid=3658579" title="Meiogyne cylindrocarpa">
Meiogyne cylindrocarpa

Meiogyne cylindrocarpa (Burck) Heusden – gatunek rośliny z rodziny flaszowcowatych ("Annonaceae" Juss.). Występuje naturalnie w Australii (w stanach Australia Zachodnia, Queensland oraz na Terytorium Północnym), na Nowej Gwinei, Borneo oraz na archipelagu Marianów. 
Biologia i ekologia.
Rośnie w lasach i zaroślach, na terenach nizinnych.

</doc>
<doc id="3658580" url="https://pl.wikipedia.org/wiki?curid=3658580" title="Ellen Baker">
Ellen Baker

Ellen Louise Shulman Baker (ur. 27 kwietnia 1953 w Fayetteville w stanie Karolina Północna) – amerykańska astronautka w stanie spoczynku, uczestniczka 10. grupy astronautów NASA w charakterze specjalistki misji.
Córka Mela i Claire Shulmanów, wychowywała się w Nowym Jorku. W 1974 roku otrzymała licencjat z geologii na stanowym University of Buffalo, a w 1978 roku uzyskała doktorat z medycyny na Uniwersytecie Cornella.
W 1981 roku śladami rodziców zatrudniła się w NASA jako pracownik medyczny w Centrum Lotów Kosmicznych imienia Lyndona B. Johnsona. W tym samym roku ukończyła kurs medycyny lotniczej Sił Powietrznych USA. W 1984 roku wybrana do 10. grupy astronautów, ukończyła szkolenie rok później.
Brała udział w trzech lotach wahadłowców:
W stan spoczynku przeszła w styczniu 2012 roku po ponad 30 latach służby.
Wyszła za mąż za Kennetha J. Bakera, mają dwie córki.

</doc>
<doc id="3658582" url="https://pl.wikipedia.org/wiki?curid=3658582" title="Jasmine Todd">
Jasmine Todd

Jasmine Todd (ur. 23 grudnia 1993) – amerykańska lekkoatletka specjalizująca się w biegach sprinterskich oraz w skoku w dal.
W 2015 roku zdobyła srebrny medal mistrzostw świata w Pekinie w sztafecie 4 × 100 metrów.
Rekordy życiowe: bieg na 100 metrów – 10,92 (16 czerwca 2015, Eugene), bieg na 200 metrów – 22,89 (16 maja 2015, Los Angeles); skok w dal – 6,84 (27 czerwca 2015, Eugene).

</doc>
<doc id="3658584" url="https://pl.wikipedia.org/wiki?curid=3658584" title="Mount Keith">
Mount Keith

Mount Keith – szczyt w USA, w środkowej części stanu Kalifornia, położony 27 km na północny zachód od miasta Lone Pine, na granicy hrabstw Inyo i Tulare w Kings Canyon National Park. Jest to jeden z najwyższych szczytów w górach Sierra Nevada oraz w Kalifornii. Obecną nazwę szczytowi nadano na cześć amerykańskiego malarza i pejzażysty Williama Keitha.

</doc>
<doc id="3658603" url="https://pl.wikipedia.org/wiki?curid=3658603" title="Malmea">
Malmea

Malmea R.E.Fr. – rodzaj roślin z rodziny flaszowcowatych ("Annonaceae" Juss.). Według "The Plant List" w obrębie tego rodzaju znajduje się 10 gatunków. Występuje naturalnie w klimacie tropikalnym obu Ameryk. Gatunkiem typowym jest "M. obovata" R.E.Fr. 
Systematyka.
Rodzaj wraz z całą rodziną flaszowcowatych w ramach rzędu magnoliowców wchodzi w skład jednej ze starszych linii rozwojowych okrytonasiennych określanych jako klad magnoliowych.

</doc>
<doc id="3658606" url="https://pl.wikipedia.org/wiki?curid=3658606" title="Malmea obovata">
Malmea obovata

Malmea obovata R.E.Fr. – gatunek rośliny z rodziny flaszowcowatych ("Annonaceae" Juss.). Występuje endemicznie w Brazylii – w stanie Bahia. 
Biologia i ekologia.
Rośnie w lasach, na terenach nizinnych.

</doc>
<doc id="3658607" url="https://pl.wikipedia.org/wiki?curid=3658607" title="Anatolij Kubacki">
Anatolij Kubacki

Anatolij Lwowicz Kubacki (ros. Анато́лий Льво́вич Куба́цкий; ur. 1908 w Moskwie, zm. 2001 tamże) – radziecki aktor filmowy, teatralny i głosowy. Aktor Teatru im. Majakowskiego oraz Teatru Aktora Filmowego. Pochowany na Cmentarzu Piatnickim w Moskwie.

</doc>
<doc id="3658616" url="https://pl.wikipedia.org/wiki?curid=3658616" title="Reyare Thomas">
Reyare Thomas

Reyare Thomas (ur. 23 listopada 1987) – trynidadzko-tobagijska lekkoatletka, sprinterka.
Podczas mistrzostw Ameryki Środkowej i Karaibów w 2009 roku w Hawanie zdobyła brązowe medale w sztafecie 4 × 100 metrów oraz w biegu na 200 metrów. Cztery lata później na tej samej imprezie, tym razem w Morelii poprawiła swoje najlepsze osiągnięcie, zdobywając srebrny medal w sztafecie. W sezonie 2014 z koleżankami z reprezentacji wywalczyły brązowy medal na IAAF World Relays 2014 w Nassau, również na Bahamach. Rok później na mistrzostwach świata w Pekinie sięgnęła po brąz w sztafecie 4 × 100 metrów, a wcześniej, także na najniższym stopniu podium stanęła podczas mistrzostw Ameryki Środkowej i Karaibów.
Rekordy życiowe.
Thomas razem z koleżankami z reprezentacji jest także aktualną rekordzistą kraju w sztafetach 4 x 100 oraz 4 x 200 metrów (42,03 w 2015 oraz 1:32,62 w 2017).

</doc>
<doc id="3658624" url="https://pl.wikipedia.org/wiki?curid=3658624" title="Debut Tour">
Debut Tour

Debut Tour – pierwsza trasa koncertowa Björk, w jej trakcie odbyło się trzydzieści dziewięć koncertów.

</doc>
<doc id="3658627" url="https://pl.wikipedia.org/wiki?curid=3658627" title="Grupy i oddziały astronautów">
Grupy i oddziały astronautów



</doc>
<doc id="3658628" url="https://pl.wikipedia.org/wiki?curid=3658628" title="Jurij Korotkych">
Jurij Korotkych

Jurij Pawłowycz Korotkych, ukr. Юрий Павлович Коротких, ros. Юрий Павлович Коротких, "Jurij Pawłowicz Korotkich" (ur. 23 listopada 1939 we wsi Dunajewo, w obwodzie czytyjskim, Rosyjska FSRR, zm. 29 lutego 2016 w Mariupolu, Ukraina) – ukraiński piłkarz pochodzenia rosyjskiego, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek Mechanika Tiumeń. W 1958 rozpoczął karierę piłkarską w miejscowej drużynie Zwiezda Tiumeń, skąd po pół roku przeszedł do Mietałłurga Niżny Tagił. W 1960 został powołany do służby wojskowej, podczas której grał w CSKA Moskwa. Latem 1961 został oddelegowany do piłkarskiego zespołu miasta Sierpuchow. W 1963 bronił barw klubów Krylja Sowietow Kujbyszew i SKA Rostów nad Donem. Na początku 1964 został zaproszony przez trenera Olega Oszenkowa do Szachtara Donieck. Latem 1969 przeszedł do Krywbasu Krzywy Róg, ale już w 1970 przeniósł się do Azowca Mariupol, w którym zakończył karierę piłkarza w roku 1973.
Kariera trenerska.
Po zakończeniu kariery piłkarza rozpoczął pracę szkoleniowca. W 1973 został zaproszony do sztabu szkoleniowego Metałurha Mariupol, w którym pomagał trenować bramkarzy i był dyrektorem technicznym klubu.
29 lutego 2016 zmarł w Mariupolu w wieku 77 lat.

</doc>
<doc id="3658640" url="https://pl.wikipedia.org/wiki?curid=3658640" title="Władysław Kałytwyncew">
Władysław Kałytwyncew



</doc>
<doc id="3658647" url="https://pl.wikipedia.org/wiki?curid=3658647" title="Mastiło">
Mastiło

Mastiło – bułgarski zespół muzyczny grający muzykę pop i rockową, założony w 1999 roku.
Historia zespołu.
Zespół Mastiło został założony w 1999 roku w Sofii. W skład zespołu wchodzą: Wiktorija „Wiki” Terzijska, która zdobyła popularność jako prowadząca program "Bułgarskijat top 100: Forte", a także Desisław Danczew, Władisław Christow i Kirił „Kiredingo” Dikow.
Pod koniec października 2001 roku muzycy wydali swój debiutancki album studyjny zatytułowany "Iguana". W 2003 roku ukazał się ich drugi album zatytułowany "Repeticija".
W 2005 roku zespół wystąpił podczas festiwalu "Złatnijat ełen" organizowanego w Rumunii, na którym zaśpiewali na jednej scenie m.in. z Joe Cockerem i Natalie Imbruglią.
Pod koniec stycznia 2006 roku zespół wydał swój kolejny album studyjny zatytułowany "Eła do men". Płytę promował m.in. singiel „Next to You”, z którym muzycy zakwalifikowali się do udziału w krajowych eliminacjach do 51. Konkursu Piosenki Eurowizji. Pod koniec lutego wystąpili w półfinale selekcji i awansowali do organizowanego dwa tygodnie później finału, w którym zajęli ostatecznie drugie miejsce po zdobyciu 4 tys. głosów telewidzów (20,47% poparcia), przegrywając jedynie ze zwyciężczynią, Marianą Popową. W tym samym roku wystąpili na festiwalu "Art Festival" w Chinach, a także podczas Kaliakra Rock Festival, na którym zagrali support przed rosyjskim piosenkarzzem Filippem Kirkorowem.
W 2007 roku muzycy wystąpili na międzynarodowym festiwalu organizowanym w Ejlacie w Izraelu oraz na Lovech Rock Festival. W tym samym roku ponownie zgłosili się do udziału w krajowych eliminacjach eurowizyjnych, tym razem z piosenką „Gettin’ Crazy”. Na początku lutego wystąpili w półfinale selekcji i awansowali do organizowanego trzy tygodnie później finału, w którym zajęli ósme miejsce na dwunastu wykonawców. Utwór „Gettin’ Crazy” ukazał się w formie singla (EP-ki) w 2009 roku.
W 2010 roku premierę miał ich nowy singiel „W rycete ti e naj-dobre”, teledysk do którego uzyskał wynik ponad 400 tys. wyświetleń w serwisie YouTube. Na początku 2011 roku ukazał się kolejny singiel grupy – „Do kraja”. Oba utwory promowały pierwszy album kompilacyjny zespołu zatytułowany "W rycete ti e naj-dobre", który ukazał się w lutym 2012 roku.

</doc>
<doc id="3658663" url="https://pl.wikipedia.org/wiki?curid=3658663" title="GN-z11">
GN-z11

GN-z11 – odkryta w 2016 galaktyka, która do momentu odkrycia galaktyki HD1 była uznawana za najbardziej odległy obiekt o potwierdzonej odległości od Ziemi.
Odkrycie.
Galaktyka została odkryta przez zespół naukowców analizujących dane z dokonanego przez Kosmiczny Teleskop Hubble’a przeglądu nieba Cosmic Assembly Near-infrared Deep Extragalactic Legacy Survey oraz z podobnego przeglądu Great Observatories Origins Deep Survey dokonanego przez Kosmiczny Teleskop Spitzera.
Początkowo w danych obserwacyjnych zidentyfikowano małą próbkę galaktyk, które były kandydatami na obiekty o przesunięciu ku czerwieni z≥9. Z grupy kandydatów wybrano sześć stosunkowo jasnych obiektów, które miały fotometryczne przesunięcie ku czerwieni wynoszące około z=9,2–10,2. Wybrane obiekty zostały zbadane należącym do Hubble’a aparatem Wide Field Camera 3 do spektroskopowego pomiaru światła i jego przesunięcia ku czerwieni, co pozwoliło na dokładniejsze określenie odległości wybranych obiektów.
Charakterystyka.
Galaktyka powstała nie później niż 400 milionów lat po Wielkim Wybuchu, kiedy wiek Wszechświata wynosił nie więcej niż 3% jego obecnego wieku. Światło wyemitowane przez galaktykę potrzebowało 13,4 miliarda lat, aby dotrzeć do Ziemi – jej rzeczywista, współporuszająca się odległość od Ziemi wynosi około 32 miliardów lat świetlnych. Przesunięcie ku czerwieni obiektu wynosi z=11,1.
Widziana współcześnie z Ziemi galaktyka jest 25 razy mniejsza od Drogi Mlecznej, a jej masa wynosi zaledwie 1% masy Drogi Mlecznej, za to tworzy się w niej 20 razy więcej gwiazd – łączna masa powstających corocznie gwiazd wynosi 24±10.
Odkrycie tak stosunkowo dużej i szybko rosnącej galaktyki zaskoczyło astronomów. Nie spodziewano się, że tak masywna galaktyka może zacząć powstawać zaledwie 200–300 milionów lat po tym, jak zaczęły powstawać pierwsze gwiazdy.

</doc>
<doc id="3658665" url="https://pl.wikipedia.org/wiki?curid=3658665" title="Weseła Bonewa">
Weseła Bonewa

Weseła Bonewa (; ur. 16 kwietnia 1988 roku w Płowdiwie) – bułgarska piosenkarka wykonująca muzykę pop, dance i house.
Życiorys.
Wczesne lata.
Weseła Bonewa urodziła się 16 kwietnia 1988 roku w Płowdiwie. Zaczęła interesować się śpiewaniem w wieku pięciu lat, w tym czasie zaczęła uczęszczać na zajęcia wokalne, w tym m.in. do Teodory Czerniewej, a także uczyła się gry na fortepianie.
Kariera.
W wieku dziesięciu lat nagrała swój pierwszy album studyjny zatytułowany "Obyrkwacija", na który muzykę skomponował Waleri Kostow, a teksty napisała Rada Sławinska.
Występowała w programie "Kato ływowete". Po udziale w programie wyjechała do Los Angeles razem z innymi bułgarskimi muzykami, z którymi zajęła trzecie miejsce w Międzynarodowej Olimpiadzie Artystycznej. W 2003 roku podpisała kontrakt płytowy z wytwórnią Sylwia Music, pod szyldem której ukazał się jej debiutancki singiel „Nie mie tyrsi”. Rok później została członkinią zespołu Tiramisu, a później – trio Sex’n’Groove.
W 2005 roku Bonewa nawiązała współpracę z projektem Deep Zone, z którym nagrała utwór „The Dance of the World”, zakwalifikowany do stawki krajowych eliminacji eurowizyjnych. Pod koniec stycznia artyści wystąpili w półfinale selekcji i awansowali do finału, w którym zajęli ostatnie, dwunaste miejsce z 0,31% głosów widzów. Rok później piosenkarka została zakwalifikowana do udziału w krajowych eliminacjach eurowizyjnych z dwoma utworami: solowym „Let Me Live Again” oraz „That’s Me” nagranym w duecie z Płamenem Piatowem. Pod koniec lutego zaśpiewała obie propozycje w półfinale selekcji i z obiema awansowała do finału, w którym zajęła kolejno piąte i szóste miejsce.
W tym czasie Bonewa została także ambasadorką akcji "Nie zamykaj oczu" przeprowadzanej przez magazyn "Bravo", której celem było zwrócenie uwagi na przemoc w bułgarskich szkołach. W maju 2007 roku wzięła udział w projekcie Planet Magic Live, z którym wydała m.in. singiel „To Fuck”. W 2009 roku wystąpiła na koncercie "Loop Live 2009" organizowanym na Placu Księcia Aleksandra Battenberga oraz oglądanym przez ok. 50 tys. widzów. W trakcie widowiska wystąpili także tacy artyści, jak m.in. Kelly Rowland, Tom Boxer i Eddy Wata. W tym samym roku piosenkarka podpisała kontrakt płytowy z wytwórnią Lasteri Music, pod szyldem której wydała singiel „Ring the Bells”. Rok później rozwiązała umowę i zdecydowała się na niezależną karierę.
W 2013 roku wyjechała do Baku, gdzie wystąpiła na koncercie w towarzystwie m.in. brytyjskiego piosenkarza Craiga Davida. W tym samym roku wydała swoją nową płytę studyjną zatytułowaną "Work of Art". W 2015 roku ukazał się singiel „Leten kadyr”, który nagrała we współpracy z Deep Zone Project.
Bonewa udziela się również w dubbingu. Użyczyła głosu kilku postaciom z filmów wytwórni Disneya — Ariel z "Małej Syrenki" (śpiew), Annie z "Krainy Lodu" oraz Mirabel z filmu "Nasze magiczne Encanto".

</doc>
<doc id="3658670" url="https://pl.wikipedia.org/wiki?curid=3658670" title="Generalny konserwator zabytków">
Generalny konserwator zabytków



</doc>
<doc id="3658681" url="https://pl.wikipedia.org/wiki?curid=3658681" title="Interregni Poloniae libri VIII">
Interregni Poloniae libri VIII

Interregni Poloniae libri VIII (pol. "Bezkrólewia w Polsce ksiąg ośmioro") – dzieło historyczno-pamiętnikarskie Świętosława Orzelskiego w języku łacińskim, opisujące czasy bezkrólewi w Polsce po śmierci Zygmunta Augusta i ucieczce Henryka Walezego.
Na język polski dzieło zostało przetłumaczone w XIX w. i wydane jako "Bezkrólewia w Polsce ksiąg ośmioro". Utwór nie ma dużych walorów literackich, jest jednak źródłem cennych informacji historycznych dzięki drobiazgowości i dokładności autora. Zawiera m.in. opis wystąpienia Jana Kochanowskiego popierającego kandydaturę Maksymiliana II Habsburga na tron Polski podczas elekcji 1575 roku.

</doc>
<doc id="3658685" url="https://pl.wikipedia.org/wiki?curid=3658685" title="Maria von Bismarck">
Maria von Bismarck

Maria von Bismarck (ur. 8 maja 1893 w Belgardzie, zm. 4 czerwca 1979 w Wiesbaden) – niemiecka pisarka poruszająca kwestie roli kobiet oraz przeciwniczka nazizmu i członkini Kościoła Wyznającego. Darczyńca Fundacji św. Alojzego Gonzagi w Klasztorze St. Aloysiusstift w Grünhoff, autorka scenariusza "Jasełek Łobeskich".
W roku 1912 poślubiła w Szczecinie Herberta von Bismarcka, adoptowanego przez jej matkę Ruth von Kleist-Retzow. Żona starosty powiatu Regenwalde (obecnie powiat łobeski). Od roku 1913 do II wojny światowej związana z ziemią łobeską, gdzie była autorką scenariusza "Jasełek Łobeskich", które wystawiane były od roku 1921 w kościele w Łobzie, a później w różnych miejscach Niemiec, także w XXI wieku.
Rodzina.
Maria Ruth Marieagnes Margarete von Bismarck urodziła się Belgardzie (obecnie Białogard) w rodzinie von Kleist-Retzow. Była córką starosty Jürgena Christopha von Kleista-Retzowa (1854–1897) i Ruth von Kleist-Retzow (1867–1945) (z domu von Zedlitz-Trützschler). Miała czworo rodzeństwa: Hansa-Juergena von Kleista-Retzowa, Spes Agnes Charlotte Ehrengard Stahlberg, Konstantina von Kleista-Retzowa i Ruth Ehrengard Jenny von Wedemeyer. Była matką czworga dzieci: Luitgarde von Schlabendorff, Hansa Ottona Konstantina von Bismarcka, Marii von Bismarck i Herberta Dankwarta von Bismarcka. Zmarła w roku 1979 w Wiesbaden.

</doc>
<doc id="3658686" url="https://pl.wikipedia.org/wiki?curid=3658686" title="Tacciana Chaładowicz">
Tacciana Chaładowicz

Tacciana Uładzimirauna Chaładowicz (biał. Таццяна Уладзіміраўна Халадовіч; ur. 21 czerwca 1991 w Pińsku) – białoruska lekkoatletka specjalizująca się w rzucie oszczepem.
Bez awansu do finału startowała na mistrzostwach świata juniorów w Bydgoszczy (2008) i w Moncton (2010). W 2014 zajęła piąte miejsce podczas europejskiego czempionatu w Zurychu. Mistrzyni uniwersjady z Gwangju (2015). W tym samym roku startowała na mistrzostwach świata w Pekinie, nie przechodząc przez rundę eliminacyjną. W 2016 została w Amsterdamie mistrzynią Europy. W tym samym roku zajęła 5. miejsce na igrzyskach olimpijskich w Rio de Janeiro. Rok później podczas mistrzostw świata w Londynie uplasowała się na szóstej pozycji.
Wielokrotna złota medalistka mistrzostw Białorusi oraz reprezentantka kraju w pucharze Europy rzutach i drużynowych mistrzostwach Europy.
Rekord życiowy: 67,47 (7 czerwca 2018, Oslo). Wynik ten jest aktualnym rekordem Białorusi.

</doc>
<doc id="3658688" url="https://pl.wikipedia.org/wiki?curid=3658688" title="Taciana Chaładowicz">
Taciana Chaładowicz



</doc>
<doc id="3658689" url="https://pl.wikipedia.org/wiki?curid=3658689" title="Tatsiana Khaladovich">
Tatsiana Khaladovich



</doc>
<doc id="3658690" url="https://pl.wikipedia.org/wiki?curid=3658690" title="Franciszek Prażmowski">
Franciszek Prażmowski



</doc>
<doc id="3658694" url="https://pl.wikipedia.org/wiki?curid=3658694" title="Yelizaveta Demirova">
Yelizaveta Demirova



</doc>
<doc id="3658696" url="https://pl.wikipedia.org/wiki?curid=3658696" title="Józef Boski">
Józef Boski

Józef Boski herbu Jasieńczyk – chorąży bełski.
Jako poseł ziemi czerskiej na sejm elekcyjny był elektorem Stanisława Augusta Poniatowskiego w 1764 roku z ziemi czerskiej.

</doc>
<doc id="3658701" url="https://pl.wikipedia.org/wiki?curid=3658701" title="Kopiec w Będkowicach">
Kopiec w Będkowicach



</doc>
<doc id="3658702" url="https://pl.wikipedia.org/wiki?curid=3658702" title="Zgromadzenie Ogólne Sędziów Naczelnego Sądu Administracyjnego">
Zgromadzenie Ogólne Sędziów Naczelnego Sądu Administracyjnego

Zgromadzenie Ogólne Sędziów Naczelnego Sądu Administracyjnego – jeden z organów Naczelnego Sądu Administracyjnego, obok Prezesa Naczelnego Sądu Administracyjnego oraz Kolegium Naczelnego Sądu Administracyjnego.
W skład Zgromadzenia wchodzą sędziowie Naczelnego Sądu Administracyjnego pod przewodnictwem Prezesa NSA.
Zgromadzenie rozpatruje informację o rocznej działalności NSA; przedstawia Krajowej Radzie Sądownictwa kandydatów na sędziów; wybiera kandydatów na Prezesa Naczelnego Sądu Administracyjnego; wyraża zgodę w sprawie powołania i odwołania wiceprezesów Naczelnego Sądu Administracyjnego; ustala skład liczbowy Kolegium Naczelnego Sądu Administracyjnego oraz wybiera jego członków i dokonuje zmian w jego składzie; rozpatruje i opiniuje inne sprawy przedłożone przez Prezesa Naczelnego Sądu Administracyjnego lub zgłoszone przez członków Zgromadzenia Ogólnego Sędziów Naczelnego Sądu Administracyjnego.
Zgromadzenie jest zwoływane co najmniej jeden raz w roku.

</doc>
<doc id="3658704" url="https://pl.wikipedia.org/wiki?curid=3658704" title="Jerzy Kaczorowski">
Jerzy Kaczorowski

Jerzy Sławomir Kaczorowski (ur. 18 października 1957 w Poznaniu) – polski matematyk, profesor nauk matematycznych. Specjalizuje się w analitycznej i algebraicznej teorii liczb. Nauczyciel akademicki Uniwersytetu im. Adama Mickiewicza w Poznaniu. W 2004 r. został członkiem korespondentem, a w 2016 r. członkiem rzeczywistym PAN. W 2018 wybrany na wiceprezesa Oddziału Poznańskiego PAN, w 2019 roku wybrany na członka korespondenta Polskiej Akademii Umiejętności (Wydział III PAU Nauk Ścisłych i Technicznych). W kadencjach 2012-2016 oraz 2016-2020 dziekan Wydziału Matematyki i Informatyki UAM.
Życiorys.
Studia z matematyki ukończył na UAM w 1979, gdzie następnie został zatrudniony i zdobywał kolejne awanse akademickie. Doktoryzował się w zakresie teorii liczb w 1983, a habilitował trzy lata później, w 1986. W latach 1987-1989 był stypendystą Fundacji Alexandra von Humboldta. Tytuł naukowy profesora nauk matematycznych otrzymał w 1996. Pracuje jako profesor zwyczajny i kierownik (od 1996) w Zakładzie Algebry i Teorii Liczb Wydziału Matematyki i Informatyki UAM. W latach 1993-1999 był prodziekanem do spraw naukowych oraz kierownikiem Studium Doktoranckiego. W latach 1996-2002 kierował na wydziale Pracownią Kryptologii. Prowadzi zajęcia m.in. z algebry liniowej, algebry abstrakcyjnej oraz teorii liczb. Jest członkiem rady naukowej Instytutu Matematycznego PAN w Warszawie (od 1997; od 2008 zatrudniony tam jako profesor), Komitetu Matematyki PAN (od 2004), Międzynarodowego Centrum Matematycznego im. Stefana Banacha (2003-2009) oraz Centralnej Komisji do Spraw Stopni i Tytułów (2004-2012). Zasiada także w radzie Poznańskiej Fundacji Matematycznej.
Jest członkiem szeregu redakcji czasopism naukowych: „Acta Arithmetica” (redaktor naczelny), „Functiones et Approximatio” (redaktor naczelny), „Colloquium Mathematicum”, rocznika „Commentationes Mathematicae", „Bulletin of the Polish Academy of Sciences – Mathematics” oraz „Banach Center Publications” (do 2009 roku). Należy do Polskiego Towarzystwa Matematycznego, Amerykańskiego Towarzystwa Matematycznego oraz Europejskiego Towarzystwa Matematycznego.
Do jego najważniejszych prac należą m.in.:
Był wielokrotnie wyróżniany m.in. Nagrodą Prezesa Rady Ministrów (2001), Medalem Sierpińskiego (2012) oraz nagrodami ministerialnymi.

</doc>
<doc id="3658706" url="https://pl.wikipedia.org/wiki?curid=3658706" title="Skarb z Hildesheimu">
Skarb z Hildesheimu

Skarb z Hildesheimu – antyczny skarb odkryty w 1868 roku w niemieckim Hildesheim, będący największym zbiorem sreber rzymskich odkrytym poza granicami cesarstwa. Obecnie znajduje się w zbiorach berlińskiego Altes Museum.
Skarb został odkopany przypadkowo przez żołnierzy prowadzących prace ziemne. Składa się z ponad 70 elementów kunsztownie wykonanej srebrnej zastawy stołowej, w tym m.in. wielkiego krateru zdobionego ornamentem roślinnym i pucharów z reliefami przedstawiającymi m.in. Minerwę, Herkulesa i sceny związane z kultem dionizyjskim. Niektórzy przypuszczają, że mogła to być prywatna zastawa Warusa.

</doc>
<doc id="3658724" url="https://pl.wikipedia.org/wiki?curid=3658724" title="Pańszczycki Potok">
Pańszczycki Potok

Pańszczycki Potok – potok, dopływ Suchej Wody Gąsienicowej, spływający doliną Pańszczycą w polskich Tatrach Wysokich.
Jest to ciek VI rzędu. Wypływa z Czerwonego Stawu Pańszczyckiego, na wysokości 1654 m, zanika jednak w wielkich morenach zaścielających dno górnej części doliny Pańszczycy. Pojawia się na powierzchni niżej, na wysokości 1612 m. Ze żlebów przecinających zbocza Żółtej Turni i Koszystej spływają tylko okresowe potoki, również zanikające w wielkim rumoszu skalnym rozległego i płaskiego dna doliny Pańszczycy. Na wysokości około 1605 m przy korycie Pańszczyckiego Potoku jest kilka źródeł o wydajności 1–5 l/s. Zasilony nimi potok spływa w kierunku północno-wschodnim. Jego koryto o szerokości 2−3 m wyżłobione jest w rumowisku morenowym i obrośnięte kosodrzewiną zarastającą całe dno doliny Pańszczycy. Na wysokości 1540–1500 m pod osadami morenowymi jest nieprzepuszczalna warstwa łupków werfeńskich, na której wybija kilka silnych źródeł morenowych. Wyraźnie zwiększają one ilość wody płynącej korytem. Na wysokości 1430 m przy korycie potoku wybija silne źródło krasowe o wydajności około 25 l/s i temperaturze wody 3,8 °C. Na wysokości 1480–1370 m w korycie potoku występują ponory, w których ginie część jego wód, a przy niskim stanie wody potok zanika całkowicie. Skutkuje to również zmniejszeniem średnicy koryta poniżej tych ponorów. Spod moreny odsłaniają się warstwy wapieni i dolomitów. Na wysokości 1355 m Pańszczycki Potok zasilany jest prawostronnie niewielkim dopływem wypływającym ze źródełka na wysokości 1515 m pod Małą Koszystą. Poniżej wysokości 1450 m wody w potoku ubywa, a następnie przepływ powierzchniowy całkowicie zanika, podobnie jak w Suchej Wodzie Gąsienicowej, wpływa on bowiem na zbudowane z wapieni podłoże krasowe. Od tego momentu woda pojawia się w korycie tylko przy obfitych opadach. Na wysokości około 1295 m Pańszczycki Potok zasilany jest drugim, również prawostronnym dopływem z krasowego źródła wypływającego na wysokości 1400 m u podnóży Małej Koszystej. Źródło to ma bardzo zmienną wydajność 1,5–100 l, zależną od stanów wód. Poniżej ujścia tego dopływu Pańszczycki Potok zmienia kierunek na zachodni. Płynie nim na tym odcinku niewielka ilość wody, a miejscami potok zanika całkowicie w morenach. Większa ilość wody pojawia się dopiero poniżej ujścia Łasicowej Wody wypływającej ze Strzeleckiej Koleby. Niżej jednak w potoku znów ubywa wody, a przed ujściem do Suchego Potoku woda zanika niemal całkowicie.
Długość potoku wynosi 5,44 km, a spadek 9,1%. Jego zlewnia ma powierzchnię 7,25 km². Barwieniami udowodniono, że zanikająca w ponorach woda Pańszczyckiego Potoku przepływa pod korytem Suchej Wody i wypływa dopiero w wielkim Wywierzysku Olczyskim.
W okolicach Wielkiej Pańszczyckiej Młaki koryto Pańszczyckiego Potoku dwukrotnie przecina czerwony szlak turystyczny z Toporowej Cyrhli przez Psią Trawkę i Wodogrzmoty Mickiewicza do Morskiego Oka.

</doc>
<doc id="3658726" url="https://pl.wikipedia.org/wiki?curid=3658726" title="Georgi Kuliszew">
Georgi Kuliszew

Georgi Kuliszew Gugow (bułg. "Георги Кулишев Гугов"; ur. 21 września 1885 w Dojranie, zm. 27 września 1974 w Sofii) – bułgarski prawnik, dziennikarz i polityk, deputowany do Zgromadzenia Narodowego 22. (1927-1931) i 26. kadencji (1945-1946), minister spraw zagranicznych (1946).
Życiorys.
Urodził się w macedońskim mieście Dojran. Po ukończeniu gimnazjum w Salonikach w latach 1904-1905 pracował jako nauczyciel. W tym czasie związał się z Macedońsko-Odrińską Organizacją Rewolucyjną (WMORO). W 1905 na kongresie macedońskich działaczy rewolucyjnych został wybrany członkiem salonickiego komitetu rewolucyjnego. W 1906 został aresztowany i umieszczony w więzieniu Yedi Kule w Salonikach.
W 1908, po wybuchu rewolucji młodotureckiej Kuliszew wziął udział w tworzeniu Związku Bułgarskich Klubów Konstytucyjnych i działał w salonickim biurze Związku. W czasie wojen bałkańskich redagował pismo "Byłgarin" (Bułgar). Po zakończeniu wojen ukończył studia prawnicze na Uniwersytecie Sofijskim. Pisał do czasopisma "Rodina" (Ojczyzna) i rozpoczął pracę w bułgarskim ministerstwie spraw zagranicznych. W latach 1921-1922 pracował jako sekretarz bułgarskiego poselstwa w Stambule.
Od czerwca 1920 działał w loży masońskiej Swietlina. Współpracował z czasopismami podejmującymi tematykę macedońską, jak "Słowo", "Makedonija" i "Wardar". W 1927 zdobył mandat deputowanego do parlamentu. Po zakończeniu jego kadencji w 1931 wyemigrował do Szwajcarii.
W 1933 powrócił do Bułgarii i związał się z grupą Zweno. Po przewrocie 19 maja 1934 kierował wydziałem cenzury w Dyrekcji Odnowy Społecznej i był redaktorem pisma "Nowi dni". W 1938 uzyskał mandat deputowanego do parlamentu bułgarskiego, ale jego wybór ostatecznie anulowano.
Od 1943 związany z Frontem Ojczyźnianym. W 1944 został redaktorem naczelnym pisma "Izgrew". Po przewrocie 9 września 1944 pełnił funkcję sekretarza Rady Ministrów. Po odsunięciu Petyra Popzłatewa z kierownictwa Zwena (pod naciskiem komunistów), Kuliszew zajął jego miejsce we władzach Frontu Ojczyźnianego. 31 marca 1946 otrzymał tekę ministra spraw zagranicznych. Funkcję tę sprawował do 22 listopada 1946 r. Uczestniczył w obradach Paryskiej Konferencji Pokojowej (1946).
W latach 1950-1974 był przez sześć kolejnych kadencji deputowanym do Zgromadzenia Narodowego. W latach 1950-1954 był członkiem jego prezydium. Odznaczony Orderem Georgi Dimitrowa.

</doc>
<doc id="3658727" url="https://pl.wikipedia.org/wiki?curid=3658727" title="Monaster Opieki Matki Bożej w Samokowie">
Monaster Opieki Matki Bożej w Samokowie

Monaster Opieki Matki Bożej – prawosławny żeński monaster w Samokowie, w jurysdykcji metropolii sofijskiej Bułgarskiego Kościoła Prawosławnego. 
Historia.
W XVIII w. w Samokowie działało kilka placówek filialnych monasterów Athosu: Zografu, Iwironu i Chilandaru, jak również monasterów jerozolimskich. Żyjący w nich mnisi zajmowali się zbieraniem datków na swoje wspólnoty. Monaster został założony w 1772 jako żeńska wspólnota afiliowana przy klasztorze Chilandar. Pierwszą przełożoną niewielkiej wspólnoty była ihumenia Fotynia, która zarządzała nią do śmierci w 1844. Cerkiew monasterską zbudowano w latach 1837–1839, następnie wzniesiono przy niej zabudowania mieszkalne i gospodarcze. W II połowie XIX w. monaster szybko się rozwijał, pod koniec stulecia żyło w nim blisko sto mniszek. Reguła klasztorna została opracowana na podstawie tej, która obowiązywała w Monasterze Rilskim. Monaster był lokalnym centrum życia religijnego i oświaty. Od momentu założenia jest nieprzerwanie czynny. Na początku XXI w. żyło w nim pięć mniszek.
Architektura.
Cerkiew monasterska jest trójnawowa. Poszczególne nawy oddzielają od siebie rzędy kolumn. Do pomieszczenia ołtarzowego przylegają trzy absydy. Obiekt wzniesiony został w stylu typowym dla bułgarskiego odrodzenia narodowego, bliski jest budowlom powstającym w kręgu szkół drianowskiej, samokowskiej i trewneńskiej. Prawdopodobnie właśnie przedstawiciel tej ostatniej, Dimityr Sergiow, był autorem projektu świątyni. Z kolei autorzy ze szkoły samokowskiej wykonali ikonostas we wnętrzu obiektu i baldachim nad ołtarzem. 
Ikony we wnętrzu cerkwi monasterskiej napisał Dimityr Zograf, zaś Zachari Zograf wykonał w przedsionku freski przedstawiające Opiekę Matki Bożej. Ikony w ikonostasie są najprawdopodobniej dziełem Christa Dimitrowa, ikonografa z Samokowa. Autorzy samokowscy wykonali również pozostałe ikony znajdujące się w świątyni. Z pierwotnego kompleksu fresków w cerkwi zachowały się kompozycje przedstawiające Pana Boga Zastępów, Jezusa Chrystusa oraz Matkę Bożą z Dzieciątkiem.

</doc>
<doc id="3658731" url="https://pl.wikipedia.org/wiki?curid=3658731" title="Cortina d'Ampezzo">
Cortina d'Ampezzo



</doc>
<doc id="3658738" url="https://pl.wikipedia.org/wiki?curid=3658738" title="Val d'Isère">
Val d'Isère



</doc>
<doc id="3658742" url="https://pl.wikipedia.org/wiki?curid=3658742" title="Skarb z Boscoreale">
Skarb z Boscoreale

Skarb z Boscoreale – pochodzący z okresu starożytności bogaty zbiór przedmiotów odkryty w 1895 roku we włoskim Boscoreale. Obecnie przechowywany jest w Luwrze.
Skarb odkopano w ruinach rzymskiej willi, zasypanej podczas erupcji Wezuwiusza w 79 roku. Leżał w pomieszczeniu na prasę winiarską wraz ze szkieletem osoby, która zginęła podczas katastrofy, próbując ukryć kosztowności. Na datowany w większości na epokę Augusta skarb składają się: ponad 1000 złotych monet, wykonane ze złota cztery bransoletki, kolczyki i łańcuszek oraz licząca 103 elementy srebrna zastawa stołowa. 
Do najciekawszych okazów należą dwa kubki z przedstawieniami tańczących szkieletów greckich poetów i filozofów, dwa skyfosy zdobione scenami historycznymi z postaciami Augusta i Tyberiusza oraz dwie patery dekorowane pośrodku reliefowymi popiersiami (m.in. wizerunkiem bogini w skalpie słonia na głowie). Inne naczynia zespołu mają zdobienia motywami roślinnymi w stylistyce iluzjonistycznej.
Skarb został po odkryciu zakupiony przez Edmonda Jamesa de Rothschilda, który podarował go następnie muzeum w Luwrze.

</doc>
<doc id="3658745" url="https://pl.wikipedia.org/wiki?curid=3658745" title="Łasicowa Woda">
Łasicowa Woda

Łasicowa Woda – potok, dopływ Pańszczyckiego Potoku. Taką nazwę podaje "Wykaz wód płynących Polski" i mapa Geoportalu, na mapach Tatr potok ten opisany jest jako Jasicowa Woda.
Potok spływa doliną Pańszczyca w polskich Tatrach Wysokich. Powstaje z wycieków u północno-zachodnich podnóży Łasicowej Czubki (Jasicowej Czubki). Spływa doliną, której lewe zbocza tworzy Skoruśniak, prawe grzbiet Jasicowej Czubki. Zasilany jest wodą z mokradeł Strzeleckiej Koleby. Jest to wielka rówień na gliniastej morenie dennej, na słabo przepuszczalnym podkładzie z okresu kajpru i liasu. Uchodzi do Pańszczyckiego Potoku jako jego lewy dopływ. Następuje to zaraz poniżej Wielkiej Pańszczyckiej Młaki, na wysokości około 1245 m.
Koryto Łasicowej Wody przecina czerwony szlak turystyczny z Toporowej Cyrhli przez Psią Trawkę, Waksmundzką Rówień i Wodogrzmoty Mickiewicza do Morskiego Oka. Górna część zlewni Łasicowej Wody znajduje się w obszarze ochrony ścisłej „Pańszczyca, Gąsienicowa”. Potok ma jeden prawoboczny dopływ – Butorowską Wodę (Butorową Wodę).

</doc>
<doc id="3658746" url="https://pl.wikipedia.org/wiki?curid=3658746" title="Jasicowa Woda">
Jasicowa Woda



</doc>
<doc id="3658749" url="https://pl.wikipedia.org/wiki?curid=3658749" title="Konstantin Żostow">
Konstantin Żostow

Konstantin Antonow Żostow (, ur. 30 września 1867 w Gajtaninowie, zm. 30 sierpnia 1916 w Kiustendile) – bułgarski wojskowy, generał major, szef sztabu armii czynnej.
Życiorys.
Urodził się we wsi Gajtaninowo. Jego ojciec Andonow Żostow, po powstaniu Księstwa Bułgarii, po wojnie rosyjsko-tureckiej został duchownym i zmienił imię na Antonow.
Początkowo uczył się w progimnazjum w Kiustendił, a następnie w gimnazjum w Łom.
Po wybuchu wojny serbsko-bułgarskiej w 1885 roku wstąpił do ochotniczych oddziałów i wziął udział w bitwie pod Pirotem (14 – 15 listopada 1885).
Po zakończeniu wojny pozostał w wojsku, a w latach 1886–1887 był słuchaczem szkoły wojskowej w Sofii. W 1887 roku został dowódcą baterii w 3 pułku artylerii. W 1889 roku ukończył szkołę wojskową w Wiedniu i w 1897 roku wyższy kurs oficerów artylerii w Wiedniu. W tym czasie cały czas był oficerem w 3 pułku artylerii.
W 1901 roku został komendantem artylerii fortecznej w Inspektoracie Artylerii. W 1905 roku został naczelnikiem wydziału produkcji uzbrojenia tym inspektoracie.
W dniu 22 września 1905 roku został attaché wojskowym w Wiedniu i funkcję tę pełnił do 7 kwietnia 1907 roku, a następnie po krótkim okresie pracy w Sztabie Generalnym, został 26 listopada 1907 roku attaché wojskowym w Petersburgu, a następnie od 31 grudnia 1907 attaché wojskowym w Paryżu i funkcję tę sprawował do 1909 roku
Po powrocie do kraju był szefem sztabu 8 Dywizji Piechoty, a od stycznia 1910 roku dowódca 3 pułku artylerii. W marcu 1912 został komendantem szkoły oficerów rezerwy.
W okresie I wojnie bałkańskiej był szefem sztabu 3 Armii. W 1913 roku był wojskowym doradcą delegacji bułgarskiej w czasie rozmów pokojowych w Londynie, w sprawie zakończenia I wojny bałkańskiej. W trakcie II wojny bałkańskiej był dowódcą 1 Brygady w 7 Dywizji Piechoty, którą dowodził także po zakończeniu działań bojowych. W dniu 25 kwietnia 1915 roku został dowódcą 7 Dywizji Piechoty.
Po wybuchu I wojny światowej i przyłączeniu się do niej Bułgarii w dniu 7 września 1915 roku został szefem Sztabu Armii Czynnej i funkcję tę pełnił do swojej śmierci w dniu 30 sierpnia 1916 roku. Zmarł w siedzibie sztabu w Kiustendile.

</doc>
<doc id="3658763" url="https://pl.wikipedia.org/wiki?curid=3658763" title="Edmund Kotarski">
Edmund Kotarski

Edmund Kotarski (ur. 7 października 1930 w Bydgoszczy) – polski historyk literatury i kultury, edytor, profesor nauk humanistycznych.
Życiorys.
Absolwent polonistyki toruńskiej. W latach 1953–1960 pracował w szkolnictwie średnim (nakaz pracy) w Bydgoszczy. W roku 1966 doktoryzował się na Uniwersytecie Mikołaja Kopernika w Toruniu ("Publicystyka Jana Dymitra Solikowskiego"), stopień doktora habilitowanego uzyskał w roku 1978 na Uniwersytecie Gdańskim ("U progu marynistyki polskiej. XVI-XVII wiek"). Zatrudniony od roku 1960 w Wyższej Szkole Pedagogicznej, a od 1970 na Uniwersytecie Gdańskim (od chwili jego powstania) – jako starszy asystent, adiunkt, docent, profesor (tytuł w roku 1987), przeszedł w roku 2001 na emeryturę jako profesor zwyczajny.
W latach 1970–1981 był wicedyrektorem i dyrektorem Biblioteki Gdańskiej PAN, od roku 1984 do 1990 dziekanem Wydziału Humanistycznego UG, następnie, do przejścia na emeryturę, kierował Zakładem Literatury Staropolskiej i Oświeceniowej UG.
Był członkiem Gdańskiego Towarzystwa Naukowego i Towarzystwa Naukowego w Toruniu, członkiem Komisji Historii Kultury Komitetu Nauk Historycznych PAN, komitetów redakcyjnych czasopism: „Rocznik Gdański” i „Barok. Historia-Literatura-Sztuka”.
Prace.
Zajmował się głównie prozą publicystyczną i poezją okolicznościową XVI-XVIII wieku, początkami marynistyki polskiej, rolą retoryki w literaturze i kulturą medialną minionych stuleci. Autor m.in. takich rozpraw i studiów, jak:
Nagrody i odznaczenia.
Odznaczony Złotym Krzyżem Zasługi, Krzyżem Kawalerskim i Oficerskim Orderu Odrodzenia Polski, Medalem Komisji Edukacji Narodowej i Medalem Świętego Wojciecha (honorowym odznaczeniem Rady Miasta Gdańska), wyróżniony Nagrodą Naukową Miasta Gdańska im. Jana Heweliusza za rok 2002 w kategorii nauk humanistycznych, a także nagrodami ministerialnymi i rektorskimi.

</doc>
<doc id="3658765" url="https://pl.wikipedia.org/wiki?curid=3658765" title="Parafia św. Jana Chrzciciela w Łęgonicach">
Parafia św. Jana Chrzciciela w Łęgonicach

Parafia Świętego Jana Chrzciciela – parafia należąca do dekanatu Nowe Miasto nad Pilicą diecezji łowickiej. Erygowana w 1521 roku. Mieści się przy ulicy Kościelnej. Duszpasterstwo w niej prowadzą księża diecezjalni.

</doc>
<doc id="3658783" url="https://pl.wikipedia.org/wiki?curid=3658783" title="Henryk Jakubanis">
Henryk Jakubanis

Henryk Jakubanis (ur. 14 marca 1879 we Kulebakach w guberni niżnonowogrodzkiej, zm. 9 kwietnia 1949 w Lublinie) – polski filolog klasyczny i filozof, profesor Uniwersytetu im. Św. Włodzimierza w Kijowie i Katolickiego Uniwersytetu Lubelskiego. 
Życiorys.
Absolwent gimnazjum w Jełat´mie (1897 - z wyróżnieniem). W latach 1897-1902 odbył studia w zakresie filologii klasycznej i filozofii na Wydziale Historyczno-Filologicznym Uniwersytetu im. Św. Włodzimierza w Kijowie. W latach 1902-1908 i 1914-1921 uczył logiki, psychologii, filologii klasycznej i historii filozofii w Kijowie, m.in. na Uniwersytecie św. Włodzimierza (od 1908 jako docent prywatny, od 1917 docent etatowy, od 1919 profesor
nadzwyczajny). W latach 1920-1921 pełnił także funkcję wicedziekana Wydziału Historyczno-Filologicznego, a 1921-1922 rektora. W 1922 r. przeniósł się do Lublina i od 1922 był profesorem filozofii na Wydziale Nauk Humanistycznym (1922-1939, dziekan 1923-1925) i Wydziale Teologicznym (1924-1929) KUL. W latach 1939-1940 był więziony na zamku w Lublinie. W jesieni 1940 roku, wskutek upadku na ulicy, doznał wstrząsu mózgu i przez 7 tygodni ciężko chorował. W listopadzie 1944 przez kilka miesięcy prowadził wykłady na KUL, które musiał przerwać z powodu choroby.

</doc>
<doc id="3658789" url="https://pl.wikipedia.org/wiki?curid=3658789" title="Trzmielina Fortune'a">
Trzmielina Fortune'a



</doc>
<doc id="3658791" url="https://pl.wikipedia.org/wiki?curid=3658791" title="Kościół św. Katarzyny w Rzeczycy">
Kościół św. Katarzyny w Rzeczycy

Kościół Świętej Katarzyny – rzymskokatolicki kościół parafialny należący do dekanatu Nowe Miasto nad Pilicą diecezji łowickiej.
Obecna jednonawowa murowana świątynia została wybudowana w latach 1889-1890 dzięki staraniom księdza Mieczysława Skarżyńskiego według projektu architekta Szrettera. Pracami budowlanymi kierował majster murarski Bernard Kolbuszewski z Tomaszowa Mazowieckiego, a jego zastępcą był Ignacy Siwiński, parafianin z Rzeczycy. Jest to budowla wzniesiona w stylu neoklasycystycznym na planie krzyża z fasadą ozdobioną dwiema wieżami. Świątynia została konsekrowana w dniu 11 czerwca 1891 roku przez arcybiskupa Wincentego Teofila Popiela, metropolitę warszawskiego.

</doc>
<doc id="3658794" url="https://pl.wikipedia.org/wiki?curid=3658794" title="Butorowska Woda">
Butorowska Woda

Butorowska Woda, Butorowa Woda – potok, prawy dopływ Łasicowej Wody. Jest to niewielki potok, o długości niewiele ponad 400 m, spływający doliną Pańszczycą w polskich Tatrach Wysokich. Spływa w kierunku północno-zachodnim, przecinając leśną drogę dojazdową do domku myśliwskiego. Po wschodniej stronie Wielkiej Pańszczyckiej Młaki uchodzi do Łasicowej Wody. Następuje to na wysokości około 1245 m. W odległości zaledwie około 70 m na północny wschód od ujścia Butorowej Wody koryto Łasicowej Wody przecina czerwony szlak turystyczny z Toporowej Cyrhli przez Psią Trawkę, Waksmundzką Rówień i Wodogrzmoty Mickiewicza do Morskiego Oka.
Na niektórych mapach potok ma nazwę Butorowska Woda i uchodzi do Jasicowej Wody. Obydwie nazwy (Butorowa Woda, Butorowska Woda) to pozostałości pasterskiej przeszłości tych okolic. Pochodzą od miejsca o nazwie Butorów, położonego powyżej źródeł Butorowej Wody. Dawniej były to pasterskie tereny Hali Pańszczyca. Obecnie cały bieg potoku znajduje się na porośniętych lasem i niemal płaskich terenach dawnej hali.

</doc>
<doc id="3658798" url="https://pl.wikipedia.org/wiki?curid=3658798" title="Juliusz W Gomulicki">
Juliusz W Gomulicki



</doc>
<doc id="3658799" url="https://pl.wikipedia.org/wiki?curid=3658799" title="Juliusz W. Gomulicki">
Juliusz W. Gomulicki



</doc>
<doc id="3658801" url="https://pl.wikipedia.org/wiki?curid=3658801" title="Paolo Borgia">
Paolo Borgia

Paolo Borgia (ur. 18 marca 1966 w Manfredonii) – włoski duchowny rzymskokatolicki, arcybiskup, nuncjusz apostolski.
Życiorys.
10 kwietnia 1999 otrzymał święcenia kapłańskie i został inkardynowany do diecezji Manfredonia-Vieste. W 1999 rozpoczął przygotowanie do służby dyplomatycznej na Papieskiej Akademii Kościelnej.
W 2001 rozpoczął służbę w dyplomacji watykańskiej pracując kolejno jako sekretarz nuncjatur: w Czadzie i Republice Środkowoafrykańskiej (2001-2004), w Meksyku (2004-2007), w Izraelu (2007-2010); jako I radca w Libanie (2010-2013). W 2013 rozpoczął pracę w Sekcji ds. Relacji z Państwami w Sekretariacie Stanu Stolicy Apostolskiej. W 2014 został przeniesiony do Sekcji Spraw Ogólnych. 4 marca 2016 został mianowany przez papieża Franciszka asesorem Sekcji ds. Ogólnych w Sekretariacie Stanu oraz Przewodniczącym Komitetu ds. Bezpieczeństwa Finansowego.
3 września 2019 papież Franciszek mianował go nuncjuszem apostolskim oraz arcybiskupem tytularnym Milazzo. Święcenia biskupie otrzymał 4 października 2019 w bazylice św. Piotra w Rzymie. Głównym konsekratorem był papież Franciszek, a współkonsekratorami kardynałowie Pietro Parolin, sekretarz stanu Stolicy Apostolskiej, i Peter Turkson, prefekt Dykasterii ds. Integralnego Rozwoju Człowieka. 28 października 2019 został wyznaczony nuncjuszem apostolskim na Wybrzeżu Kości Słoniowej.
24 września 2022 został przeniesiony do nuncjatury apostolskiej w Libanie.

</doc>
<doc id="3658803" url="https://pl.wikipedia.org/wiki?curid=3658803" title="Samantha Cristoforetti">
Samantha Cristoforetti

Samantha Cristoforetti (ur. 26 kwietnia 1977 w Mediolanie) – włoska astronautka, emerytowana pilot, żołnierz Włoskich Sił Powietrznych, kapitan, inżynier. Ustanowiła kobiecy rekord najdłuższego pojedynczego pobytu w kosmosie (199 dni i 16 godzin) oraz rekord najdłuższego pojedynczego pobytu w kosmosie astronauty z Europejskiej Agencji Kosmicznej. Pierwsza Włoszka, która poleciała w kosmos. Pierwsza osoba, która zaparzyła kawę w kosmosie.
Życiorys.
Urodzona w Mediolanie Cristoforetti dzieciństwo spędziła w Malè, w Val di Sole, w prowincji Trydent. W wieku 18 lat wzięła udział w amerykańskim programie wymiany zagranicznej z organizacją AFS, uczestnicząc w U.S. Space Camp. Studiowała w Bolzano i Trydencie, ukończyła studia na Uniwersytecie Technicznym w Monachium z dyplomem z inżynierii mechanicznej. Studiowała także na École Supérieure d’Aéronautique w Tuluzie oraz na Rosyjskim Chemiczno-Technologicznym Uniwersytecie im. D.I. Mendelejewa w Moskwie. Ukończyła także Uniwersytet w Neapolu na kierunku lotniczym, studiowała na Accademia Aeronautica w Pozzuoli, stając się jedną z pierwszych kobiet – pilotów myśliwskich i poruczników Włoskich Sił Powietrznych. Jest drugim absolwentem Space Camp, który poleciał w przestrzeń kosmiczną.
W ramach treningu ukończyła także wspólne szkolenie europejskie NATO dla pilotów myśliwskich. Ma nalot ponad 500 godzin na sześciu typach samolotów wojskowych: SF-260, T-37, T-38, MB-339A, MB-339CD i AMX. Ma stopień wojskowy kapitana lotnictwa.
Włoszka jest poliglotką, mówi po włosku, angielsku, niemiecku, francusku, rosyjsku i chińsku.
Po 19 latach odeszła ze służby wojskowej nabywając emeryturę.
Misja "Futura".
3 lipca 2012 roku Europejska Agencja Kosmiczna ogłosiła, że Cristoforetti weźmie udział w długotrwałej misji na Międzynarodowej Stacji Kosmicznej w 2014 roku. 23 listopada 2014 roku Sojuz TMA-15M wystartował z kosmodromu Bajkonur, dokując do MSK w sześć godzin później. Cristoforetti i jej towarzysze wrócili na Ziemię 11 czerwca 2015.
Misja Cristoforetti nosiła nazwę "Futura". W czasie pobytu na stacji przeprowadziła liczne eksperymenty naukowe, w tym pięć projektów związanych z fizjologią człowieka w warunkach nieważkości. Była operatorem w trakcie odcumowywania statku ATV-5. W lutym 2015 roku rozpoczęła program „Mission X: Train Like an Astronaut”, który polegał na zapoznaniu tysięcy dzieci w wieku od 8 do 12 lat z wielu krajów z pracą kosmonauty oraz zdrowym trybem życia i odżywiania. Badała także przydatność alg z rodzaju "Spirulina" przy pozyskiwaniu żywności w drodze fotosyntezy w środowisku o sztucznie odnawianej atmosferze.
Powrót na Ziemię.
Miesięczne opóźnienie lotów związane z awarią dwóch rosyjskich rakiet nośnych spowodowało przedłużenie jej pobytu, a z tym ustalenie rekordu długości pobytu kobiety jak i astronauty z ESA w przestrzeni kosmicznej.
Ekspedycja 67.
S.Cristoforetti została przydzielona do lotu na Międzynarodową Stację Kosmiczną po raz drugi wiosną 2022 r. Leci na czwartej misji NASA Commercial Crew Program, SpaceX Crew-4 na statku kosmicznym SpaceX Crew Dragon. Misja wystartowała 27 kwietnia 2022 roku, przed zadokowaniem tego samego dnia. Druga misja Włoszki na MSK nazywa się Minerva. Była pierwszą osobą, która nakręciła wideo TikTok na pokładzie Międzynarodowej Stacji Kosmicznej, a niektóre z jej pokładowych filmów obejrzano miliony razy.
21 lipca 2022 r. S.Cristoforetti wykonała swój pierwszy spacer kosmiczny, który trwał 7 godzin i 5 minut. Wraz z Olegiem Artiemjewem wspólny spacer kosmiczny ESA - Roskosmos był trzecim spacerem kosmicznym, w którym instalowano ERA. S.Cristoforetti była pierwszym nie-Rosjaninem, który użył skafander Orłan (Orłan MKS) od czasu Michaela Barratta w czerwcu 2009 roku i pierwszym europejskim astronautą, który to zrobił od czasu Jean-Pierre'a Haigneré 16 kwietnia 1999 roku.
Ekspedycja 68.
Z dniem 28 września 2022 roku, jako pierwsza Europejka objęła dowodzenie MSK. 19 maja 2021 roku podjęto decyzję w tej sprawie.
Science fiction.
Cristoforetti pozowała do zdjęcia w koszuli nawiązującej do książki "Autostopem przez Galaktykę", jej towarzysz Anton Szkaplerow miał koszulę z odniesieniami do "Wielkiego pytania o życie, wszechświat i całą resztę". Na blogu Ekspedycji 42 była specjalna sekcja „Don’t panic”. W kwietniu 2015 roku, gdy kapsuła Dragon przywiozła na pokład MSK maszynę do espresso, w serwisie Twitter opublikowała swoją fotografię w stroju Gwiezdnej Floty z komentarzem „«There’s coffee in that nebula»… ehm, I mean… in that #Dragon” (odnoszącym się do kapitan Janeway z serialu "" i jej miłości do kawy). Była to pierwsza kawa zaparzona na pokładzie MSK.
Odznaczenia.
Komandor Orderu Zasługi Republiki Włoskiej z dniem 6 marca 2013 r.
16 lipca 2015 roku Prezydent Włoch S.Mattarella uczynił ją Kawalerem Wielkiego Krzyża Orderu Zasługi Republiki Włoskiej. 20 lipca 2015 roku polityk wręczając jej order powiedział m.in.: "Jej poczynania śledzili z zachwytem i miłością wszyscy Włosi".
Życie rodzinne.
Ma dwoje dzieci z inżynierem, Francuzem Lionelem Ferrą, z listopada 2016 r. córkę Kelsey Amal, z 2021 r. syna imieniem Dorian Lev i mieszkają blisko Europäisches Astronautenzentrum w Kolonii.
Film.
Jest bohaterką filmu dokumentalnego "Astrosamantha - La donna dei record nello spazio".

</doc>
<doc id="3658805" url="https://pl.wikipedia.org/wiki?curid=3658805" title="Piatro Kaczura">
Piatro Kaczura



</doc>
<doc id="3658829" url="https://pl.wikipedia.org/wiki?curid=3658829" title="Romuald Kolman">
Romuald Kolman

Romuald Stanisław Antoni Kolman (ur. 17 czerwca 1922 we Lwowie, zm. 23 lutego 2016 w Gdańsku) – profesor nauk technicznych, prekursor kwalitologii w Polsce.
Życiorys.
Szkołę podstawową i średnią ukończył w rodzinnym mieście. W 1944 został wywieziony do Niemiec na roboty przymusowe, skąd po wojnie powrócił do Polski i osiedlił się na Dolnym Śląsku. W latach 1945-1950 studiował technologię maszyn na Politechnice Wrocławskiej. Po ukończeniu studiów przeniósł się do Warszawy, gdzie podjął pracę na stanowisku starszego asystenta w Wojskowej Akademii Technicznej. Po roku rozpoczął pracę jako młodszy asystent na Politechnice Warszawskiej. W 1959, na podstawie pracy pt. "Metoda wskaźników przydatności powierzchni części maszyn", otrzymał stopień doktora nauk technicznych przyznany przez Wojskową Akademię Techniczną, a w 1962 uzyskał habilitację. W 1964 rozpoczął pracę na stanowisku kierownika Katedry Obróbki Skrawaniem Politechniki Gdańskiej. W latach 1966-1969 pełnił funkcję prodziekana Wydziału Technologii Maszyn. W 1971 został profesorem nadzwyczajnym, a w 1985 profesorem zwyczajnym. W 1979 jako prekursor utworzył na Politechnice Gdańskiej Zakład Inżynierii Jakości i Metrologii, jednostkę zajmującą się zagadnieniami jakości. Obok prof. Edwarda Kindlarskiego był pionierem Kwalitologii. Zmarł w wieku 93 lat w Gdańsku.
Stanowiska.
Politechnika Wrocławska:
Politechnika Warszawska:
Wojskowa Akademia Techniczna w Warszawie:
Politechnika Gdańska:
Nagrody, wyróżnienia, odznaczenia.
Odznaczenia:
Nagrody:
Ważne publikacje.
Autor projakościowych monografii:

</doc>
<doc id="3658831" url="https://pl.wikipedia.org/wiki?curid=3658831" title="Wasilij Okuniew">
Wasilij Okuniew

Wasilij Wasiljewicz Okuniew (ros. Василий Васильевич Окунев, ur. 3 kwietnia 1920 we wsi Ledinino w guberni czerpowieckiej, zm. 25 marca 1995 w Moskwie) – radziecki generał pułkownik.
Życiorys.
Od 1936 służył w Armii Czerwonej, w 1941 został członkiem WKP(b), brał udział w II wojnie światowej, od 1945 zajmował stanowiska dowódcze i sztabowe w wojskach obrony powietrznej. W 1950 ukończył Akademię Artyleryjską im. Dzierżyńskiego, a 1961 Wojskową Akademię Sztabu Generalnego, 1966-1970 dowodził wojskami Moskiewskiego Okręgu Wojsk Obrony Powietrznej, 1966 otrzymał stopień generała pułkownika. Od 8 kwietnia 1966 do 20 marca 1971 członek Centralnej Komisji Rewizyjnej KPZR, od 9 kwietnia 1971 do 24 lutego 1976 zastępca członka KC KPZR, od 1970 pracownik aparatu Ministerstwa Obrony ZSRR. Deputowany do Rady Najwyższej ZSRR 8 i 9 kadencji.

</doc>
<doc id="3658832" url="https://pl.wikipedia.org/wiki?curid=3658832" title="Antoni Kobylnicki">
Antoni Kobylnicki

Antoni Kobylnicki herbu Prawdzic – chorąży wyszogrodzki w 1752 roku, łowczy wyszogrodzki, starosta wyszogrodzki w 1794 roku.
Był elektorem Stanisława Augusta Poniatowskiego w 1764 roku z ziemi wyszogrodzkiej.

</doc>
<doc id="3658835" url="https://pl.wikipedia.org/wiki?curid=3658835" title="Gucio zaczarowany (zbiór wierszy)">
Gucio zaczarowany (zbiór wierszy)

Gucio zaczarowany – tom poezji Czesława Miłosza wydany w 1965 r. przez Instytut Literacki w Paryżu jako 116. Tom Biblioteki „Kultury”.
Tom zawiera wiersze i przekłady (Walt Whitman i Robinson Jeffers) powstałe w latach 1962–1965 w Berkeley, które w większości publikowane były wcześniej na łamach paryskiej „Kultury”.
Tytuł zaczerpnął autor z książki dla dzieci Zofii Urbanowskiej o leniwym chłopcu, który został zamieniony w muchę, wydanej po raz pierwszy w 1884 r. W rozmowie z Renatą Gorczyńską autor wyznaje:
Miłosz pisał o tej książce wielokrotnie w swoich esejach autobiograficznych jako o lekturze, która w znaczący sposób ukształtowała jego osobowość, zainteresowania i wizję świata. Był autorem przedmowy do pierwszego powojennego wydania powieści.
W tytułowym, podzielonym na osiem części poemacie, poeta jeszcze raz wraca do krainy dzieciństwa, próbując ogarnąć całość i uchwycić „moment wieczny”. Świat widziany jest tu w skali mikro, opisany z perspektywy owadziej („nieraz próbowałem sobie wyobrazić, jak to jest, jeżeli ktoś zostanie muchą”). Bohater wlatuje do wnętrza kielichów kwiatowych, dziura w żółtym serze staje się dla niego jaskinią, a głowa cukru – skałą. Nawet już jako dorosły mężczyzna patrzy na ludzi z perspektywy muchy. W wierszu "Zmieniał się język " autor nie dowierza pamięci, która wszystko odkształca („Ani takie to było, jak raz się wydało / Ani takie, jak teraz układasz w opowieść”). Wiersze "Ustawią tam ekrany " i "Po drugiej stronie" przedstawiają dwie wizje piekła. "Dytyramb " – to hymn ku czci Dionizosa, a "I świeciło to miasto" – jest wspomnieniem o bliskim sercu poety Paryżu.

</doc>
<doc id="3658838" url="https://pl.wikipedia.org/wiki?curid=3658838" title="Cerkiew św. Onufrego w Pasłęku">
Cerkiew św. Onufrego w Pasłęku



</doc>
<doc id="3658840" url="https://pl.wikipedia.org/wiki?curid=3658840" title="Hurssa Mare Dibaba">
Hurssa Mare Dibaba



</doc>
<doc id="3658841" url="https://pl.wikipedia.org/wiki?curid=3658841" title="Władimir Sierow">
Władimir Sierow

Władimir Aleksandrowicz Sierow (ros. Влади́мир Алекса́ндрович Серо́в, ur. 21 lipca 1910 we wsi Emmaus w guberni twerskiej, zm. 19 stycznia 1968 w Moskwie) – radziecki malarz, prezydent Akademii Sztuk Pięknych ZSRR (1962–1968).
Życiorys.
Od 1927 do 1931 studiował w Leningradzkiej Akademii Sztuk Pięknych, następnie był jej aspirantem, w latach 1933–1942 wykładowcą. W latach 1941–1948 wykładał w Leningradzkim Oddziale Związku Malarzy Radzieckich/Leningradzkim Związku Malarzy Radzieckich. Od 1942 w WKP(b), od 1954 członek rzeczywisty Akademii Sztuk Pięknych ZSRR, 1957–1960 przewodniczący Komitetu Organizacyjnego Związku Malarzy RFSRR, jednocześnie wiceprezydent Akademii Sztuk Pięknych ZSRR. Od 1960 do 19 stycznia 1968 I sekretarz Zarządu Związku Malarzy RFSRR, od 31 października 1961 do końca życia członek Centralnej Komisji Rewizyjnej KPZR, jednocześnie od 1962 do śmierci prezydent Akademii Sztuk Pięknych ZSRR. Autor wielu prac poświęconych Leninowi, m.in. socrealistycznych obrazów „Lenin ogłasza władzę radziecką” (1947) i „Piechurzy u Lenina” (1948), a także wielu politycznych plakatów propagandowych ZSRR. Pochowany na Cmentarzu Nowodziewiczym.

</doc>
<doc id="3658842" url="https://pl.wikipedia.org/wiki?curid=3658842" title="Mare Ibrahimova">
Mare Ibrahimova



</doc>
<doc id="3658843" url="https://pl.wikipedia.org/wiki?curid=3658843" title="DJ Miki">
DJ Miki



</doc>
<doc id="3658844" url="https://pl.wikipedia.org/wiki?curid=3658844" title="Placówka wywiadowcza KOP nr 1">
Placówka wywiadowcza KOP nr 1

Placówka wywiadowcza KOP nr 1 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku w Suwałkach. Wchodziła w skład Brygady KOP „Grodno”. Pod względem pracy wywiadowczej podlegała szefowi Ekspozytury Nr 1 „Wilno” Oddziału II SG, pod względem pracy kontrwywiadowczej szefowi Samodzielnego Referatu Informacyjnego DOK III Grodno, natomiast pod względem wyszkolenia wojskowego dowódcy Brygady KOP „Grodno”. Pod względem administracyjno-gospodarczym placówka była przydzielona do 29 batalionu odwodowego w Suwałkach. W maju 1934 placówka mieściła się przy ul. Kościuszki 40 na I pietrze, w domu prywatnym, jednopiętrowym, natomiast oficer eksponowany placówki w Oranach zajmował lokal na I piętrze w budynku stacji kolejowej Orany.
Zgodnie z etatem placówka liczyła 3 oficerów, 3 podoficerów i 4 szeregowych. 
W 1934 roku placówkę przeniesiono do Grodna. W 1937 roku jednostką administracyjną dla placówki nr 1 był batalion KOP „Orany”.
W 1939 roku placówka wywiadowcza KOP nr 1 „Grodno” podlegała nadal szefowi Ekspozytury nr 1 Oddziału II SG.
Obsada personalna.
Kierownicy placówki:
Oficerowie:
Obsada placówki w lipcu 1929
Obsada personalna w marcu 1939 roku:

</doc>
<doc id="3658845" url="https://pl.wikipedia.org/wiki?curid=3658845" title="Placówka wywiadowcza KOP nr 2">
Placówka wywiadowcza KOP nr 2

Placówka wywiadowcza KOP nr 2 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku w Wilnie. Wchodziła w skład Brygady KOP „Wilno”. Pod względem pracy wywiadowczej podlegała szefowi ekspozytury Oddziału II nr 1 „Wilno”, a pod względem pracy kontrwywiadowczej szefowi samodzielnego referatu informacyjnego DOK III Grodno, a pod względem wyszkolenia wojskowego dowódcy Brygady KOP „Wilno”. Działała na terenie odpowiedzialności 20.21. i 22 batalionu granicznego. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 21 batalionu KOP. W 1937 jednostką administracyjną dla placówki nr 2 był pułk KOP „Wilno”.
W 1939 roku placówka wywiadowcza KOP nr 1 „Wilno” podlegała nadal szefowi ekspozytury Oddziału II nr 1 „Wilno” i stacjonowała w Wilnie.
Obsada personalna placówki.
Kierownicy placówki: 
Obsada placówki w lipcu 1929
Obsada personalna w marcu 1939 roku:

</doc>
<doc id="3658846" url="https://pl.wikipedia.org/wiki?curid=3658846" title="Bajt al-Kuran">
Bajt al-Kuran

Bajt al-Kuran (arab. بيت القرآن, "Bayt al-Qurʾān", tłum. Dom Koranu) – instytut poświęcony Koranowi, położony w Manamie (Bahrajn).
Instytut ufundowany przez Abd al-Latifa Dżasima Kanu oraz ze składek społecznych otwarto w 1990. Mieści się w specjalnie dla niego zaprojektowanym i zbudowanym budynku o fasadach z teksturowanego betonu, ozdobionych wersetami z Koranu zapisanymi pismem kufickim. Charakter budynku podkreśla minaret, nawiązujący do XI wiecznego meczetu w Chamis o wysokości 44,2 metra.
W skład instytutu wchodzą, mieszczące się w tym samym budynku:

</doc>
<doc id="3658849" url="https://pl.wikipedia.org/wiki?curid=3658849" title="Owston (Leicestershire)">
Owston (Leicestershire)

Owston – wieś w Anglii, w Leicestershire. W latach 1870–1872 osada liczyła 169 mieszkańców. Owston jest wspomniana w Domesday Book (1086) jako "Osulvestone".

</doc>
<doc id="3658850" url="https://pl.wikipedia.org/wiki?curid=3658850" title="Placówka wywiadowcza KOP nr 3">
Placówka wywiadowcza KOP nr 3

Placówka wywiadowcza KOP nr 3 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku w Głębokiem. Wchodziła w skład pułku KOP „Głębokie”. Pod względem pracy wywiadowczej podlegała szefowi ekspozytury Oddziału II nr 1 „Wilno”, a pod względem pracy kontrwywiadowczej szefowi samodzielnego referatu informacyjnego DOK III Grodno, a pod względem wyszkolenia wojskowego dowódcy pułku „Głębokie”. Działała na terenie odpowiedzialności 19. 5. i 7 batalionu granicznego. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 7 batalionu KOP. W listopadzie 1931 roku etat placówki zwiększono o etat kapitana − zastępcy dowódcy placówki.
W terminie do 30 wrześniu 1936 roku zlikwidowano placówkę wywiadowczą KOP „Iwieniec”, oraz zmieniono m.p. placówki nr 4 z Wilejki na Mołodeczno. Teren likwidowanej placówki nr 11 przejęły sąsiednie placówki. Placówka nr 4 „Wilejka” przejęła z powiatu mołodeckiego gminy Raków i Gródek oraz cały powiat wołożyński. Placówka nr 5 „Stołpce” przejęła gminy Rubieżewice, Naliborki i Derewna powiatu stołpeckiego. Placówka nr 3 „Głębokie” przejęła od placówki nr 4 gminę Dokszyce i Parafianów powiatu dziśnieńskiego oraz gminy Słoboda, Miadzioł i Kobylnik powiatu postawskiego. Rozgraniczenie pomiędzy placówkami nr 3 „Głębokie” i nr 4 „Wilejka” stanowiła północna granica powiatu Wilejka. W 1937 jednostką administracyjną dla placówki nr 3 był batalion KOP „Podświle”.
W 1939 roku placówka wywiadowcza KOP nr 3 „Głębokie” podlegała nadal szefowi ekspozytury Oddziału II nr 1 „Wilno” i stacjonowała w Głębokiem.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658851" url="https://pl.wikipedia.org/wiki?curid=3658851" title="Józef Kanigowski">
Józef Kanigowski

Józef Kanigowski herbu Lis – podczaszy wyszogrodzki w 1750 roku.
Jako poseł na sejm elekcyjny z ziemi wyszogrodzkiej był elektorem Stanisława Augusta Poniatowskiego w 1764 roku z ziemi wyszogrodzkiej.

</doc>
<doc id="3658853" url="https://pl.wikipedia.org/wiki?curid=3658853" title="Placówka wywiadowcza KOP nr 4">
Placówka wywiadowcza KOP nr 4

Placówka wywiadowcza KOP nr 4 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku w Wilejce. Wchodziła w skład pułku KOP „Wilejka”. Pod względem pracy wywiadowczej podlegała szefowi ekspozytury Oddziału II nr 1 „Wilno”, pod względem pracy kontrwywiadowczej szefowi samodzielnego referatu informacyjnego DOK III Grodno, a pod względem wyszkolenia wojskowego dowódcy pułku KOP „Wilejka”. Działała na terenie odpowiedzialności 1. i 10 batalionu granicznego. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 1 batalionu KOP.
W listopadzie 1931 roku etat placówki zwiększono o etat kapitana − zastępcy dowódcy placówki.
W terminie do 30 wrześniu 1936 roku zlikwidowano placówkę wywiadowczą KOP „Iwieniec”, oraz zmieniono m.p. placówki nr 4 z Wilejki na Mołodeczno. Teren likwidowanej placówki nr 11 przejęły sąsiednie placówki. Placówka nr 4 „Wilejka” przejęła z powiatu mołodeckiego gminy Raków i Gródek oraz cały powiat wołożyński. Placówka nr 5 „Stołpce” przejęła gminy Rubieżewice, Naliborki i Derewna powiatu stołpeckiego. Nowe rozgraniczenie pomiędzy placówkami 4 i 5 stanowiła granica powiatów Wołożyn i Stołpce. Placówka nr 3 „Głębokie” przejęła od placówki nr 4 gminę Dokszyce i Parafianów powiatu dziśnieńskiego oraz gminy Słoboda, Miadzioł i Kobylnik powiatu postawskiego. Rozgraniczenie pomiędzy placówkami nr 3 „Głebokie” i nr 4 „Wilejka” stanowiła północna granica powiatu Wilejka.
W 1937 jednostką administracyjną dla placówki nr 4 był pułk KOP „Wilejka”, ale zaopatrywał ją batalion KOP „Budsław”.
W 1939 roku placówka wywiadowcza KOP nr 4 „Mołodeczno” podlegała nadal szefowi ekspozytury Oddziału II nr 1 „Wilno” i stacjonowała w Wilejce.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658854" url="https://pl.wikipedia.org/wiki?curid=3658854" title="Wielka Pańszczycka Młaka">
Wielka Pańszczycka Młaka

Wielka Pańszczycka Młaka – duża rówień w dolinie Pańszczycy w polskich Tatrach Wysokich. Znajduje się na wysokości około 1265 m nad lewym brzegiem potoku Łasicowa Woda (Jasicowa Woda), tuż przed jego ujściem do Pańszczyckiego Potoku. Czerwony szlak turystyczny z Toporowej Cyrhli przez Psią Trawkę, Waksmundzką Rówień i Wodogrzmoty Mickiewicza do Morskiego Oka przecina koryto Łasicowej Wody przy wschodnim obrzeżu Wielkiej Pańszczyckiej Młaki.
Jest to jedno z kilku torfowisk znajdujących się w dolnym biegu Pańszczyckiego Potoku. Jest jeszcze Mała Pańszczycka Młaka na prawym brzegu Pańszczyckiego Potoku i Wyżnia Pańszczycka Młaka u zachodnich podnóży Ostrego Wierchu. Wielka Pańszczycka Młaka ma powierzchnię około 2 ha i występuje na niej ciekawa roślinność torfowiskowa. Miejsce to zasługuje na szczególną ochronę. Występuje tutaj m.in. żurawina drobnoowocowa.
Wielka Pańszczycka Młaka jest torfowiskiem wysokim, powstałym w zagłębieniu wytopiskowym w jednej z moren zaścielających dolinę Pańszczycę. Zagłębienie początkowo było jeziorem, później uległo zarośnięciu. Grubość torfu dochodzi do 5 m.
W latach 2010–2011 przeprowadzono monitoring przyrodniczy niektórych torfowisk na terenie Polski. Stwierdzono, że na torfowisku Wielka Pańszczycka Młaka brak krzewów i podrostu drzew, co jest cechą korzystną. Niezadowalający jest natomiast brak gatunków charakterystycznych dla tego typu torfowisk.
Przez Wyżnią Pańszczycką Młakę przebiega dział wód między doliną Pańszczycy a doliną Skalnite.

</doc>
<doc id="3658855" url="https://pl.wikipedia.org/wiki?curid=3658855" title="Placówka wywiadowcza KOP nr 5">
Placówka wywiadowcza KOP nr 5

Placówka wywiadowcza KOP nr 5 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka wywiadowcza KOP nr 5 Stołpce powstała w lipcu 1929 roku w Baranowiczach. Wchodziła w skład Brygady KOP „Nowogródek”. Pod względem pracy wywiadowczej podlegała szefowi ekspozytury Oddziału II nr 1 „Wilno”, pod względem pracy kontrwywiadowczej szefowi samodzielnego referatu informacyjnego DOK IX Brześć, a pod względem wyszkolenia wojskowego dowódcy Brygady KOP „Nowogródek”. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 8 batalionu KOP. W 1937 
jednostką administracyjną dla placówki nr 5 był batalion KOP „Stołpce”.
W 1939 roku placówka wywiadowcza KOP nr 5 „Stołpce” podlegała nadal szefowi ekspozytury Oddziału II nr 1 „Wilno” i stacjonowała w Stołpcach.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658859" url="https://pl.wikipedia.org/wiki?curid=3658859" title="Michaił Olszanski">
Michaił Olszanski

Michaił Aleksandrowicz Olszanski (ros. Михаил Александрович Ольшанский, ur. 23 października 1908 w Sarnach, zm. 27 czerwca 1988 w Moskwie) – radziecki agronom i polityk narodowości ukraińskiej.
Życiorys.
W 1928 ukończył Masłowski Instytut Selekcji i Nasiennictwa w obwodzie kijowskim, od marca 1928 był kolejno technikiem, aspirantem, pracownikiem naukowym, kierownikiem działu kultur technicznych i p.o. dyrektora Wszechzwiązkowego Instytutu Selekcyjno-Genetycznego w Odessie. Od 1932 w WKP(b), od marca do lipca 1941 przewodniczący biura organizacyjnego Ukraińskiej Filii Wszechzwiązkowej Akademii Nauk Rolniczych im. Lenina, potem dyrektor technikum rolniczego w obwodzie kujbyszewskim (obecnie obwód samarski), od grudnia 1942 do kwietnia 1945 dyrektor Kujbyszewskiego Instytutu Rolniczego. Od kwietnia 1945 do marca 1951 zastępca dyrektora Wszechzwiązkowego Instytutu Selekcyjno-Genetycznego w Odessie, od marca 1951 do grudnia 1960 wiceprezydent Wszechzwiązkowej Akademii Nauk Rolniczych im. Lenina (WASCHNIL), jednocześnie od sierpnia 1953 do stycznia 1960 redaktor pisma "Dokłady WASCHNIL" i od września 1958 do grudnia 1960 dyrektor Wszechzwiązkowego Instytutu Naukowo-Badawczego Pasz im. Williamsa Wszechzwiązkowej Akademii Nauk Rolniczych im. Lenina. Od grudnia 1960 do kwietnia 1962 minister gospodarki rolnej ZSRR, od marca 1962 do grudnia 1964 prezydent Wszechzwiązkowej Akademii Nauk Rolniczych im. Lenina, od marca 1965 na emeryturze. Kandydat nauk ekonomicznych akademik Wszechzwiązkowej Akademii Nauk Rolniczych im. Lenina. Deputowany do Rady Najwyższej ZSRR 6 kadencji. Od 31 października 1961 do 29 marca 1966 zastępca członka KC KPZR.

</doc>
<doc id="3658860" url="https://pl.wikipedia.org/wiki?curid=3658860" title="Tugby">
Tugby

Tugby – wieś w Anglii, w Leicestershire. W 1961 roku civil parish liczyła 220 mieszkańców. Tugby jest wspomniana w Domesday Book (1086) jako "Tochebi".

</doc>
<doc id="3658862" url="https://pl.wikipedia.org/wiki?curid=3658862" title="Michaił Olszański">
Michaił Olszański



</doc>
<doc id="3658863" url="https://pl.wikipedia.org/wiki?curid=3658863" title="Placówka wywiadowcza KOP nr 6">
Placówka wywiadowcza KOP nr 6

Placówka wywiadowcza KOP nr 6 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku w Łachwie. Wchodziła w skład Brygady KOP „Polesie”. Pod względem pracy wywiadowczej podlegała szefowi ekspozytury Oddziału II nr 1 „Wilno”, pod względem pracy kontrwywiadowczej szefowi samodzielnego referatu informacyjnego DOK IX Brześć, a pod względem wyszkolenia wojskowego dowódcy Brygady KOP „Polesie”. Działała na terenie odpowiedzialności 15. 16. i 77 batalionu granicznego. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 16 batalionu KOP.
Z dniem 1 grudnia 1936 roku placówka wywiadowcza KOP nr 6 przejęła od placówki wywiadowczej KOP nr 7 teren gminy Wysock i Berezów powiatu stolińskiego.
W 1937 jednostką administracyjną dla placówki nr 6 był batalion KOP „Sienkiewicze”.
W 1939 roku placówka wywiadowcza KOP nr 6 „Łuniniec” podlegała nadal szefowi ekspozytury Oddziału II nr 1 „Wilno” i stacjonowała w Łunińcu.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658864" url="https://pl.wikipedia.org/wiki?curid=3658864" title="Zespół Folklorystyczny &quot;Ślązaczek&quot;">
Zespół Folklorystyczny &quot;Ślązaczek&quot;



</doc>
<doc id="3658865" url="https://pl.wikipedia.org/wiki?curid=3658865" title="Rotherby">
Rotherby

Rotherby – wieś w Anglii, w Leicestershire, w dystrykcie Melton, w civil parish Hoby with Rotherby. W 1931 roku civil parish liczyła 133 mieszkańców. Rotherby jest wspomniana w Domesday Book (1086) jako "Redebi".

</doc>
<doc id="3658866" url="https://pl.wikipedia.org/wiki?curid=3658866" title="Placówka wywiadowcza KOP nr 7">
Placówka wywiadowcza KOP nr 7

Placówka wywiadowcza KOP nr 7 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku jako placówka wywiadowcza KOP nr 7 „Rokitno”/„Sarny”. Wchodziła w skład Brygady KOP „Polesie”. Pod względem pracy wywiadowczej podlegała szefowi ekspozytury Oddziału II nr 5 „Lwów”, pod względem pracy kontrwywiadowczej szefowi samodzielnego referatu informacyjnego DOK II Lublin, a pod względem wyszkolenia wojskowego dowódcy pułku KOP „Sarny”. Pod względem administracyjno-gospodarczym placówkę przydzielono do 18 batalionu KOP. Działała na terenie odpowiedzialności 2. 18 batalionu granicznego. Zgodnie z etatem placówka liczyła 3 oficerów, 3 podoficerów i 4 szeregowych. W listopadzie 1931 roku etat placówki zwiększono o etat kapitana − zastępcy dowódcy placówki.
W październiku 1933 roku, jako placówka wywiadowcza KOP nr 7 „Sarny” podlegała szefowi ekspozytury Oddziału II nr 5 „Lwów”. Z dniem 1 grudnia 1936 roku placówka wywiadowcza KOP nr 6 przejęła od placówki wywiadowczej KOP nr 7 teren gminy Wysock i Berezów powiatu stolińskiego.
Jednostką administracyjną dla placówki nr 7 był batalion KOP „Rokitno”.
W 1939 roku placówka wywiadowcza KOP nr 7 „Sarny” nadal podlegała szefowi ekspozytury Oddziału II nr 5 „Lwów” i stacjonowała w Sarnach.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658867" url="https://pl.wikipedia.org/wiki?curid=3658867" title="Woolston (North Shropshire)">
Woolston (North Shropshire)



</doc>
<doc id="3658868" url="https://pl.wikipedia.org/wiki?curid=3658868" title="Placówka wywiadowcza KOP nr 8">
Placówka wywiadowcza KOP nr 8

Placówka wywiadowcza KOP nr 8 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w lipcu 1929 roku jako placówka wywiadowcza KOP nr 8 „Zdołbunów”. Wchodziła w skład Brygady KOP „Wołyń”. Pod względem pracy wywiadowczej podlegała szefowi ekspozytury Oddziału II nr 5 „Lwów”, pod względem pracy kontrwywiadowczej szefowi samodzielnego referatu informacyjnego DOK II Lublin, a pod względem wyszkolenia wojskowego dowódcy Brygady KOP „Wołyń”. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 11 batalionu KOP. 
Z dniem 1 grudnia 1936 roku placówka wywiadowcza KOP nr 8 przejęła od placówki wywiadowczej KOP nr 10 teren powiatu krzemienieckiego.
W 1937 roku jednostką administracyjną dla placówki nr 8 był batalion KOP „Żytyń”.
W 1939 roku placówka wywiadowcza KOP nr 8 „Równe” podlegała nadal szefowi ekspozytury Oddziału II nr 5 „Lwów” i stacjonowała w Równem.
Obsada personalna placówki.
Obsada placówki w lipcu 1929
Obsada personalna w marcu 1939 roku:

</doc>
<doc id="3658870" url="https://pl.wikipedia.org/wiki?curid=3658870" title="Hoby">
Hoby

Hoby – wieś w Anglii, w Leicestershire, w dystrykcie Melton, w civil parish Hoby with Rotherby. W 1931 roku civil parish liczyła 229 mieszkańców. Hoby jest wspomniana w Domesday Book (1086) jako "Hobie".

</doc>
<doc id="3658871" url="https://pl.wikipedia.org/wiki?curid=3658871" title="Placówka wywiadowcza KOP nr 9">
Placówka wywiadowcza KOP nr 9

Placówka wywiadowcza KOP nr 9 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka utworzona została w styczniu 1929 roku w Czortkowie. Wchodziła w skład Brygady KOP „Podole”/pułku KOP „Czortków”. Pod względem pracy wywiadowczej podlegała szefowi ekspozytury Oddziału II nr 5 „Lwów”, pod względem pracy kontrwywiadowczej szefowi samodzielnego referatu informacyjnego DOK VI Lwów, a pod względem wyszkolenia wojskowego dowódcy pułku KOP „Czortków”. Zgodnie z etatem placówka liczyła 3 oficerów, 3 podoficerów i 4 szeregowych. Pod względem administracyjno-gospodarczym placówkę przydzielono do 25 batalionu KOP. W listopadzie 1931 roku etat placówki zwiększono o etat kapitana − zastępcy dowódcy placówki.
W 1937 roku jednostką administracyjną dla placówki nr 9 był batalion KOP „Czortków”.
W 1939 roku placówka wywiadowcza KOP nr 9 „Czortków” nadal podlegała szefowi ekspozytury Oddziału II nr 5 „Lwów” i stacjonowała w Czortkowie.
Obsada personalna.
Obsada personalna w marcu 1939 roku:

</doc>
<doc id="3658872" url="https://pl.wikipedia.org/wiki?curid=3658872" title="Placówka wywiadowcza nr 10 KOP">
Placówka wywiadowcza nr 10 KOP



</doc>
<doc id="3658874" url="https://pl.wikipedia.org/wiki?curid=3658874" title="Placówka wywiadowcza nr 12 KOP">
Placówka wywiadowcza nr 12 KOP



</doc>
<doc id="3658875" url="https://pl.wikipedia.org/wiki?curid=3658875" title="Ragdale">
Ragdale

Ragdale – wieś w Anglii, w Leicestershire, w dystrykcie Melton, w civil parish Hoby with Rotherby. W 1931 roku civil parish liczyła 104 mieszkańców. Ragdale jest wspomniana w Domesday Book (1086) jako "Ragendel(e)".

</doc>
<doc id="3658876" url="https://pl.wikipedia.org/wiki?curid=3658876" title="Todor Barzow">
Todor Barzow

Todor Iwanow Barzow (bułg. Тодор Иванов Барзов; ur. 21 lutego 1953 w Dołnej Mitropoliji) – bułgarski piłkarz grający na pozycji pomocnika. W swojej karierze rozegrał 18 meczów w reprezentacji Bułgarii.
Jego wnuk Georgi Jomow również jest piłkarzem.
Kariera klubowa.
Swoją karierę piłkarską Barzow rozpoczął w klubie CSKA Sofia. W sezonie 1971/1972 zadebiutował w nim w pierwszej lidze bułgarskiej. W 1977 roku odszedł do klubu Lewski-Spartak Sofia i już w pierwszym sezonie w nim wywalczył dublet - mistrzostwo oraz Puchar Bułgarii. Wraz z zespołem Lewskiego-Spartaka po dublet sięgnął również w sezonie 1978/1979. Z kolei w sezonach 1980/1981 i 1981/1982 wywalczył z nim dwa wicemistrzostwa Bułgarii.
W 1982 roku Barzow przeszedł do greckiego klubu Doxa Drama. Występował w nim przez dwa sezony. W 1984 roku został piłkarzem ateńskiego Panioniosu. Spędził w nim dwa lata. W 1986 roku wyjechał na Cypr. W sezonie 1986/1987 grał w Apollonie Limassol. W 1987 zakończył w nim swoją karierę.
Kariera reprezentacyjna.
W reprezentacji Bułgarii Barzow zadebiutował 4 lutego 1973 roku w wygranym 4:0 towarzyskim meczu z Indonezją, rozegranym w Dżakarcie. Grał m.in. w: eliminacjach do Euro 76, do MŚ 1978 i do Euro 80. Od 1973 do 1979 rozegrał w kadrze narodowej 18 meczów.

</doc>
<doc id="3658877" url="https://pl.wikipedia.org/wiki?curid=3658877" title="Isley Walton">
Isley Walton

Isley Walton – wieś w civil parish Isley cum Langley, w dystrykcie North West Leicestershire, w hrabstwie Leicestershire, w Anglii. W 1931 roku civil parish liczyła 57 mieszkańców.

</doc>
<doc id="3658879" url="https://pl.wikipedia.org/wiki?curid=3658879" title="Placówka wywiadowcza KOP nr 11">
Placówka wywiadowcza KOP nr 11

Placówka wywiadowcza KOP nr 11 – organ wykonawczy wywiadu Korpusu Ochrony Pogranicza.
Formowanie i zmiany organizacyjne.
Placówka w Wołożynie&lt;br&gt;
Placówka utworzona została w grudniu 1931 roku w Wołożynie. Wchodziła w skład pułku KOP „Wołożyn”. Pod względem wyszkolenia wojskowego podlegała dowódcy pułku KOP „Wołożyn”.
W październiku 1933, jako placówka wywiadowcza KOP nr 11 „Iwieniec” podlegała szefowi ekspozytury Oddziału II nr 1 „Wilno”.
W terminie do 30 wrześniu 1936 roku zlikwidowano placówkę wywiadowczą KOP „Iwieniec”. Teren likwidowanej placówki przejęły sąsiednie placówki. Placówka nr 4 „Wilejka” przejęła z powiatu mołodeczańskiego gminy Raków i Gródek oraz cały powiat wołożyński. Placówka nr 5 „Stołpce” przejęła gminy Rubieżewice, Naliborki i Derewna powiatu stołpeckiego. Nowe rozgraniczenie pomiędzy placówkami 4 i 5 stanowiła granica powiatów Wołożyn i Stołpce. Placówka nr 3 „Głębokie” przejęła od placówki nr 4 gminę Dokszyce i Parafianów powiatu dziśnieńskiego oraz gminy Słoboda, Miadzioł i Kobylnik powiatu postawskiego. Rozgraniczenie pomiędzy placówkami nr 3 „Głebokie” i nr 4 „Wilejka” stanowiła północna granica powiatu Wilejka.
Placówka w Stryju&lt;br&gt;
W związku z planowanym przejęciem przez KOP od Straży Granicznej ochrony granicy od przełęczy Użockiej do styku granic polsko-rumuńsko-czechosłowackiej, w grudniu 1938 roku została utworzona placówka wywiadowcza nr 11 w Stryju. Placówka podlegała szefowi Ekspozytury Nr 5 Oddziału II Sztabu Głównego we Lwowie i w marcu 1939 stacjonowała w Stryju.
Placówka w Sanoku&lt;br&gt;
Z dniem 1 sierpnia 1939 placówka nr 11 została przeniesiona do Sanoka, gdzie została umieszczona w lokalu przy ulicy Ogrodowej w dzielnicy Błonie, w którym do tego czasu działała placówka nr 12, przeniesiona do Jasła.
Żołnierze placówki.
Obsada personalna w marcu 1939 roku:

</doc>
<doc id="3658880" url="https://pl.wikipedia.org/wiki?curid=3658880" title="Hemington (Leicestershire)">
Hemington (Leicestershire)

Hemington – wieś w Anglii, w Leicestershire, w dystrykcie North West Leicestershire, w civil parish Lockington-Hemington. W 1931 roku civil parish liczyła 298 mieszkańców.

</doc>
<doc id="3658881" url="https://pl.wikipedia.org/wiki?curid=3658881" title="Krste Welkoski">
Krste Welkoski



</doc>
<doc id="3658883" url="https://pl.wikipedia.org/wiki?curid=3658883" title="Kiriłł Orłowski">
Kiriłł Orłowski

Kiriłł Prokofjewicz Orłowski (ros. Кири́лл Проко́фьевич Орло́вский, ur. we wsi Myszkowicze w guberni mohylewskiej, zm. 13 stycznia 1968 tamże) – funkcjonariusz radzieckich organów bezpieczeństwa, dowódca partyzancki, Bohater Związku Radzieckiego (1943), Bohater Pracy Socjalistycznej (1958).
Życiorys.
Po ukończeniu szkoły w 1910 pracował w gospodarstwie ojca. W 1915 został powołany do rosyjskiej armii, był szeregowcem 251 zapasowego pułku piechoty w Moskwie, a w 1917 w plutonie saperów 65 pułku piechoty na Froncie Zachodnim, po rewolucji lutowej został dowódcą plutonu. Uczestnik I wojny światowej jako młodszy podoficer, pod koniec 1917 zdemobilizowany, od 1918 członek RKP(b), od czerwca 1918 uczestnik wojny domowej w Rosji jako bojec czerwonego oddziału partyzanckiego w guberni bobrujskiej, od grudnia 1918 do maja 1919 funkcjonariusz powiatowej Czeki w Orszy i gubernialnej Czeki w Bobrujsku. W 1920 ukończył moskiewskie kursy piechoty, w latach 1920-1935 był funkcjonariuszem Czeki/GPU/NKWD, w maju 1920 wraz z oddziałem przeszedł linię frontu radziecko-polskiego i do 1925 brał udział w tzw. „aktywnych operacjach bojowych” na terytorium Polski i Litwy, czyli w dywersyjnych działaniach bolszewickich przeciw władzom Polski i Litwy. W maju 1925 wrócił do ZSRR, w 1930 ukończył Komunistyczny Uniwersytet Mniejszości Narodowych Zachodu im. Juliana Marchlewskiego, następnie od maja 1930 pracował w Zarządzie GPU Białoruskiej SRR, był pełnomocnikiem Wydziału Specjalnego OGPU/NKWD 5 Korpusu Piechoty w Bobrujsku, zajmował się doborem kadr partyzanckich na wypadek wojny.
Od stycznia 1936 naczelnik odcinka na budowie kanału Wołga-Moskwa, od stycznia 1937 do stycznia 1938 uczestnik wojny domowej w Hiszpanii, dowódca grupy dywersyjno-wywiadowczej, po powrocie słuchacz kursów przy Wydziale Specjalnym NKWD ZSRR w Moskwie, od lutego 1939 do lipca 1940 pomocnik rektora Czkałowskiego Instytutu Rolniczego. Od lipca 1940 do marca 1941 funkcjonariusz Wydziału V GUGB NKWD ZSRR, od marca 1941 do marca 1942 delegowany służbowo do Chin pod przykrywką szefa grupy geologicznej, po powrocie do ZSRR skierowany do IV Zarządu NKWD ZSRR. Od października 1942 brał udział w wojnie z Niemcami, działał na tyłach wroga w Puszczy Białowieskiej, dowodził oddziałem specjalnego przeznaczenia „Sokoły” działającym w obwodzie baranowickim, który w 1943 liczył ponad 350 bojców. 17 lutego 1943 wraz z oddziałem „Sokoły” zorganizował udaną zasadzkę na generalnego komisarza miasta Baranowicze Friedricha Fenza, Gebietskommissara obwodu baranowickiego Friedricha Stiuhra i Obergruppenführera wojsk SS Ferdinanda Zachariasa, jednocześnie zdobywając dokumenty i broń; Orłowski został wówczas ciężko ranny. W sierpniu 1943 odwołany do Moskwy, następnie pracował w organach NKGB Białoruskiej SRR w stopniu podpułkownika bezpieczeństwa państwowego, w lipcu 1944 zwrócił się do Stalina z prośbą o mianowanie go przewodniczącym kołchozu, w grudniu 1944 został przeniesiony do rezerwy z powodu inwalidztwa. Od stycznia 1945 przewodniczący kołchozu „Rasswiet” w obwodzie mohylewskim, od 25 lutego 1956 do 17 października 1961 zastępca członka KC KPZR. Deputowany do Rady Najwyższej ZSRR od III do VII kadencji. Jego imieniem nazwano ulice wielu miast Białorusi i kołchoz.
Odznaczenia.
I medale.

</doc>
<doc id="3658884" url="https://pl.wikipedia.org/wiki?curid=3658884" title="Snibston">
Snibston

Snibston – wieś w Anglii, w Leicestershire. W latach 1870–1872 osada liczyła 595 mieszkańców.

</doc>
<doc id="3658896" url="https://pl.wikipedia.org/wiki?curid=3658896" title="Adria (kawiarnia)">
Adria (kawiarnia)



</doc>
<doc id="3658900" url="https://pl.wikipedia.org/wiki?curid=3658900" title="Marcin Drozd">
Marcin Drozd

Marcin Drozd (ur. 10 lutego 1922 w Chłopach, zm. 23 lutego 2016 w Sanoku) – polski urzędnik bankowy, działacz polityczny.
Życiorys.
II Rzeczpospolita.
Urodził się 10 lutego 1922 we wsi Chłopy o charakterze polskim w rodzinie chłopskiej. Był synem Jana (1897-1975, dzięki wstawiennictwu związanego ze wsią Chłopy Macieja Rataja od 1922 służący jako funkcjonariusz Policji Państwowej w Komisariacie przy ulicy Kurkowej 14 we Lwowie) i Karoliny (1900-1984). Miał brata Zdzisława (ur. ok. 1931) i siostrę Weronikę (ur. ok. 1925, nauczycielka, zamężna z oficerem LWP doc. dr. Antonim Przenicznym). 
Od 1929 uczył się w czteroletniej szkole wiejskiej, a od klasy piątej uczył się dalej we Lwowie (gdzie pracował jego ojciec) w Szkole Powszechnej im. Stanisława Staszica, zamieszkując w tym czasie w bursie księży Ormian. Po szóstej klasie kontynuował edukację w Gimnazjum Klasztoru oo. Bernardynów w Radecznicy, działającym przy tamtejszej bazylice, z zamysłem późniejszego wstąpienia do seminarium w Leżajsku. Ukończywszy pierwszą klasę gimnazjalną zaprzestał naukę w Radecznicy. W 1938 jego rodzina wybudowała dom, położony w położonym w odległości około 3 km od Chłopów przysiółku (osiedlu) Dziki Garb nieopodal Podhajczyków na obszarze powiatu rudeckiego. Po odejściu z Radecznicy zamieszkał z rodzicami i siostrą we Lwowie przy ulicy Łyczakowskiej 106 i tam kontynuował naukę: najpierw w siódmej klasie gimnazjum przy ul. Torosiewicza, potem w I klasie gimnazjum (ponownie). W trakcie nauki we Lwowie został harcerzem. W trakcie nauki we Lwowie uprawiał też sport (boks, ciężką atletykę, zapasy), był członkiem klubu „Sokół”. Od początku 1938 mieszkał z ojcem i siostrą przy ulicy Leśnej (matka wyjechała na gospodarstwo). W czerwcu 1939 zdał egzamin wstępny do Liceum Pedagogicznego we Lwowie.
II wojna światowa.
Po wybuchu II wojny światowej we wrześniu 1939 uczestniczył w obronie Lwowa jako harcerz-ochotnik w szeregach Ochotniczego Batalionu Akademickiego (w walkach o miasto uczestniczył też jego ojciec). Po nastaniu okupacji sowieckiej od 29 września 1939 uczył się w szkole pedagogicznej ("Piedagogiczeskoje Ucziliszcze" tzw. "Ped-Szkoła" tj. w dotychczasowym Liceum Pedagogicznym przy ulicy Dwernickiego), gdzie ukończył kształcenie 21 czerwca 1941 uzyskując tytuł "atiestata początkowej szkoły" (tj. w przeddzień ataku Niemiec na ZSRR. Jeszcze w październiku 1939 przystąpił do Związku Walki Zbrojnej (za sprawą Jana Rolińskiego) i wykonywał we Lwowie zadania na rzecz organizacji. Podczas trwania okupacji sowieckiej żył we Lwowie wraz z siostrą Weroniką. W lutym 1940 przybył ze Lwowa do rodzinnego domu po żywność i wtedy wraz z bliskimi 20 lutego 1940 został zabrany przez Sowietów, po czym zbiegł z transportu w drodze saniami na stację w Komarnie. Jego krewnych tj. matkę, dziadków i brata Zdzisława deportowano wówczas w głąb ZSRR (w tajdze na rejonie krasnojarskim brat stracił wzrok, a dziadkowie zmarli z wycieńczenia). W kwietniu 1940 aresztowano jego ojca, osadzono w Brygidkach, po czym skazano na karę 25 lat i deportowano do kopalni złota na Kamczatce (po odzyskaniu wolności był sierżantem w armii gen. Andersa, a w 1947 wrócił do Polski).
Po nastaniu okupacji niemieckiej we Lwowie Marcin Drozd opuścił miasto we wrześniu 1941 i zamieszkał w rodzinnym domu w Podhajczykach (od 1940 do tego czasu mieszkała tam ukraińska rodzina Bracio z Bachórzca), podejmując się uprawy ziemi w rodzinnym 20-hektarowym gospodarstwie. W kwietniu 1942 został skierowany do pracy przymusowej w Baudienst we Lwowie i przydzielony do robót na stacji kolejowej w Skniłowie. Stamtąd zbiegł pociągiem i przez Koropuż wrócił do siostry w rodzinnej wsi. Dwa miesiące później został zatrzymany w swoim domu, po czym doprowadzony przez ukraińskiego policjanta do pobliskich Rudek, skąd miał być odtransportowany do obozu pracy we Lwowie i tam sądzony, jednak w czasie odjazdu oddalił się nie powstrzymywany (w akcji konwojowania uczestniczył gestapowiec Humeniuk), po czym powrócił do domu.
We wsi w 1942 wstąpił do Armii Krajowej (według różnych wersji zwerbowany przez chor. Michała Pucha lub Wojciecha Krzesaja ps. „Czwarty”). W 1943 pozostawał członkiem AK w Chłopach, gdzie należał do wiejskiej samoobrony. We wsi Buczały był członkiem ochrony w trakcie odbioru zrzutów broni drogą lotniczą z Wielkiej Brytanii. W kwietniu 1943 został ostrzeżony przez sąsiadkę-Ukrainkę Anielę Kurylak o planowanym ataku na ich gospodarstwo, po czym skrył się wraz z siostrą Weroniką, a tuż po tym ich zabudowania zostały podpalone przez ich ukraińskich sąsiadów w ramach tzw. rzezi wołyńskiej (zabili oni także wspomnianą Ukrainkę za ostrzeżenie Drozdów). Następnie, z uwagi na ciążący na nim wyrok wydany przez UPA był zmuszony opuścić rodzinną wieś.
W pociągu relacji Sambor–Lwów poznał Kazimierę Koźma z Nowotańca pod Sanokiem, do której przeprowadził się w lipcu 1943 i zamieszkał w domu jej ojca Władysława. Tam także szukał kontaktów z AK i BCh. W czasie nadejścia frontu wschodniego na początku sierpnia 1944 ewakuował się z okolicznymi mieszkańcami do lasów Tokarni. W tym rejonie zetknął się z oddziałem partyzanckim AK pod dowództwem mjr. Adama Winogrodzkiego ps. „Korwin”, lecz nie został przyjęty przez tegoż w szeregi jednostki z uwagi na plan rychłego jej rozwiązania. 12 sierpnia 1944 wraz z 40 innymi osobami został pojmany przez Niemców i jako zakładnik był przetrzymywany wpierw przez trzy dni w folwarku dworu w Woli Sękowej, a potem w Rymanowie, skąd po dwóch dniach zbiegł i wrócił do Nowotańca. 5 listopada 1944 w kościele św. Mikołaja w Nowotańcu wziął ślub z Kazimierą. Następnego dnia jako poborowy Ludowego Wojska Polskiego wyruszył do Szkoły Oficerskiej w Przemyślu, skąd po przeszkoleniu został wysłany na front w składzie 2 Dywizji 1 Armii WP. W 1945 brał udział w operacji berlińskiej. Został ranny.
Polska Ludowa.
Po zakończeniu wojny zamieszkał z żoną w Sanoku. Poszukując pracy w 1945 został przyjęty do pracy w Straży Więziennej w więzieniu w Sanoku na stanowisko zastępcy naczelnika ds. polityczno-wychowawczych, które sprawował przez trzy kolejne lata. Brał udział w "walkach z bandami", prowadzonymi przez władze Polski Ludowej (według własnej relacji w "walce wyzwoleńczej"). W 1947 pod Odrzechową uczestniczył w zakończonej niepowodzeniem akcji sanockiej Milicji Obywatelskiej pod dowództwem komendanta Jana Hnatuśki, wymierzonej przeciw banderowcom z UPA. W 1947 mieszkał przy ulicy Świerczewskiego 4. Także w 1947 zaocznie ukończył naukę w Liceum Pedagogicznym w Brzozowie, nostryfikując świadectwo ukończenia rosyjsko-ukraińskiej szkoły we Lwowie z 1941. Ukończył też 6-miesięczny kurs pedagogiczny prowadzony przez Józefa Stachowicza, stacjonarny 6-miesięczny kurs z zakresu rachunkowości i finansów przy Gimnazjum Handlowym w Sanoku oraz kształcenie w Szkole Rolniczej w Nowosielcach. W okresie pracy w więziennictwie został członkiem działaczem Polskiej Partii Robotniczej. Po zwolnieniu ze służby naczelnika więzienia Henryka Grygo na początku 1948 został jego następcą. Ostatecznie obaj, wskutek donosu innego funkcjonariusza placówki Bernarda Lewandowskiego, zostali dyscyplinarnie zwolnieni ze służby (Drozd rozkazem z 29 listopada 1948 i ukarany 14-tygodniowym aresztem, opuścił służbę z dniem 31 stycznia 1949). Obu zarzucono różne przewinienia służbowe, zachowania niezgodne z ówczesnym ustrojem komunistycznym i postępowania sprzyjające więźniom, zaś Drozdowi także wydanie ówczesnemu funkcjonariuszowi Antoniemu Żubrydowi dwojga aresztantów w czasie jego zbiegnięcia ze służby 8 czerwca 1945.
Na początku 1949 zamieszkiwał w Sanoku przy ulicy Grzegorza 3. Otrzymał 7-hektarowe gospodarstwo w podsanockich w Olchowcach. Prowadził też gospodarstwo rolne podsanockich Stróżach. Został przewodniczącym oddziału Związku Młodzieży Wiejskiej. W 1949 był podporucznikiem LWP. Od 1 lutego 1949 pracował na posadzie referenta ofertowo-prawnego w dziale inwestycyjnym Kopalnictwa Naftowego w Sanoku, gdzie został także kierownikiem i inspektorem ds. inwestycji. Był zatrudniony na stanowisku głównego księgowego i kierownika działu administracji w Państwowym Ośrodku Maszynowym nr 13 w Sanoku (według własnej relacji od 1948 do 1950). Był też wiceprezesem Spółdzielni Budowlano-Remontowej w Sanoku. Z pracy w sanockim kopalnictwie został skierowany na studia w kierunku finansów i rachunkowości w Wyższej Szkole Ekonomicznej w Katowicach, które ukończył w zakresie I i II stopnia w 1953 z tytułem magistra (wraz z nim Zdzisław Stropek, z którym mieszkał tamże, a potem przyjaźnił się). W okresie studiów pełnił funkcję przewodniczącego Związku Studenckiego Polskich oraz kierownika stołówki akademickiej z ramienia Zakładów Gastronomicznych „Społem” w Katowicach. Uczestniczył też w trzyletnim seminarium doktoranckim przy Katedrze Rachunkowości WSE i napisał dysertację pt. "Bodźce ekonomiczne czynnikiem rozwoju przedsiębiorstwa przemysłowego" (promotorem był prof. Józef Szyrocki). Ukończył też korespondencyjne dwuletnie Studium Efektywności Inwestycji na Uniwersytecie Warszawskim.
Od 1953 do 1955 był prezesem Powiatowego Związku Gminnej Spółdzielnia (PZGS) „Samopomoc Chłopska” w Sanoku. Od maja 1955 był zatrudniony na praktyce szkoleniowej w Oddziale Narodowego Banku Polskiego w Sanoku, gdzie potem był inspektorem wydziału kredytów, a od września 1955 do 1961 sprawował stanowisko naczelnika Wydziału Kredytów Przemysłu i Planowania w Oddziale Wojewódzkim NBP w Rzeszowie. Stamtąd czerwcu 1961 został oddelegowany na stanowisko zastępcy przewodniczącego Prezydium Wojewódzkiej Rady Narodowej w Rzeszowie, które sprawował do 1964. Z ramienia PZPR pełnił mandat radnego WRN w Rzeszowie; był wybierany w 1961, w 1965, w 1969, w 1973 i pełnił mandat do 1975. Po przekształceniach terytorialno-administracyjnych i utworzeniu województwa krośnieńskiego w 1975 został radnym WRN w Krośnie. 20 czerwca 1975 jako przewodniczący Komisji Gospodarki Komunalnej, Komunikacji i Łączności został wybrany także członkiem Prezydium WRN.
Po zakończeniu kadencji w Prezydium rzeszowskiej WRN powrócił do Sanoka (w Olchowcach w połowie 1947 zamieszkali na gospodarstwie jego rodzice). We wrześniu 1965 został dyrektorem Oddziału NBP w Sanoku, funkcjonującego w budynku przy ul. Tadeusza Kościuszki 4, w którym zamieszkał na drugim piętrze. W ramach restrukturyzacji od 1 lutego 1989 oddział NBP został przekształcony w oddział Bank Depozytowo-Kredytowego z/s centrali w Lublinie, a jego dyrektorem nadal pozostawał M. Drozd do 30 czerwca 1991 tj. do czasu odejścia na emeryturę. Jednocześnie był członkiem zarządu Centrali BDK w Lublinie.
Był przewodniczącym Komisji Ekonomicznej Komitetu Miejskiego PZPR w Sanoku. Zasiadł w Miejskim Komitecie Frontu Jedności Narodu w Sanoku. Był radnym Powiatowej Rady Narodowej w Sanoku i członkiem Prezydium. Został wybrany radnym Miejskiej Rady Narodowej (MRN) w Sanoku w 1984 i jako radny senior prowadził obrady inauguracyjne kadencji 1984-1988 oraz został przewodniczącym Komisji Prawa i Porządku Publicznego. W ramach MRN został wówczas kierownikiem Inspekcji Robotniczo-Chłopskiej (IRCh). W 1988, nie dysponując mandatem radnego MRN w Sanoku, został dokooptowany do składu Komisji Rozwoju Gospodarczego i Finansów. W latach 70. i 80. pełnił funkcję komendanta miejskiego rejonowej jednostki (później komendanta rejonowego sztabu) Ochotniczej Rezerwy Milicji Obywatelskiej w Sanoku. 19 września 1987 został członkiem Komitetu Społecznego ORMO w Sanoku. Uzyskał stopień oficerski kapitana rezerwy Wojska Polskiego.
Na początku lat 50. był korespondentem z Sanoka dla dziennika „Nowiny Rzeszowskie”. Publikował też w czasopismach „Konfrontacje”, „Gazeta Sanocka – Autosan”, „Podkarpacie”. Dysponując wykształceniem pedagogicznym równolegle z pracą w banku dodatkowo przez 15 lat był zatrudniony jako nauczyciel kontraktowy w niepełnym wymiarze godzin w Zespole Szkół Ekonomicznych w Sanoku, wykładając mechanizację prac obrachunkowych oraz rachunkowość i finanse. Prywatnie utrzymywał stosunki towarzyskie z gen. Zygmuntem Berlingiem i był przez niego odwiedzany w Sanoku. Za jego sprawą oraz prof. Kazimierza Secomskiego był kandydatem na wiceministra Handlu Wewnętrznego, czemu przeszkodziła tragiczna śmierć Edwarda Sznajdera w 1978. W latach 70. był członkiem Społecznego Komitetu Budowy Ośrodków Sportowych w Sanoku i objął w tym gremium funkcję kierownika finansowego.
III Rzeczpospolita.
W wyborach samorządowych 1994 bez powodzenia ubiegał się o mandat radnego Rady Miasta Sanoka startując z listy SLD. W 2010 był członkiem Powiatowej Rady SLD w Sanoku. Nazwisko Marcina Drozda pojawiło się na liście Wildsteina, upublicznionej na początku 2005.
Z żoną Kazimierą (1924-2008, nauczycielka i lektorka KM PZPR w Sanoku) miał dwóch synów: Krzysztofa (inżynier mechanik, pilot, zamieszkały w Stanach Zjednoczonych) i Marka (ur. ok. 1950, doktor medycyny, laryngolog w Sanoku). Po rodzicach objął gospodarstwo w Olchowcach. Tam zamieszkiwał przy ulicy Przemyskiej. Był autorem książki pt. "Sanok. Przemysł i Gospodarka" (1980). Jego bratanicą jest Katarzyna Drozd-Duda (inżynier budownictwa środlądowego), która skłoniła go do spisania wspomnień. Spisane przez niego "Wspomnienia" były publikowane najpierw cząstkowo (np. w 2011), a po zebraniu ich w 2014 wydrukowane przez Drukarnię Piast Kołodziej w Sanoku i wydane w tym mieście w całości w 2015. Zmarł 23 lutego 2016. Urna z prochami Marcina Drozda spoczęła na Cmentarzu Olchowieckim w Sanoku 4 marca 2016 po ceremonii świeckiej.

</doc>
<doc id="3658903" url="https://pl.wikipedia.org/wiki?curid=3658903" title="Mistrzostwa Ameryki U-16 w koszykówce mężczyzn">
Mistrzostwa Ameryki U-16 w koszykówce mężczyzn

Mistrzostwa Ameryki U-16 w koszykówce mężczyzn (oficjalna nazwa:FIBA Americas Under-16 Championship) – mistrzostwa kontynentu amerykańskiego w koszykówce mężczyzn do lat 16, zainaugurowane w 2009 roku. Są rozgrywane co dwa lata, a ich zwycięzca awansuje do mistrzostw świata U–17.
Rekordy mistrzostw.
Indywidualne rekordy spotkania.
Stan na 4 marca 2016 roku, na podstawie.
﻿* 36 – F. Grolla De Leon vs. Bahamy – 14.06.2013

</doc>
<doc id="3658904" url="https://pl.wikipedia.org/wiki?curid=3658904" title="FIBA Americas Under-16 Championship">
FIBA Americas Under-16 Championship



</doc>
<doc id="3658905" url="https://pl.wikipedia.org/wiki?curid=3658905" title="Dos Jidisze Wort">
Dos Jidisze Wort



</doc>
<doc id="3658906" url="https://pl.wikipedia.org/wiki?curid=3658906" title="Jidisze Wort">
Jidisze Wort



</doc>
<doc id="3658907" url="https://pl.wikipedia.org/wiki?curid=3658907" title="Nika Križnar">
Nika Križnar

Nika Križnar (ur. 9 marca 2000 w Škofjej Loce) – słoweńska skoczkini narciarska. Złota i brązowa medalistka olimpijska (2022), zdobywczyni Pucharu Świata w sezonie 2020/2021, druga zawodniczka sezonu 2021/2022. Sześciokrotna medalistka mistrzostw świata juniorów, w tym indywidualna mistrzyni z 2018.
Przebieg kariery.
Križnar zdobywała medale nieoficjalnych letnich mistrzostw świata dzieci (w 2011 złoto w rywalizacji indywidualnej i drużynowej w kategorii do lat 12, rok później złoto w konkursie drużynowym i brąz indywidualnie w kategorii do lat 13). W latach 2015 i 2016 stawała także na podium zawodów OPA Games.
W styczniu 2013 zadebiutowała w cyklu Alpen Cup, w pierwszym starcie zdobywając debiutanckie punkty do klasyfikacji generalnej. We wrześniu 2014 po raz pierwszy zajęła miejsce w czołowej 10 konkursu Alpen Cupu. We wrześniu 2015 po raz pierwszy stanęła na podium zawodów tego cyklu, zwyciężając w szwajcarskim Einsiedeln, a w całym sezonie 2015/2016 w 8 startach w konkursach cyklu łącznie stawała na podium czterokrotnie. Sezon 2015/2016 zakończyła na 4. miejscu w klasyfikacji generalnej Alpen Cupu.
W lipcu 2015 zadebiutowała w konkursach FIS Cup, zajmując w Villach 12. i 27. pozycję. Miesiąc później w Oberwiesenthal po raz pierwszy w karierze wystąpiła w Letnim Pucharze Kontynentalnym, plasując się na 22. i 24. miejscu.
13 lutego 2016 w Ljubnie ob Savinji zadebiutowała w Pucharze Świata, zajmując w pierwszym starcie 14. miejsce, tym samym zdobywając pierwsze w karierze punkty tego cyklu. Dzień później na tym samym obiekcie zwyciężyła w kwalifikacjach do drugiego konkursu, a w samym konkursie głównym uplasowała się na 12. pozycji. Łącznie w tych 2 startach zdobyła 40 punktów, które pozwoliły jej zająć 36. miejsce w klasyfikacji generalnej Pucharu Świata w sezonie 2015/2016.
23 lutego 2016 w Râșnovie zajęła 7. miejsce w konkursie indywidualnym mistrzostw świata juniorów, a dzień później, wraz z reprezentacją Słowenii (oprócz niej w zespole skakali Bor Pavlovčič, Ema Klinec i Domen Prevc), zdobyła złoty medal w rywalizacji drużyn mieszanych.
11 marca 2016 po raz pierwszy w karierze stanęła na podium FIS Cup, zwyciężając w konkursie rozegranym w Harrachovie. Sezon 2015/2016 tego cyklu zakończyła na 8. pozycji w klasyfikacji generalnej.

</doc>
<doc id="3658909" url="https://pl.wikipedia.org/wiki?curid=3658909" title="Helena Liersch">
Helena Liersch

Helena Liersch (ur. 1 października 1915, zm. 6 września 2006 w Poznaniu) – polska architekt i urbanistka. Członek poznańskiego oddziału SARP.
Życiorys.
Karierę zawodową rozpoczęła w poznańskim Centralnym Biurze Projektów i Studiów Budownictwa Osiedlowego Zakładu Osiedli Robotniczych. Od 1951 przeniosła się do "Miastoprojektu", w którym wykonała plany realizacyjne osiedli wielorodzinnych dla Poznania, Bydgoszczy i Zielonej Góry. Od 1958 zatrudniona była w Miejskiej Pracowni Urbanistycznej w Poznaniu. Kierując Zespołem Urbanistycznym dzielnicy Wilda opracowała plan szczegółowy zagospodarowania jej części śródmiejskiej. Od 1975 przebywała na emeryturze, ale nadal udzielała się zawodowo, opracowując plany szczegółowe budownictwa jednorodzinnego.
Pochowana na cmentarzu Górczyńskim w Poznaniu w dniu 8 września 2006.

</doc>
<doc id="3658914" url="https://pl.wikipedia.org/wiki?curid=3658914" title="Teresa Mycko-Golec">
Teresa Mycko-Golec

Teresa Mycko-Golec (ur. 1945) – polska architekt i urbanistka.
Życiorys.
W 1975 ukończyła studia na Wydziale Architektury Politechniki Warszawskiej. Zatrudniła się w poznańskim "Miastoprojekcie", gdzie wspólnie z Jerzym Schmidtem i zespołem zaprojektowała plany górnego tarasu Rataj (jej autorstwa były tereny zielone, centrum handlowo-usługowe, szkoła w projekcie powtarzalnym oraz szkoły podstawowe na os. Rusa i Tysiąclecia). Oprócz tego była autorką projektu domu plombowego na ul. Czajczej (Wilda) i osiedla mieszkaniowego w Koziegłowach. Wyspecjalizowała się w projektowaniu szkół. Po 1989 prowadzi własne studio architektoniczne "Arkada".

</doc>
<doc id="3658917" url="https://pl.wikipedia.org/wiki?curid=3658917" title="Munyo Solomon Mutai">
Munyo Solomon Mutai



</doc>
<doc id="3658928" url="https://pl.wikipedia.org/wiki?curid=3658928" title="Kim Nilsson (unihokeista)">
Kim Nilsson (unihokeista)

Kim Nilsson (28 listopada 1988 r.) – szwedzki unihokeista.
Sukcesy.
Reprezentacyjne.
Szczegółowa tabela występów w reprezentacji.

</doc>
<doc id="3658930" url="https://pl.wikipedia.org/wiki?curid=3658930" title="Konstantin Ostrowitianow">
Konstantin Ostrowitianow

Konstantin Wasiljewicz Ostrowitianow (, ur. 30 maja 1892 we wsi Byczki w guberni tambowskiej, zm. 9 lutego 1969 w Moskwie) – rosyjski i radziecki działacz komunistyczny, ekonomista marksistowski, członek Akademii Nauk ZSRR.
Życiorys.
W 1914 wstąpił do SDPRR(b), w 1916 był członkiem podziemnego Moskiewskiego Komitetu SDPRR(b), w 1917 ukończył Moskiewski Instytut Komercyjny. W październiku 1917 sekretarz Zamoskworieckiego Komitetu Wojskowo-Rewolucyjnego, w latach 1919-1921 funkcjonariusz partyjny, od 1922 wykładowca w szkole partyjnej i w Instytucie Ekonomii Akademii Nauk ZSRR. W latach 1930-1936 sekretarz Akademii Komunistycznej przy Centralnym Komitecie Wykonawczym (CIK) ZSRR. W latach 1936-1946 kierownik sektora Instytutu Ekonomii Akademii Nauk ZSRR, od 28 stycznia 1939 członek korespondent Akademii Nauk ZSRR ds. Wydziału Nauk Społecznych (Ekonomia), w latach 1946-1953 dyrektor Instytutu Ekonomii Akademii Nauk ZSRR, jednocześnie między 1948 a 1954 redaktor naczelny pisma "Woprosy Ekonomiki" a także w latach 1949-1953 p.o. akademika-sekretarza Wydziału Nauk Ekonomicznych, Filozoficznych i Prawnych Akademii Nauk ZSRR. Od 14 października 1952 do 17 października 1961 zastępca członka KC KPZR, od 26 października 1953 do 29 czerwca 1962 wiceprezydent Akademii Nauk ZSRR, od 1957 członek rzeczywisty Czechosłowackiej Akademii Nauk. Autor ponad 300 prac naukowych. Odznaczony dwoma Orderami Lenina i dwoma innymi orderami, a także medalami. Pochowany na Cmentarzu Nowodziewiczym. Jego imieniem nazwano ulicę w Moskwie.

</doc>
<doc id="3658938" url="https://pl.wikipedia.org/wiki?curid=3658938" title="Barbara Namysł">
Barbara Namysł

Barbara Namysł (ur. 1944) – polska architekt i urbanistka.
Życiorys.
W 1968 ukończyła studia na Wydziale Architektury Politechniki Gdańskiej, a potem studiom podyplomowe z zakresu mieszkalnictwa na Politechnice Warszawskiej. Od 1968 do 1971 zatrudniona była w poznańskim Biurze Studiów i Projektów Łączności, a potem, do 1973, w Pracowni Konserwacji Zabytków tamże. Od 1973 do 1993 pracowała w "Inwestprojekcie" w Poznaniu. Od 1993 do 2009 prowadziła wraz z mężem, Piotrem, biuro projektowe "Namysł – Namysł".
Projekty.
Była autorką projektów:
Nagrody.
Wraz z mężem otrzymała honorową nagrodę poznańskiego oddziału SARP w 2008.

</doc>
<doc id="3658939" url="https://pl.wikipedia.org/wiki?curid=3658939" title="Helene Moszkiewiez">
Helene Moszkiewiez

Hélène Moszkiewiez (ur. 24 grudnia 1920 w Brukseli, zm. 18 czerwca 1998) – belgijska Żydówka, która w czasie II wojny światowej przez dwa lata pracowała w brukselskiej siedzibie Gestapo, skąd przekazywała tajne informacje belgijskiemu ruchowi oporu.
Życiorys.
Moszkiewiez urodziła się w rodzinie żydowskiego krawca. Jesienią 1940 Moszkiewiez, wówczas 19-latka, planowała wstąpić na uniwersytet, jednak już wiosną Niemcy zajęły Belgię i rozpoczęły jej okupację. Wkrótce potem spotkała dawnego znajomego z czasów przedwojennych, ubranego w niemiecki mundur wojskowy. Okazało się, że pracuje on dla belgijskiego ruchu oporu. Złożył jej propozycję współpracy, którą przyjęła.
Gdy jej rodzina została aresztowana przez Niemców i przeznaczona do wywózki do obozów zagłady, pod przybraną tożsamością zgłosiła się do pracy w brukselskiej siedzibie Gestapo. Dzięki tzw. aryjskiemu wyglądowi oraz doskonałej znajomości niemieckiego udało jej się ukryć prawdziwą tożsamość. Przez kilka lat przekazywała ruchowi oporu m.in. listy Żydów przeznaczonych do wywózki.
W 1985 roku pod swoim panieńskim nazwiskiem opublikowała w Kanadzie tom wspomnień wojennych "Inside the Gestapo: A Jewish Woman’s Secret War" ("Wewnątrz Gestapo: tajna wojna Żydówki"). Wspomnienia ukazały się następnie m.in. w Wielkiej Brytanii, Stanach Zjednoczonych i wielu innych krajach świata. Jak przyznała w jednym z wywiadów, mimo upływu trzech dekad od końca wojny i tysięcy kilometrów dzielących jej kanadyjski dom od Brukseli, wciąż obawiała się o własne życie i nie chciała podać do publicznej wiadomości ani własnego wizerunku, ani aktualnego nazwiska.
W 1991 roku na podstawie wojennych losów Moszkiewiez powstał brytyjsko-francuski fabularyzowany film telewizyjny "Kobieta na wojnie", z Marthą Plimpton w roli głównej. Film kręcono głównie we Wrocławiu, a większość ról drugoplanowych obsadzili polscy aktorzy.

</doc>
<doc id="3658941" url="https://pl.wikipedia.org/wiki?curid=3658941" title="Kościół Przemienienia Pańskiego w Grodzisku Mazowieckim">
Kościół Przemienienia Pańskiego w Grodzisku Mazowieckim

Kościół Przemienienia Pańskiego – kościół parafii rzymskokatolickiej Przemienienia Pańskiego w Grodzisku Mazowieckim.
Historia.
17 lipca 1981 z inicjatywy proboszcza parafii Św. Anny w Grodzisku Mazowieckim ks. Lucjana Rutkowskiego powstał komitet budowy kościoła w dzielnicy Łąki. Ze względu na niemożność uzyskania zezwolenia na budowę kościoła postanowiono budować ośrodek katechetyczny. 5 października 1982 uzyskano zezwolenie na budowę i 5 kwietnia 1983 rozpoczęto prace budowlane. 13 czerwca 1983 biskup Władysław Miziołek poświęcił kamień węgielny pod budowę kaplicy, która została poświęcona 13 listopada 1983 przez biskupa Jerzego Modzelewskiego i obecnie stanowi nawę boczną kościoła. 31 maja 2003 prymas Józef Glemp dokonał konsekracji świątyni.

</doc>
<doc id="3658952" url="https://pl.wikipedia.org/wiki?curid=3658952" title="Mirna Doris">
Mirna Doris

Mirna Doris, właśc. Annunziata Chiarelli (ur. 28 września 1940 w Neapolu, Włochy, zm. 27 marca 2020 tamże) – włoska piosenkarka popularna w latach 60. i 70. Specjalizowała się w piosence neapolitańskiej. 2-krotna zwyciężczyni Festiwalu Piosenki Neapolitańskiej (1968 i1969). Aktorka teatralna, filmowa i telewizyjna.
Życiorys.
Annunziata („Nunziatina”) Chiarelli urodziła się w neapolitańskiej dzielnicy Marechiaro. Już jako dziecko lubiła śpiewać. Pierwsze kroki muzyczne stawiała w lokalnym studiu nagraniowym Phonotype Records.
Zadebiutowała razem z Ivą Zanicchi w 1962 roku w konkursie Voci Nove w Castrocaro Terme e Terra del Sole. Choć zajęła 8. miejsce (wygrała Eugenia Foligatti), to prasa zwróciła na nią uwagę określając ją terminem „dziewczyna z Marechiaro”. Wówczas postanowiła przyjąć obecny pseudonim artystyczny zapożyczając imię od amerykańskiej aktorki Myrny Loy; nazwisko Doris wymyśliła sama, ponieważ, jak stwierdziła, dobrze brzmiało. W 1963 roku zadebiutowała na Festiwalu Piosenki Neapolitańskiej, ale bez powodzenia.
Sukces odniosła dopiero w 1968 roku wygrywając Festiwal w parze z Tonym Astaritą z piosenką „Core spezzato” oraz w roku następnym z piosenką „Preghiera, 'a 'na mamma”, zaprezentowaną w parze z Aurelio Fierro. Tym samym ustanowiła rekord zwycięstw na Festiwalu Piosenki Neapolitańskiej w kategorii kobiet: 2 razy; rekord ten dzieli z Marią Paris, która również wygrała dwukrotnie, w 1955 i 1963 roku. W 1969 roku udała się w swoją pierwszą trasę koncertową do Ameryki spotykając się z owacyjnym przyjęciem w Nowym Jorku.
Dalsza jej kariera była typową karierą piosenkarską, na którą składały się występy na festiwalach (zwyciężyła w 4 z nich) oraz trasy koncertowe na całym świecie. Występowała w konkursie Canzonissima oraz w programach telewizyjnych Senza rete, Studio Uno i Domenica In. Była gościem programów telewizyjnych Paolo Limitiego. Zawsze podkreślała znaczenie, jakie ma dla niej wykonywanie piosenek neapolitańskich.
W sierpniu 2005 roku po serii koncertów w rodzinnym mieście artystka oświadczyła, że więcej w Neapolu nie wystąpi. Powodem były, jak stwierdziła, trudności biurokratyczne, z którymi musiała się zmagać zabiegając o zorganizowanie swoich występów.
Powróciła jednak po latach dając 26 maja 2012 roku w neapolitańskim Teatro Trianon recital zatytułowany Maggio si’ tu!, na który złożyły się jej największe przeboje, w tym obie zwycięskie piosenki z Festiwalu Piosenki Neapolitańskiej, a także klasyki gatunku: „Serenata napulitana”, „Tutt’ ‘e ssere”, „Bammenella ‘e ‘ncopp’ ‘e Quartiere”, „L’urdema tarantella”, „Malafemmena” i inne.

</doc>
<doc id="3658953" url="https://pl.wikipedia.org/wiki?curid=3658953" title="Walentin Pieńkowski">
Walentin Pieńkowski

Walentin Antonowicz Pieńkowski (ros. Валенти́н Анто́нович Пенько́вский, ur. w Mohylewie, zm. 26 kwietnia 1969 w Mińsku) – radziecki dowódca wojskowy narodowości białoruskiej, generał armii.
Życiorys.
W 1920 wstąpił do Armii Czerwonej, brał udział w wojnie domowej w Rosji, w 1926 został członkiem WKP(b), a w 1927 ukończył Zjednoczoną Szkołę Wojskową im. WCIK BSRR. Podczas wojny niemiecko-radzieckiej 1941–1945 walczył na Froncie Południowo-Zachodnim, Stalingradzkim, Dońskim, Woroneskim, Leningradzkim, 1 i 2 Nadbałtyckim, a podczas dalekowschodniej ofensywy radzieckiej 1945 na 1 Froncie Dalekowschodnim. Od 1945 zajmował stanowiska dowódcze i sztabowe. W latach 1956-1961 dowódca wojsk Dalekowschodniego Okręgu Wojskowego, między 1961 a 1964 dowódca wojsk Białoruskiego Okręgu Wojskowego. W latach 1964-1968 zastępca ministra obrony ZSRR, a w latach 1968-1969 wojskowy inspektor-doradca Grupy Generalnych Inspektorów Ministerstwa Obrony ZSRR. W 1961 otrzymał stopień generała armii. Od 1961 zastępca członka KC KPZR. Deputowany do Rady Najwyższej ZSRR od V do VII kadencji.
Odznaczenia.
Medale ZSRR i odznaczenia zagraniczne.

</doc>
<doc id="3658962" url="https://pl.wikipedia.org/wiki?curid=3658962" title="Izabela Klimaszewska">
Izabela Klimaszewska

Izabela Klimaszewska (ur. 1942) – polska architekt i urbanistka. 
Życiorys.
Ukończyła studia na Wydziale Architektury Politechniki Wrocławskiej, a także podyplomowe studium budownictwa mieszkaniowego na Politechnice Warszawskiej. Pracowała w "Miastoprojekcie" i Wojewódzkim Biurze Projektowym w Katowicach (1966-1970), a potem w "Inwestprojekcie" w Poznaniu (1971-1993). Od 1993 prowadzi w Poznaniu własną pracownię projektową wraz z Tadeuszem Biedakiem.
Projekty i osiągnięcia.
Zrealizowała projekty:
W latach 1990-1994 była radną Poznania (przewodniczyła Komisji Zagospodarowania Przestrzennego).

</doc>
<doc id="3658972" url="https://pl.wikipedia.org/wiki?curid=3658972" title="Wasilij Piestow">
Wasilij Piestow

Wasilij Sierafimowicz Piestow (ros. Василий Серафимович Пестов, 25 kwietnia 1925 - 1 marca 2018) – radziecki działacz partyjny i państwowy.
Życiorys.
W 1950 ukończył Tulski Instytut Mechaniczny, 1956 został członkiem KPZR, od 1960 pracował w gospodarce obwodu moskiewskiego. W latach 1970-1975 I sekretarz Komitetu Miejskiego KPZR w Podolsku, 1978-1981 przewodniczący moskiewskiego obwodowego komitetu kontroli ludowej, od 5 lutego 1981 do 11 stycznia 1986 przewodniczący Komitetu Wykonawczego Moskiewskiej Rady Obwodowej. Jednocześnie od 3 marca 1981 do 25 lutego 1986 zastępca członka KC KPZR. Deputowany do Rady Związku Rady Najwyższej ZSRR 11 kadencji (1984-1989). Pochowany na Cmentarzu Trojekurowskim w Moskwie.

</doc>
<doc id="3658977" url="https://pl.wikipedia.org/wiki?curid=3658977" title="Wielka Brama">
Wielka Brama

Wielka Brama – powieść dla młodzieży Kornela Makuszyńskiego. Głównym bohaterem jest Piotr Korecki.

</doc>
<doc id="3658980" url="https://pl.wikipedia.org/wiki?curid=3658980" title="Haight Cheney">
Haight Cheney



</doc>
<doc id="3658996" url="https://pl.wikipedia.org/wiki?curid=3658996" title="Lista zwycięzców Grand Prix MotoGP">
Lista zwycięzców Grand Prix MotoGP



</doc>
<doc id="3659003" url="https://pl.wikipedia.org/wiki?curid=3659003" title="Daniella Evangelista">
Daniella Evangelista

Daniella Evangelista (ur. 20 września 1982 w Vancouver) – kanadyjska aktorka i modelka z włoskimi i francuskimi korzeniami.
Życiorys.
Kariera aktorska Evangelisty zaczęła się w 1994 roku. Na swoim koncie ma wiele ról filmowych i telewizyjnych. Okazjonalnie użycza też głosu w angielskich wersjach anime.
W 2000 roku wystąpiła w filmie "Domek nad jeziorem". W latach 2001–2005 grała w serialu "Edgemont". Użyczała głosu w takich anime jak np. "Hamtaro" czy "SoulTaker".

</doc>
<doc id="3659005" url="https://pl.wikipedia.org/wiki?curid=3659005" title="Osiedle Uniwersyteckie - campus (Toruń)">
Osiedle Uniwersyteckie - campus (Toruń)



</doc>
<doc id="3659007" url="https://pl.wikipedia.org/wiki?curid=3659007" title="Lauren Lee Smith">
Lauren Lee Smith

Lauren Lee Smith (ur. 19 czerwca 1980 w Vancouver) – kanadyjska aktorka filmowa i telewizyjna, modelka.
Życiorys.
Lauren Smith urodziła się w Vancouver w Kanadzie. Gdy miała 14 lat, jej rodzina wyjechała do Los Angeles. Tam Smith zaczęła karierę modelki.
W 2000 roku zaczęła się jej kariera aktorska (w tym samym roku w wypadku samochodowym zginął jej kuzyn, aktor Myles Ferguson). Smith zagrała wtedy w filmie "Dorwać Cartera". Miała też udział w takich produkcjach jak "Christy: The Movie", "Christy: A Change Of Seasons" i "Christy: A New Beginning". Grała też w serialu "Mutant X". Wystąpiła też gościnnie w takich serialach jak "Martwa strefa", "Strefa mroku", "Blade" i innych. Grała też w serialu "Słowo na L", a także w filmie "Lie with Me".
W 2006 roku grała rolę w serialu "Intelligence". Rok później występowała w serialu "Dragon Boys".
W 2008 roku Smith pojawiła się w filmie "Patologia". Grała również w serialu "".
W 2015 zagrała jedną z głównych ról w filmie "Jak urządzić orgię w małym mieście".
Od 2017 roku gra tytułową rolę w serialu kryminalnym Sprawy Frankie Drake.
Życie prywatne.
W 2009 roku wyszła za mąż za niemieckiego fotografa Erika Steingrövera.
Jest kuzynką tragicznie zmarłego w 2000 roku aktora Mylesa Fergusona.

</doc>
<doc id="3659023" url="https://pl.wikipedia.org/wiki?curid=3659023" title="Regina Filipowska">
Regina Filipowska

Regina Filipowska ("de domo" Glińska, "primo voto" Niemsta Kula; ur. 1. połowa XVI w., zm. październik 1557) – polska poetka (wierszopis) epoki renesansu.
Życiorys.
Większość danych biograficznych dotyczących Reginy Filipowskiej znana jest jedynie pośrednio. Urodziła się w szlacheckiej rodzinie Glińskich, zamieszkałych w podkrakowskich Piotrkowicach. Była córką Mikołaja Glińskiego. Zimą roku 1538 wyszła za mąż za Jerzego Niemstę Kulę (herbu Jastrzębiec) z Krzcięcic. Po 11 latach pożycia, wiosną roku 1549, owdowiała. W roku 1550, dwukrotnie (17 marca i 15 kwietnia) stawała przed krakowskim sądem biskupim z powodu niepłacenia sum na altarię św. Klemensa w katedrze krakowskiej. Wkrótce potem (w okresie do roku 1550 do 1552) powtórnie wyszła za mąż, tym razem za Hieronima Filipowskiego. Drugi mąż był wybitnym zwolennikiem reformacji i organizatorem zborów małopolskich. Zmarła w październiku roku 1557.

</doc>
<doc id="3659031" url="https://pl.wikipedia.org/wiki?curid=3659031" title="Nika Kriznar">
Nika Kriznar



</doc>
<doc id="3659038" url="https://pl.wikipedia.org/wiki?curid=3659038" title="Jesse Lumsden">
Jesse Lumsden

Jesse Lumsden (ur. 3 sierpnia 1982 w Edmonton) – kanadyjski bobsleista, srebrny medalista mistrzostw świata.
Kariera.
Największy sukces w karierze osiągnął w 2012 roku, kiedy wspólnie z Lyndonem Rushem wywalczył srebrny medal w dwójkach podczas mistrzostw świata w Lake Placid. Był to jednak jego jedyny medal wywalczony na międzynarodowej imprezie tej rangi. W 2010 roku wystąpił na igrzyskach olimpijskich w Vancouver, zajmując piąte miejsce w dwójkach i czwórkach. Startował również na rozgrywanych cztery lata później igrzyskach w Soczi, gdzie był siódmy w dwójkach, a w czwórkach zajął 29. miejsce.
Lumsden uprawiał także futbol kanadyjski, grając między innymi w drużynach Calgary Stampeders, Edmonton Eskimos i Hamilton Tiger-Cats.

</doc>
<doc id="3659044" url="https://pl.wikipedia.org/wiki?curid=3659044" title="Agenci T.A.R.C.Z.Y. (sezon 4)">
Agenci T.A.R.C.Z.Y. (sezon 4)

Czwarty sezon amerykańskiego serialu Agenci T.A.R.C.Z.Y. opowiada dalszą historię Phila Coulsona i grupy jego agentów. Po pokonaniu Hive’a i Hydry, w świetle „Porozumień Sokowii”, T.A.R.C.Z.A. staje się ponownie legalną organizacją. Coulson powraca do bycia agentem, jego zadaniem jest śledzenie superludzi, w tym Robbiego Reyesa / Ghost Ridera. Natomiast Leo Fitz i doktor Holden Radcliffe pracują nad projektem „Life Model Decoys”.
Sezon ten dzieli ciągłość wydarzeń z filmem "Doktor Strange".
Twórcami serialu są Jed Whedon, Maurissa Tancharoen i Jeffrey Bell. W głównych rolach występują: Clark Gregg, Ming-Na Wen, Chloe Bennet, Iain De Caestecker, Elizabeth Henstridge, Henry Simmons i John Hannah.
Emisja sezonu składająca się z 22. odcinków rozpoczęła się na antenie ABC od 20 września 2016 roku. W Polsce emisję sezonu rozpoczęto 8 grudnia 2016 roku na kanale Fox Polska.
11 maja 2017 roku poinformowano, że stacja zamówiła piąty sezon.
Emisja.
Emisja sezonu składająca się z 22. odcinków rozpoczęła się na antenie ABC od 20 września 2016 roku. W Polsce emisję sezonu rozpoczęto 8 grudnia 2016 roku na kanale Fox Polska.
Odcinki.
&lt;onlyinclude&gt;
!colspan="7" style="background:#a54040;"|
"Ghost Rider".
!colspan="7" style="background:#A31B1B;"|
"LMD".
!colspan="7" style="background:#7FF644;"|
Produkcja.
Rozwój projektu.
3 marca 2016 roku ogłoszono zamówienie 4 sezonu. Kilka dni później Maurissa Tancharoen zwróciła uwagę, że dzięki wcześniejszemu niż zwykle zamówieniu przez stację kolejnego sezonu, pozwoli na zatrudnienie reżyserów z wyprzedzeniem, co ułatwi pracę nad serialem. W lipcu 2016 roku poinformowano, że sezon będzie miał 22 odcinki.
Stacja zmieniła godzinę emisji serialu z 21:00 na 22:00, co dzięki produkcji serialu pozwoli na mroczniejszy ton produkcji. Nowa godzina emisji pozwala im również na zwiększoną możliwość pokazywania przemocy oraz częściowej nagości.
Po finale trzeciego sezonu, Tancharoen poinformowała, że zamierzają rozwinąć wątek poczucia winy Daisy Johnson po śmierci Lincolna Cambella. Poinformowano również, że w czwartym sezonie zostaną rozwinięte relacje między Coulsonem a MacKenziem, Fitzem a Radcliffem oraz związek Simmons z Fitzem. Jed Whedon po tym, jak Marvel Studios przełożył plany związane z filmem "Inhumans", poinformował, że otrzymali większą swobodę w budowaniu wątku tej rasy oraz możliwość wykorzystania klasycznych postaci. W październiku 2016 roku ABC zamówiło serial "Marvel’s The Inhumans", jednak poinformowano, że nie będzie on spin-offem "Agentów T.A.R.C.Z.Y."
Sezon został podzielony na trzy moduły. Pierwszy z nich to "Ghost Rider", który składa się z 8 odcinków. Podczas planowania czwartego sezonu, Marvel zasugerował wykorzystanie postaci Ghost Rodera. Prawa do tej postaci powróciły od Sony w maju 2013 roku. Twórcy serialu postanowili wykorzystać wersję Robbiego Reyesa. Powodem takiej decyzji była jego relacja z bratem Gabe’em, która ich zdaniem pasuje do tonu serialu oraz chęć odcięcia się od filmu "Ghost Rider" z Nicolasem Cage’em i jego kontynuacji, gdzie pojawiła się wersja Johnny’ego Blaze’a. Mimo to, Blaze został zaprezentowany również w serialu. Pomysłem, jaki postanowiono zaprezentować było połączenie mistycyzmu i nauki oraz pokazanie piekła, jako jednego z wymiarów, a duch Ghost Ridera pochodzi z jednego z nich.
Drugi moduł nosi tytuł "LMD", który składa się z 7 odcinków. Jako że Life Model Decoy jest nierozłączną historią komiksów o T.A.R.C.Z.Y., szef Marvel Television, Jeph Loeb, wyjawił, że planowano ten wątek wprowadzić już od samego początku serialu. Postanowiono jednak nie robić tego przed filmem "". Whedon i Tancharoen wyjawili, że postacie i elementy będą łączyły poszczególne moduły, jednak każdy z nich będzie miał własny ton.
Tancharoen stwierdziła, że 22 odcinki to zbyt wiele dla jednego złoczyńcy. Twórcy wyjawili również, że podział na moduły spowodowany był również finansami. Efekty specjalne wykorzystywane przy tworzeniu postaci Ghost Ridera są dość kosztowne. Wątek „Darkhold” jest najistotniejszym łącznikiem między pierwszym a drugim modułem.
Trzeci moduł zatytułowany jest "Agents of Hydra", który składa się z 7 odcinków. Przedstawiona została w nim wirtualna rzeczywistość „Framework”, która ukazuje co by się stało, gdyby każdej z postaci odebrać jedną rzecz, której żałuje, między innymi: utrata córki przez Macka, czy trudna relacja z ojcem Fitza.
Casting.
W czerwcu 2016 roku poinformowano, że w czwartym sezonie w głównych rolach powrócą Clark Gregg jako Phil Coulson, Ming-Na Wen jako Melinda May, Elizabeth Henstridge jako Jemma Simmons, Iain De Caestecker jako Leo Fitz, Chloe Bennet jako Daisy Johnson i Henry Simmons jako Alphonso „Mack” MacKenzie. W lipcu 2016 roku ujawniono, że John Hannah powtórzy swoją rolę z sezonu trzeciego, a we wrześniu ujawniono, że aktor awansował do głównej obsady serialu.
Również w lipcu 2016 roku poinformowano, że Natalia Cordova-Buckley powtórzy rolę Eleny „Yo–Yo” Rodriguez z trzeciego sezonu. W tym samym miesiącu do obsady dołączyli Gabriel Luna jako Robbie Reyes / Ghost Rider i Lilli Birdsell jako Lucy Bauer. W sierpniu 2016 roku do obsady dołączyli Jason O’Mara jako nowy dyrektor T.A.R.C.Z.Y., Jeffrey Mace; Mallory Jansen jako Aida i Parminder Nagra jako Ellen Nadeer, polityk przeciwny Inhumans. We wrześniu ujawniono, że Maximilian Osinski powtórzy swoją rolę z sezonu pierwszego agenta Davisa, a Briana Venskus i Alexander Wraith rolę agentów Piper i Andersona z sezonu trzeciego. W tym samym miesiącu ujawniono, że Lorenzo James Henrie zagra Gabe’a Reyesa, brata Robbiego, a Blaise Miller – technika laboratoryjnego, Nathansona. Miesiąc później poinformowano, że Patrick Cavanaugh zagra Burrowsa, agenta zajmującego się PR, a José Zúñiga – Eliego Morrowa, wujka Gabe i Robbiego. Poinformowano też, że Axle Whitehead powtórzy rolę z sezonu trzeciego jako J.T. James. W listopadzie poinformowano, że Adrian Pasdar powtórzy rolę Glenna Talbota z poprzednich sezonów. Natomiast w styczniu 2017 roku ujawniono, że Patton Oswalt powróci w rolach braci jako Billy’ego i Sama Koenigów, a Ava Acres powtórzy rolę Katyi Belyakov z sezonu drugiego. W lutym 2017 roku poinformowano, że Brett Dalton powróci jako Grant Ward. W kwietniu tego samego roku ujawniono, że powtórzą swoje role: B.J. Britt jako Antoine Triplet, Adam Kulbersh jako Kenneth Turgeon i Simon Kassianides jako Sunil Bakshi.
Zdjęcia.
Zdjęcia do sezonu rozpoczęły się 21 lipca 2016 roku w Los Angeles, a zakończyły się 17 kwietnia 2017.
Powiązania z MCU.
W marcu 2016 roku Maurissa Tancharoen poinformowała, że istnieje możliwość kontynuacji wątków z serialu "Agentka Carter", jeżeli nie dostanie on kolejnego sezonu. "Momentum Energy Labs" okazały się być następcą "Isodyne Energy", która została przedstawiona w drugim sezonie serialu "Agentka Carter". Obie te firmy są powiązane z firmą Roxxon, która wielokrotnie pojawiła się w filmach i serialach MCU. "Isodyne" odkryło międzywymiarowe „Darkforce”, natomiast "Mementum" eksperymentowało z międzywymiarową energią przy użyciu księgi „Darkhold”. W grudniu 2016 roku Jed Whedon poinformował o możliwości wykorzystania postaci Peggy Carter i większych nawiązań do niej po zakończeniu modułu "Ghost Rider".
Moduł "Ghost Rider" nawiązuje do filmu "Doktor Strange". Odcinek "Pakty z naszymi diabłami" został wyemitowany po amerykańskiej premierze filmu. Ukazuje on, jak Aida buduje portal, aby wydostać Coulsona i Fitza z innego wymiaru. Efekty specjalne wykorzystane przy tym odcinku są celowo zbliżone do tych wykorzystanych przy filmie. Jeff Bell wyjawił również, że „Darkhold” wygląda tak, jakby jej miejsce było w bibliotece w Kamar-Taj pokazanej w filmie.
Bell poinformował, że w sezonie nie będzie nawiązań do filmu "Strażnicy Galaktyki vol. 2" ze względu na to, że akcja filmu nie odbywa się na ziemi oraz wydarzenia w filmie mają miejsce wcześniej w chronologii uniwersum.
Promocja.
W lipcu 2016 roku produkcja i główna obsada serialu pojawiła się na panelu podczas San Diego Comic-Conu, gdzie zaprezentowano samochód Ghost Ridera – Dodge Charger z 1969 roku. Na początku września tego samego roku pojawił się teaser sezonu jako „found footage”. Pierwszy moduł sezonu promowany jest z podtytułem „Ghost Rider”.
Clark Gregg, Chloe Bennet i Gabriel Luna pojawili się na początku października 2016 roku na New York Comic-Conie, podczas którego został przedpremierowo pokazany odcinek "Powstanie". W marcu 2017 roku zaprezentowano plakaty do poprzednich sezonów, jak i do dwóch poprzednich modułów sezony, aby pokazać jakby wyglądały, gdyby cały serial miał miejsce w rzeczywistości „Framework” oraz fałszywe propagandowe plakaty Hydry.
1 kwietnia 2017 roku, obsada serialu, do której dołączył również Brett Dalton, pojawili się podczas WonderCon. Podczas konwentu zaprezentowano przedpremierowo odcinek "Co jeśli…"
Agenci T.A.R.C.Z.Y.: Slingshot
13 grudnia 2016 roku zaprezentowano sześciodcinkowy serial internetowy "Agenci T.A.R.C.Z.Y.: Slingshot", który przedstawia historię Eleny „Yo–Yo” Rodriguez pomiędzy trzecim a czwartym sezonem serialu. Cordova-Buckley, Gregg, O’Mara, Simmons, Bennet, Wen, De Caestecker i Henstridge powtarzają swoje role.
Przewodnik który zawiera fakty dotyczące filmu, porównania do komiksów oraz informacje produkcyjne, zostanie wydany fizycznie 16 stycznia 2018 roku w publikacji zbiorczej "Marvel Cinematic Universe Guidebook: It’s All Connected".
Odbiór.
Krytyka w mediach.
W serwisie Rotten Tomatoes krytycy przyznali wynik 100% ze średnią ocen 7,2/10.

</doc>
<doc id="3659047" url="https://pl.wikipedia.org/wiki?curid=3659047" title="Dr Pepper Snapple Group">
Dr Pepper Snapple Group

Dr Pepper Snapple Group Inc. – amerykańskie przedsiębiorstwo z siedzibą w Plano w stanie Teksas, zajmujące się produkcją i sprzedażą napojów bezalkoholowych w Stanach Zjednoczonych, Meksyku i Kanadzie. Powstało 7 maja 2008 roku w wyniku spin offu z Cadbury Schweppes.
Przedsiębiorstwo wytwarza koncentraty napojów bezalkoholowych oraz gotowe napoje. Poza produkcją pod własnymi markami lub markami, do których przedsiębiorstwo posiada prawa, Dr Pepper Snapple Group produkuje też napoje na zlecenie firm trzecich. Przedsiębiorstwo posiada lub wynajmuje w sumie 21 zakładów produkcyjnych na terenie Stanów Zjednoczonych i Meksyku.
Przedsiębiorstwo sprzedaje swoje produkty zarówno jako gotowe produkty do dystrybutorów detalicznych, jak i jako koncentraty do zakładów butelkowania prowadzonych przez firmy zewnętrzne.
Produkty.
Do głównych marek napojów produkowanych przez Dr Pepper Snapple Group należą:
Poza markami, które są własnością Dr Pepper Snapple Group, lub do których używania przedsiębiorstwo jest uprawnione na podstawie umów długoterminowych, do portfolio firmy zaliczają się też marki, do których używania na terenie Stanów Zjednoczonych, Kanady lub Meksyku posiada ona licencje krótkoterminowe:

</doc>
<doc id="3659063" url="https://pl.wikipedia.org/wiki?curid=3659063" title="Johannes Lochner">
Johannes Lochner

Johannes Lochner (ur. 15 października 1990 w Berchtesgaden) – niemiecki bobsleista, czterokrotny medalista mistrzostw świata.
Kariera.
Pierwsze sukcesy w karierze osiągnął w 2015 roku, kiedy na mistrzostwach świata w Winterbergu zdobył dwa medale. Najpierw wspólnie z Joshuą Bluhmem wywalczył srebrny medal w dwójkach, a następnie zajął drugie miejsce w zawodach mieszanych. Na rozgrywanych rok później mistrzostwach świata w Igls reprezentacja Niemiec z Lochnerem w składzie zwyciężyła w zawodach mieszanych. Na tej samej imprezie razem z Bluhmem zdobył kolejny srebrny medal w dwójkach. W zawodach Pucharu Świata zadebiutował 24 stycznia 2015 roku w Sankt Moritz, zajmując piąte miejsce w dwójkach. Jak dotąd nie wystąpił na igrzyskach olimpijskich.

</doc>
<doc id="3659065" url="https://pl.wikipedia.org/wiki?curid=3659065" title="Wywiad Korpusu Ochrony Pogranicza">
Wywiad Korpusu Ochrony Pogranicza

Wywiad Korpusu Ochrony Pogranicza – wywiad i kontrwywiad Korpusu Ochrony Pogranicza.
Początkowy okres funkcjonowania wywiadu KOP.
We wrześniu 1924 roku powołany został Korpus Ochrony Pogranicza. W etatach KOP przewidziano w etacie batalionu granicznego oficera wywiadowczego.
Pod koniec listopada 1924 podjęło prace mające na celu wypracowanie modelu służby wywiadowczej KOP. Utworzono samodzielny referat informacyjny dysponujący dwoma etatami. 3 lutego 1925 roku minister spraw wewnętrznych Cyryl Ratajski zatwierdził projekt organizacji służby wywiadowczej KOP. Organizacja wywiadu KOP składała się referatu wywiadowczego przy sztabie KOP oraz oficerów wywiadowczych przy sztabach brygad i dowództwach baonów KOP. Pion wywiadowczy KOP miał spełniać przede wszystkim funkcję usługową i pomocniczą wobec Oddziału II Sztabu Generalnego WP. Prowadził on na Kresach Wschodnich wywiad przeciwdywersyjny oraz kontrwywiad i wywiad płytki zagraniczny. Z uwagi na zakres zadań i obszar działania dochodziło często do sporów kompetencyjnych pomiędzy oficerami wywiadu KOP a oficerami II Oddziału SG.
W kwietniu 1926 roku oddział II Sztabu Generalnego skierował do pracy w batalionach i brygadach KOP dodatkowo po jednym oficerze wywiadowczym. Koordynowali oni działania oficerów wywiadowczych KOP z działaniami ekspozytur Oddziału II.
W lipcu 1927 roku dokonano reorganizacji wywiadu KOP. Na czele wywiadu KOP stał Samodzielny Referat Informacyjno-Wywiadowczy kierowany przez mjr. Laskowskiego, któremu podporządkowano referaty wywiadowcze brygad oraz oficerów wywiadowczych półbrygad i baonów KOP. Oficerowie wywiadu KOP, mimo pozostawania w strukturach KOP, pod względem merytorycznym podlegali szefowi Oddziału II Szt. Gł. Stan osobowy służby informacyjno-wywiadowczej KOP po reorganizacji wynosił 90 ludzi, w tym 46 oficerów, 34 podoficerów zawodowych i 10 funkcjonariuszy państwowych. Formalnie taka organizacja wywiadu KOP została przyjęta jako stała 7 lutego 1928 roku
Reforma wywiadu KOP.
15 lipca 1929 roku została wprowadzona nowa organizacja służby wywiadowczej w KOP. Od tej pory składał się z samodzielnego referatu wywiadowczego przy dowództwie KOP obejmującego referat studiów i ewidencji oraz referat przemytu i ochrony tajemnicy wojskowej; referentów informacyjnych dowódców brygad oraz pułku „Wołożyn”, oficerów informacyjnych 3, 11, 12, 14, 19 i 23 batalionów KOP i dziewięciu placówek wywiadowczych. Placówki podlegały dowódcom brygad z wyjątkiem placówek nr 3. ,4., i 9. Te ostatnie podlegały właściwym dowódcom pułków. Pod względem pracy na terenie zewnętrznym placówki 1-6 podlegały pod kierownika ekspozytury Oddziału II Szt. Gen. nr I Wilno, od 7 do 9 pod kierownika ekspozytury Oddziału II Szt. Gen. nr V Lwów. Pod względem pracy wywiadowczej placówki 1-4 podlegały kierownikowi samodzielnego referatu informacyjnego DOK III Grodno, placówki 5 i 6 kierownikowi referatu DOK IX Brześć, a placówka nr 9 - DOK VI Lwów.
W lutym 1930 wydano w liczbie 60 egzemplarzy opracowanie L.dz. KOP 637/Tjn./Wyw. "Dane dyslokacyjno-porównawcze jednostek KOP z Sowiecką Strażą Graniczną".
W 1931 roku kontynuowano restrukturyzacje. 17 stycznia dokonano przeformowania Samodzielnego Referatu Wywiadowczego w Oddział Służby Granicznej, na którego czele z dniem 15 lutego 1931 stanął mjr dypl. Tadeusz Skinder. W listopadzie utworzono placówkę wywiadowczą nr 10 w Tarnopolu, a w grudniu placówkę wywiadowczą nr 11 w Wołożynie. W styczniu 1933 utworzono placówkę wywiadowczą nr 12 Słobódka.
W listopadzie 1931 roku zniesiono oficerów informacyjnych dowódców brygad i pułków KOP. Ich funkcje przejęli II oficerowie brygad. Etaty placówek wywiadowczych nr 3., 4., 7., i 9. zwiększono o etat kapitana - zastępcy dowódcy placówki.
W 1933 roku dokonano kolejnej reorganizacji. Zwierzchnictwo nad całym wywiadem płytkim na kierunku wschodnim objęło Szefostwo Wywiadu KOP. Podlegały mu ekspozytury Oddziału II Sztabu Głównego nr 1 w Wilnie i nr 5 we Lwowie, placówki wywiadowcze KOP i oficerowie eksponowani placówek wywiadowczych KOP. Oddział II SG zachował jedynie kontrolę nad wykonywaniem zadań wywiadowczych. Szefostwo Wywiadu KOP stało się centralą wywiadowczą na wschodnich rubieżach RP. Było ono częścią składową centrali Oddziału II na prawach wydziału.
Zakres pracy wywiadu KOP obejmował wywiad płytki i kontrwywiad zaczepny na Litwie oraz na obszarze Białoruskiego i Ukraińskiego Okręgu Wojskowego ZSRR. KOP przejął również kontrwywiad w pasie granicznym. Obejmował on: organizację sieci specjalnych, przygotowanie dossier wywiadowczych dla jednostek osłonowych, ochronę tajemnicy w dowództwie i jednostkach KOP, współpracę z jednostkami w ochronie granic, zwalczanie przemytnictwa i przestępstw skarbowo-celnych.
W październiku 1934 zlikwidowano placówkę wywiadowczą KOP nr 12 „Słobódka”.
W 1935 roku utworzono stanowisko II zastępcy szefa wywiadu KOP. Jego zadaniem była organizacja sieci wywiadowczej w terenie. Został nim kpt. piech. Mateusz Olgierd Buhar. W strukturze kontrwywiadowczej zlikwidowano stanowiska oficerów placówek wywiadowczych i zastąpiono ich „rezydentami”.
W terminie do 30 wrześniu 1936 roku zlikwidowano placówkę wywiadowczą KOP „Iwieniec”, oraz zmieniono m.p. placówki nr 4 z Wilejki na Mołodeczno. Teren likwidowanej placówki nr 11 przejęły sąsiednie placówki. Placówka nr 4 „Wilejka” przejęła z powiatu mołodeckiego gminy Raków i Gródek oraz cały powiat wołożyński. Placówka nr 5 „Stołpce” przejęła gminy Rubieżewice, Naliborki i Derewna powiatu stołpeckiego. Nowe rozgraniczenie pomiędzy placówkami 4 i 5 stanowiła granica powiatów Wołożyn i Stołpce. Placówka nr 3 „Głębokie” przejęła od placówki nr 4 gminę Dokszyce i Parafianów powiatu dziśnieńskiego oraz gminy Słoboda, Miadzioł i Kobylnik powiatu postawskiego. Rozgraniczenie pomiędzy placówkami nr 3 „Głebokie” i nr 4 „Wilejka” stanowiła północna granica powiatu Wilejka.
Z dniem 1 grudnia 1936 roku placówka wywiadowcza KOP nr 6 przejęła od placówki wywiadowczej KOP nr 7 teren gminy Wysock i Berezów powiatu stolińskiego, a placówka wywiadowcza KOP nr 8 przejęła od placówki wywiadowczej KOP nr 10 teren powiatu krzemienieckiego.
W tym czasie stan etatowy wywiadu KOP wynosił 49 oficerów i 133 podoficerów zawodowych.
Od 1938 roku obszar działania wywiadu KOP powiększony został o Ruś Zakarpacką i Słowację.
W związku z planowanym przejęciem przez KOP od Straży Granicznej ochrony granicy od
przełęczy Użockiej do styku granic polsko-rumuńsko-czechosłowackiej, w grudniu 1938 roku została utworzona placówka wywiadowcza nr 11 w Stryju. Placówka podlegała szefowi Ekspozytury Nr 5 Oddziału II Sztabu Głównego we Lwowie.
Wywiad KOP w okresie zagrożenia i wojny.
W kwietniu 1939 roku wprowadzono zmiany w zasadach organizacji sieci agenturalnych na wypadek wojny. Szefostwo Wywiadu KOP zostało zobowiązane do przygotowania operacyjnej sieci wywiadowczej na wschodzie z pominięciem ekspozytur Oddziału II: nr 1 w Wilnie i nr 5 we Lwowie. Powyższe prace miał prowadzić Wydział „Z” Szefostwa Wywiadu KOP. Wywiad KOP przejął kierownictwo prac mobilizacyjnych sieci operacyjnej w głębi ZSRR, a z chwilą wybuchu wojny kierownictwo nad siecią operacyjną miały przejąć oddziały II sztabów armii. Jako że Oddział III Operacyjny Szt. Gł. nie przekazał kierownictwu KOP danych dotyczących organizacji wojsk własnych przewidzianych do działań na kierunku wschodnim, Szefostwo Wywiadu KOP przyjęło, że przeciw ZSRR prowadziło będzie działania pięć polskich armii. Podzielono zatem jedynie hipotetycznie teren na pięć odcinków i obsadzono je oficerami rezerwy. Mieli oni wejść do sztabów armii jako oficerowie wywiadowczy. 
Z dniem 20 maja 1939 roku została zorganizowana placówka wywiadowcza nr 12 w Sanoku pod kierownictwem kapitana Józefa Robaka, której zadaniem było prowadzenie wywiadu ofensywnego na terenie Słowacji. 10 lipca 1939 roku placówka została przeniesiona do Jasła. Na podstawie rozkazu Szefostwa Wywiadu KOP z 26 sierpnia 1939 roku została utworzona placówka wywiadowcza „Sanok” (nr 13). Kierownikiem placówki został kapitan Zygmunt Kosior. Obie placówki podporządkowano szefowi Oddziału II Sztabu Armii „Karpaty”.
Około północy 5 września 1939 roku z Warszawy do Pińska wyjechała kolumna samochodowa Szefostwa Wywiadu KOP, a następnego dnia o godz. 8.00 pociąg ewakuacyjny z pozostałą częścią Szefostwa. Przed wyjazdem z Warszawy spalono gros akt. 6 września w Łunińcu rozpoczął pracę ośrodek łączności wywiadu KOP. 8 września w Pińsku rozpoczęła pracę placówka kontrwywiadowcza zorganizowana z personelu Szefostwa Wywiadu KOP.
Struktura organizacyjna służby wywiadowczej.
Struktura organizacyjna służby wywiadowczej w 1925:
Struktura organizacyjna i obsada służby wywiadowczej w 1929:
Ponadto etat przewidywał "siły pomocnicze":
Struktura organizacyjna służby wywiadowczej w 1933:
Struktura organizacyjna służby wywiadowczej w 1939:
Obsada personalna.
Obsada personalna szefostwa w marcu 1939 roku:

</doc>
<doc id="3659066" url="https://pl.wikipedia.org/wiki?curid=3659066" title="Diamara Cruz">
Diamara Cruz



</doc>
<doc id="3659067" url="https://pl.wikipedia.org/wiki?curid=3659067" title="Zbrodnie w Boiskach">
Zbrodnie w Boiskach

Zbrodnie w Boiskach – seria egzekucji przeprowadzonych przez niemieckich żandarmów zimą 1942/43 w kolonii Boiska nieopodal Solca nad Wisłą, których ofiarą padły polskie rodziny podejrzewane o udzielanie pomocy Żydom.
Geneza.
W okresie niemieckiej okupacji stosunkowo wielu Polaków z okolic Lipska i Ciepielowa zaangażowało się w pomoc prześladowanym Żydom. Przyczyn tego stanu rzeczy Sebastian Piątkowski i Jacek A. Młynarczyk upatrywali przede wszystkim w fakcie, iż w okresie międzywojennym nie występowały w tym rejonie poważniejsze antagonizmy na tle narodowościowym. Polskie i żydowskie rodziny, zazwyczaj zamieszkujące te ziemie od pokoleń, utrzymywały bowiem różnego rodzaju więzi sąsiedzkie i gospodarcze – nierzadko o dużym stopniu zażyłości. Ponadto okolice Iłży, Ciepielowa i Lipska uchodziły za bastion ruchu ludowego, a antysemickie ugrupowania narodowe nie uzyskały tam nigdy szerszego poparcia.
Zimą 1942/43 Niemcy podjęli działania mające na celu zastraszenie miejscowej ludności i zniechęcenie jej do udzielania jakiegokolwiek wsparcia żydowskim uciekinierom. Główną rolę w tej operacji odgrywał pododdział I Batalionu Żandarmerii Zmotoryzowanej, który od listopada 1942 kwaterował w zabudowaniach folwarku w Górkach Ciepielowskich. Między grudniem 1942 a styczniem 1943 ciepielowscy żandarmi zamordowali we wsiach Stary Ciepielów, Rekówka, Świesielice i Zajączków około 40 Polaków podejrzewanych o udzielanie pomocy Żydom.
Mniej więcej w tym samym okresie szeregu mordów na Polakach podejrzewanych o udzielanie pomocy Żydom dopuścili się niemieccy żandarmi z posterunku w Lipsku. Między listopadem 1942 a styczniem 1943 przeprowadzili oni co najmniej sześć akcji represyjnych, z czego trzy dotknęły mieszkańców kolonii Boiska w ówczesnej gminie Dziurków.
Niemieckie zbrodnie w Boiskach.
Zamordowanie rodziny Kryczków.
Rodzina Kryczków była podejrzewana przez swoich sąsiadów o ukrywanie Żydów. Przypuszczano nawet, że na terenie ich gospodarstwa znajduje się kryjówka zdolna pomieścić kilka osób. Owe pogłoski dotarły do Niemców za pośrednictwem konfidenta, który podsłuchał rozmowę, jaką na ten temat prowadzili przy alkoholu dwaj mieszkańcy wsi.
Rankiem 8 grudnia 1942 grupa żandarmów z posterunku w Lipsku otoczyła gospodarstwo Kryczków i zatrzymała wszystkie przebywające w nim osoby – Leona Kryczkę, jego żonę Wiktorię, dwójkę ich dzieci, a także Barbarę Stefanek (ciotkę Leona) i Józefa Ciesielskiego (męża ciotecznej siostry Leona). Niemcy polecili sąsiadom zabrać dzieci z gospodarstwa Kryczków, a następnie wyprowadzili dorosłych członków rodziny na podwórze i tam rozstrzelali. Egzekucję przeżyła jedynie Wiktoria Kryczka, która jednak zmarła z ran dwa dni później.
Po zamordowaniu Kryczków żandarmi sprowadzili na miejsce egzekucji wspomnianych dwóch Polaków, których rozmowę podsłuchał konfident. Zostali oni ciężko pobici, prawdopodobnie za karę, iż nie donieśli Niemcom o pomocy udzielanej Żydom przez rodzinę Kryczków.
Zamordowanie rodzin Krawczyków i Boryczków.
Zimą 1942/43 w rejonie wsi Baranów w ręce Niemców wpadł żydowski uciekinier. Uwagę żandarmów zwrócił fakt, iż miał on na nodze fachowo założony opatrunek. Podczas przesłuchania mężczyzna zeznał, że osobą, która udzieliła mu pomocy był Józef Krawczyk z kolonii Boiska.
Rankiem 2 stycznia 1943 we wsi pojawił się oddział żandarmów przysłany z posterunku w Lipsku. Niemcy udali się do gospodarstwa Krawczyków, gdzie zastrzelili Józefa, jego żonę Zofię oraz ich kilkuletniego syna Adama. Następnie gruntownie ograbili gospodarstwo, a zabudowania podpalili.
Po zamordowaniu Krawczyków kilku żandarmów w towarzystwie sołtysa udało się samochodem do gospodarstwa należącego do rodziny Boryczków. Zastali tam Stanisława Boryczkę, jego żonę Zofię, ich rocznego syna Zygmunta oraz dwunastoletnią bratanicę Stanisława, Marię. Niemcy wiedzieli, że Zofia – ochrzczona Żydówka – dostarczała żywność żydowskim uciekinierom ukrywającym się w pobliskich lasach. Po krótkiej rozmowie jeden z żandarmów zastrzelił oboje małżonków oraz ich syna. Wcześniej z domu zdołała wymknąć się Maria Boryczka. Żandarmi szybko ją schwytali, lecz zadowoliwszy się informacją, że nie jest córką Boryczków, pozwolili dziewczynce odejść wolno.
Po zakończeniu egzekucji żandarmi ograbili gospodarstwo Boryczków, lecz na prośbę sąsiadów zrezygnowali z jego podpalenia. Udali się następnie do brata Stanisława Boryczki, Józefa, któremu oznajmili, że zgadzają się na pochówek jego brata na miejscowym cmentarzu, a także na przejęcie przez Józefa domu po zamordowanych krewnych. Rozkazali jednocześnie, aby ciała Zofii i Zygmunta zostały pogrzebane na polu. Ostatecznie rodzina spoczęła jednak we wspólnym grobie wykopanym nieopodal gospodarstwa. Po wojnie ciała Boryczków przeniesiono na katolicki cmentarz w Solcu nad Wisłą.
Likwidacja kryjówki w gajówce Parolów.
Zimą 1942/43 do Niemców dotarła informacja, że gajowy Franciszek Parol udziela pomocy żydowskim uciekinierom. Nieustalonego dnia w styczniu 1943 gajówkę, która znajdowała się nieopodal Boisk, otoczył oddział żandarmerii. Gajowy przebywał w tym czasie poza domem, stąd w ręce Niemców wpadła tylko jego żona Genowefa oraz dwóch żydowskich mężczyzn. Obu Żydów prawdopodobnie zamordowano na miejscu, kobietę zabrano natomiast do Radomia i osadzono w tamtejszym więzieniu. We wrześniu 1943 Genowefa Parol zdołała uciec ze szpitala, do którego skierowano ją z więzienia na leczenie. Jej dalsze losy są nieznane.
Odpowiedzialność sprawców.
Jedynym żandarmem z posterunku w Lipsku, który poniósł odpowiedzialność karną za swoje zbrodnie, był Alfons Himmel. W lutym 1949 roku został on skazany przez Sąd Okręgowy w Radomiu na karę śmierci. Wyrok wykonano. 

</doc>
<doc id="3659072" url="https://pl.wikipedia.org/wiki?curid=3659072" title="Joshua Bluhm">
Joshua Bluhm

Joshua Bluhm (ur. 11 września 1994 w Kilonii) – niemiecki bobsleista, pięciokrotny medalista mistrzostw świata.
Kariera.
Pierwszy sukces w karierze osiągnął w 2015 roku, kiedy wspólnie z Johannesem Lochnerem zdobył srebrny medal w dwójkach podczas mistrzostw świata w Winterbergu. Na rozgrywanych rok później mistrzostwach świata w Igls razem z Lochnerem wywalczył kolejny srebrny medal w dwójkach. W zawodach Pucharu Świata zadebiutował 4 stycznia 2014 roku w Winterbergu, zajmując czwarte miejsce w czwórkach. Dzień później po raz pierwszy stanął na podium zawodów tego cyklu, zajmując trzecie miejsce w tej konkurencji. W 2014 roku wystąpił na igrzyskach olimpijskich w Soczi, gdzie był siódmy w czwórkach.

</doc>
<doc id="3659075" url="https://pl.wikipedia.org/wiki?curid=3659075" title="Alexander Mann">
Alexander Mann



</doc>
<doc id="3659080" url="https://pl.wikipedia.org/wiki?curid=3659080" title="Julija Szokszujewa">
Julija Szokszujewa

Julija Władimirowna Szokszujewa (ros. Юлия Владимировна Шокшуева; ur. 21 lutego 1988 w Syktywkarze) – rosyjska bobsleistka, srebrna medalistka mistrzostw świata.
Kariera.
Największy sukces w karierze osiągnęła w 2016 roku, kiedy wspólnie z Aleksandrem Trietjakowem, Aleksandrą Rodionową, Jeleną Nikitiną, Aleksandrem Kasjanowem i Maksimem Mokrousowem zdobyła srebrny medal w zawodach mieszanych podczas mistrzostw świata w Igls. W zawodach Pucharu Świata zadebiutowała 13 grudnia 2014 roku w Lake Placid, zajmując dziesiąte miejsce w dwójkach. Jak dotąd nie wystąpiła na igrzyskach olimpijskich.

</doc>
<doc id="3659086" url="https://pl.wikipedia.org/wiki?curid=3659086" title="SMS D 9">
SMS D 9

SMS D 9 – niemiecki okręt z końca XIX wieku, oficjalnie klasyfikowany jako "Divisionstorpedoboot" (torpedowiec dywizjonowy), faktycznie odpowiadał kanonierce torpedowej.
Historia.
Do wsparcia działań torpedowców niemiecka cesarska marynarka (Kaiserliche Marine) zbudowała w latach 80. i 90. XIX wieku specjalną serię większych okrętów, oznaczonych od D 1 do D 9, klasyfikowanych jako "Divisionsboote" lub "Divisionstorpedoboote" (okręt dywizjonowy, torpedowiec dywizjonowy) i pełniących funkcję liderów dywizjonów torpedowców. Odpowiadały one wielkością i charakterystykami wyróżnianej w innych krajach klasie kanonierek torpedowych. Wszystkie zbudowała stocznia Schichaua z Elbląga, specjalizująca się w torpedowcach i małych okrętach. Podobnie jak współczesne im torpedowce, pierwsze osiem okrętów miało charakterystyczny zaokrąglony pokład dziobowy (tzw. „turtle back” – skorupa żółwia), i rozwijało prędkość od 20 do prawie 23 węzłów.
Ostatnim torpedowcem dywizjonowym zamówionym i zbudowanym w Niemczech był D 9, zbudowany po trzyletniej przerwie, również w stoczni Schichaua (numer budowy 543). Budowę rozpoczęto w 1894 roku i w tym roku go także wodowano (3 września) i ukończono (29 grudnia). Najistotniejszą zmianą był podniesiony pokład dziobowy, dający znacznie lepszą żeglowność i będący zapowiedzią późniejszych pierwszych niemieckich niszczycieli typu "S 90". Jednostka ta osiągała także nieco większą prędkość 23,5 w. Koszt budowy wynosił 680 tysięcy marek. Po D 9 zamówiono jeszcze tylko jeden okręt klasy "Divisionsboot", D 10, tym razem w stoczni brytyjskiej, który z konstrukcyjnego punktu widzenia stanowił już niszczyciel. Również niemieckie stocznie zaczęły następnie budować dla marynarki niemieckiej okręty odpowiadające prędkością niszczycielom, aczkolwiek klasyfikowane jako wielkie torpedowce, począwszy od typu "S 90". D 9 nazywany był przez załogę "Sturmvogel" (ptak z rodziny burzykowatych).
Opis.
Uzbrojenie artyleryjskie stanowiły 3 armaty kalibru 5 cm o długości lufy 40 kalibrów (L/40), z 496 nabojami. Był to pierwszy niemiecki torpedowiec z armatami tego kalibru. Uzbrojenie torpedowe składało się z 3 wyrzutni torped kalibru 45 cm, z zapasem 3 torped, z czego dwa obrotowe aparaty torpedowe na pokładzie i jeden podwodny stały na dziobie.
Napęd okrętu stanowiła 3-cylindrowa pionowa maszyna parowa potrójnego rozprężania, napędzająca śrubę o średnicy 3,21 m, zasilana w parę przez 3 kotły typu lokomotywowego (ciśnienie 13 at). Po modernizacji w 1910 roku kotły zamieniono na 3 nieco wydajniejsze kotły typu Marine o takim samym ciśnieniu, w dwóch kotłowniach. Po przebudowie okręt otrzymał dwa kominy zamiast jednego. Zapas węgla wynosił 106 t, po modernizacji 119 t.
Służba.
D 9 początkowo był okrętem flagowym flotylli torpedowców. Podobnie jak inne okręty tej generacji, został bardzo szybko pozostawiony w tyle przez szybko rozwijającą się technikę. W 1907 roku został okrętem flagowym flotylli trałowców. W momencie wybuchu I wojny światowej w 1914 był relegowany już tylko do roli przybrzeżnego patrolowca (okrętu ochrony wybrzeża), następnie od 1916 roku był używany dla celów szkoły okrętów podwodnych. Od roku 1919 służył w składzie flotylli trałowców. Skreślony z listy floty 7 grudnia 1920 roku, po czym złomowany w roku 1921.

</doc>
<doc id="3659087" url="https://pl.wikipedia.org/wiki?curid=3659087" title="Magdalena Waśniewska">
Magdalena Waśniewska



</doc>
<doc id="3659088" url="https://pl.wikipedia.org/wiki?curid=3659088" title="Claudia Purker">
Claudia Purker

Claudia Purker (ur. 15 stycznia 1999) – austriacka skoczkini narciarska oraz kombinatorka norweska. Drużynowa srebrna i brązowa medalistka mistrzostw świata juniorów (2016–2017). Czwarta zawodniczka Pucharu Kontynentalnego w sezonie 2015/2016.
Przebieg kariery.
W grudniu 2013 zadebiutowała w zawodach cyklu Alpen Cup, w pierwszym swym starcie stając na najniższym stopniu podium. Sukces ten powtarzała w kolejnych sezonach jeszcze kilkukrotnie. Najwyższe miejsce w klasyfikacji generalnej tego cyklu zajęła dotąd w sezonie 2014/2015, gdy z dorobkiem 360 punktów uplasowała się na 8. pozycji. W latach 2014 i 2015 stawała także na podium OPA Games.
W lipcu 2014 po raz pierwszy w karierze wzięła udział w konkursach FIS Cup w Villach, gdzie zajęła 20. i 16. pozycję. Z kolei w grudniu 2015 zadebiutowała w Pucharze Kontynentalnym, zajmując w Notodden 4. i 5. miejsce, zdobywając w sumie 95 punktów, które pozwoliły jej zająć 4. pozycję w klasyfikacji generalnej tego cyklu w sezonie 2015/2016.
6 lutego 2016 zdobyła pierwsze punkty Pucharu Świata, zajmując 26. pozycję w swoim debiucie w Hinzenbach. Dzień później na tej samej skoczni była 32. Tydzień później wystartowała także w konkursach PŚ w Ljubnie, gdzie zajęła 35. i 27. miejsce. W sumie w startach tych zgromadziła 9 punktów, dzięki którym uplasowała się na 47. pozycji klasyfikacji generalnej sezonu 2015/2016.
23 lutego 2016 zajęła 8. miejsce w konkursie indywidualnym mistrzostw świata juniorów rozgrywanych w Râșnovie, a dzień później, wraz z reprezentacją Austrii (w jej składzie skakali także: Maximilian Steiner, Chiara Hölzl, Janni Reisenauer), zdobyła srebrny medal w rywalizacji zespołów mieszanych.
W grudniu 2020 w Ramsau zadebiutowała w oficjalnych zawodach międzynarodowych w kombinacji norweskiej rozgrywanych pod egidą FIS, zajmując 26. pozycję w pierwszych w historii zawodach Pucharu Świata kobiet w tej dyscyplinie sportu.

</doc>
<doc id="3659089" url="https://pl.wikipedia.org/wiki?curid=3659089" title="Waleria Tarnowska">
Waleria Tarnowska

Waleria Tarnowska, z domu Stroynowska (ur. 9 grudnia 1782 w Horochowie, zm. 23 listopada 1849 w Dzikowie) – polska malarka i kolekcjonerka.
Życiorys.
Waleria Tarnowska była córką Waleriana Stroynowskiego i Aleksandry Tarnowskiej, 7 września 1800 poślubiła krewnego po kądzieli Jana Feliksa Tarnowskiego, była babką Jana Dzierżysława, Stanisława zw. czarnym, Władysława oraz Stanisława zw. białym. Odebrała wykształcenie domowe, ale prócz guwernantki do jej nauczycieli należeli m.in. archeolog i historyk Wawrzyniec Surowiecki i Jędrzej Śniadecki. Od roku 1810 prowadziła w Warszawie salon literacko-artystyczny.
Kolekcjonerka.
Wraz z mężem zapoczątkowała kolekcję obrazów, szkiców, rzeźb, książek i antyków w Dzikowie, która obejmowała dzieła takich mistrzów jak: Lorenzo Lotto, Guercino, Guido Reni, Rembrandt, Annibale Carracci, Salvator Rosa, Hans Holbein młodszy, van Dyck, Anton Raphael Mengs, Bernini, Antonio Canova. Wiele z nich w czasie podroży do Włoch w latach 1803–1804, wówczas Waleria zawarła znajomość z Angeliką Kauffmann i Canovą od którego otrzymała rzeźbę Perseusza. Waleria także odziedziczyła kilka obrazów po stryju bp. Hieronimie Stroynowskim rektorze Uniwersytetu Wileńskiego m.in. "Lisowczyka" Rembrandta.
Malarka.
Malarstwa uczyła się najpierw 3 lata w rodzinnym Horochowie u Constantino Villaniego, miniaturzysty de Hoflize następnie u Wincentego Lesseura, najpierw w Dzikowie, gdzie przebywał często w latach 1800–1803, a od r. 1810 również w Warszawie. następnie u miniaturzystki T. C. Maron, z domu Mengs i jej męża (córki saskiego nadwornego miniaturzysty I. Mengsa a siostry Antona Raphaela), a lekcje rysunku u ich ucznia Antonia Cherubiniego w Rzymie, potem pobierała nauki u przebywającego w jej gościnie Domenico del Frate, który do r. 1806 malował też portrety członków jej rodziny i obraz Najświętszej Marii Panny do kaplicy w Dzikowie. Następnym nauczycielem Walerii był Filippo Giacomo Remondini, który był też malarzem nadwornym księżnej kurlandzkiej w Żaganiu; a potem przez pewien czas w Paryżu w latach 1824–1826, Maria Zientara uważa, że kształcenie plastyczne Walerii było „za przykładem dworu królewskiego”.
Obrazy i rysunki.
Waleria była miniaturzystką, malowała portrety i obrazy o tematyce religijnej. Swoje prace często sygnowała: „V. T.” Miniatury malowała na kości słoniowej, zwykle akwarelą, czasem gwaszem i akwarelą lub tylko gwaszem. Obrazy Walerii to często kopie w miniaturze obrazów innych malarzy, albo podobizny członków rodziny.
Obrazy Walerii Tarnowskiej do II wojny światowej znajdowały się w zbiorach poza Niemcami, spore zbiory posiadała rodzina Walerii Tarnowskiej w rezydencjach Tarnowskich: Dzikowie, Chorzelowie i Rudniku, oraz Śniatynce i Chorzelowie; a także w Wiśniowej należącej do Mycielskich. Po drugiej wojnie światowej część zbiorów znalazła się w Muzeum w Rapperswilu, część trafiła do różnych muzeów i bibliotek w Polsce: Muzeów Narodowych w Krakowie i Warszawie, Muzeum Wnętrz Pałacowych w Pszczynie, i Biblioteki Jagiellońskiej w Krakowie (rysunki).
Rodzina.
Waleria miała kilkoro dzieci: Kazimierza (1801–1803), Rozalię (1803–1804), Jana Bogdana (1805–1850), Marię Felicję (1807–1870) z męża Małachowską, Waleriana Spycimira (1811–1861), Rozalię Wiktorię (1814–1815), Annę (1816–1893) i Tadeusza Antoniego (1819–1890). Ją i męża bardzo dotknęła śmierć pierwszych dzieci, ulgę niosło im wychowywanie sierot, z biegiem lat kilkunastu, o których wykształcenie i przyszłą pomyślność zadbali. Zmarła 23 listopada 1849 po 17 dniach od udaru. Pochowana w krypcie Tarnowskich w kościele oo. Dominikanów w Tarnobrzegu (Dzikowie).

</doc>
<doc id="3659090" url="https://pl.wikipedia.org/wiki?curid=3659090" title="Iwan Ficzew">
Iwan Ficzew

Iwan Iwanow Ficzew (, ur. 15 kwietnia 1860 w Wielkim Tyrnowie, zm. 18 listopada 1931 w Sofii) – bułgarski wojskowy, generał porucznik, szef sztabu armii czynnej, minister wojny, historyk wojskowości, członek Bułgarskiej Akademii Nauk.
Życiorys.
Urodził się w Wielkim Tyrnowie, był wnukiem słynnego bułgarskiego architekta – samouka Nikoły Ficzewa. Początkowo uczył się w Wielkim Tyrnowie, a następnie w Gabrowie, gdzie skończył gimnazjum. Następnie wyjechał do Konstantynopola, gdzie uczył się w amerykańskiej szkole Robert College.
Po wybuchu wojny rosyjsko-tureckiej porzucił szkołę, powrócił do kraju i wstąpił na ochotnika do bułgarskiego 8 batalionu ochotniczego. Następnie został tłumaczem w rosyjskiej komendzie miasta Gabrowo, a potem w sztabie rosyjskiego gubernatora w Wielkim Tyrnowie. W latach 1878–1879 był sekretarzem rosyjskiego gubernatora wojskowego w Wielkim Tyrnowie.
Po opuszczeniu przez wojska rosyjskie Bułgarii i przekazaniu władzy administracji cywilnej, w 1880 roku wstąpił do sofijskiej szkoły wojskowej, którą ukończył w 1882 roku. Następnie rozpoczął służbę jako oficer w 20., a następnie 17 batalionie piechoty.
Po wybuchu wojny serbsko-bułgarskiej został dowódcą 2 kompanii w 5 batalionie zapasowym 5 pułku piechoty. Dowodząc nim brał udział w obronie miasta Widyń. Po zakończeniu działań bojowych został dowódcą kompanii w 6 pułku piechoty. Jednocześnie rozpoczął działalność naukową i publicystyczną, został redaktorem gazety „Obrona narodowa” (wydawanej w latach 1886–1887). W lutym 1887 roku był dowódcą zbiorczej kompanii 6 pułku piechoty, z którą uczestniczył w likwidacji zamieszek w Ruse.
Jesienią 1887 roku odbył kurs w wojskowej akademii w Belgii. Po powrocie został w 1888 roku redaktorem magazynu „Военен журнал”, pierwszego oficjalnego czasopisma armii bułgarskiej (wydawanego w latach 1888–1947). Funkcję tę sprawował do 1889 roku, kiedy został skierowany do Akademii Wojskowej w Turynie; ukończył ją w 1891 roku.
Po powrocie do kraju w 1891 został oficerem w sztabie 1 Brygady Piechoty, a następnie został przyjęty w poczet oficerów Sztabu Generalnego i został adiutantem 2 Dywizji Piechoty. W 1893 roku został wykładowcą w dywizyjnej szkole 1 Dywizji Piechoty, jeszcze w tym samym roku został szefem Biura Wyszkolenia w Ministerstwie Wojny. Został wtedy wydawcą specjalnego magazynu wojskowego mówiącego o szkoleniu i nowościach w wojsku „Военни известия”. Funkcję tę pełnił do 1898 roku.
W 1898 został Inspektorem Szkół Wojskowych, jednocześnie był wykładowcą w wyższych klasach szkoły wojskowej w Sofii, gdzie wykładał historię wojskowości i taktykę. W tym czasie został członkiem korespondentem Bułgarskiej Akademii Nauk (członkiem rzeczywistym został w 1909 roku). W 1899 roku został szefem Wydziału Operacyjnego Sztabu Generalnego, funkcję tę pełnił do 1903 roku; w tym czasie odbywał praktyki liniowe pełniąc obowiązki dowódcy 6 pułku piechoty (1900) i szefa sztabu 1 Dywizji Piechoty.
W 1903 roku został zastępcą Szefa Sztabu Generalnego i funkcję tę pełnił do 1907 roku, kiedy został dowódcą 2 Dywizji Piechoty. W dniu 27 marca 1910 roku został szefem Sztabu Generalnego i pełnił tę funkcję w czasie I i II wojny bałkańskiej, uczestniczył także w rozmowach pokojowych z Turcją i podpisał układ rozejmowy w dniu 20 listopada 1912 roku oraz traktat pokojowy w Bukareszcie 28 lipca 1913 roku.
Po demobilizacji armii czynnej został dowódcą 3 Obszaru Wojskowego, będącego odpowiednikiem armii w czasie pokoju. W dniu 1 września 1914 roku został ministrem wojny w trzecim rządzie Wasiła Radosławowa. Funkcję tę sprawował do 6 sierpnia 1915 roku, gdy podał się do dymisji.
W dniu 17 sierpnia 1915 roku został przeniesiony do rezerwy, zamieszkał wtedy w Sofii, gdzie poświęcił się pracy naukowej, publikując szereg prac z zakresu historii wojskowości, uzyskał wtedy tytuł akademika Bułgarskiej Akademii Nauk. W latach 1921–1924 wrócił do działalności publicznej i był ministrem pełnomocnym w Rumunii. Zmarł w Sofii.

</doc>
<doc id="3659098" url="https://pl.wikipedia.org/wiki?curid=3659098" title="Topographie des Terrors">
Topographie des Terrors



</doc>
<doc id="3659104" url="https://pl.wikipedia.org/wiki?curid=3659104" title="Osłoniak">
Osłoniak



</doc>
<doc id="3659105" url="https://pl.wikipedia.org/wiki?curid=3659105" title="Wyścigowe Samochodowe Mistrzostwa Polski 2009">
Wyścigowe Samochodowe Mistrzostwa Polski 2009

Sezon 2009 był pięćdziesiątym trzecim sezonem Wyścigowych Samochodowych Mistrzostw Polski.
Kalendarz.
"Źródło: pzm.pl"
Mistrzowie.
"Źródło: chronopn.neostrada.pl"

</doc>
<doc id="3659114" url="https://pl.wikipedia.org/wiki?curid=3659114" title="Strzelecka Koleba">
Strzelecka Koleba

Strzelecka Koleba lub Strzelecka Koliba – duża rówień w dolinie Pańszczycy w polskich Tatrach Wysokich. Znajduje się na wysokości około 1320-1340 m n.p.m. wokół środkowej części potoku Łasicowa Woda (Jasicowa Woda). W niedużej odległości od niej (około 400 m) w kierunku północno-wschodnim znajduje się domek myśliwski. Na Strzeleckiej Kolebie jest niewielka, szczątkowa polana i niewielki stawek, poza tym całe te tereny porasta las. Dawniej były to tereny pasterskie Hali Pańszczyca. Nie prowadzi tędy żaden szlak turystyczny, na mapie zaznaczona jest jednak prowadząca do Strzeleckiej Koleby droga leśna odgałęziająca się od drogi, którą poprowadzono czerwony szlak turystyczny z Psiej Trawki przez Waksmundzką Rówień i Wodogrzmoty Mickiewicza do Morskiego Oka. Droga ta odgałęzia się niedaleko za Psią Trawką.

</doc>
<doc id="3659115" url="https://pl.wikipedia.org/wiki?curid=3659115" title="Percy Olivares">
Percy Olivares

 
Percy Celso Olivares Polanco (ur. 5 czerwca 1968 w Limie) – peruwiański piłkarz występujący na pozycji obrońcy.
Kariera klubowa.
Olivares karierę rozpoczynał w 1986 roku w Sportingu Cristal. W sezonie 1988 zdobył z nim mistrzostwo Peru. W 1991 roku odszedł do kolumbijskiego Deportivo Cali. Występował tam do końca sezonu 1991. W 1992 roku został graczem niemieckiego 1. FC Nürnberg. W Bundeslidze zadebiutował 22 sierpnia 1992 w przegranym 0:3 meczu z VfB Stuttgart. 17 października 1992 w przegranym 1:2 spotkaniu z Eintrachtem Frankfurt strzelił pierwszego gola w Bundeslidze. W zespole z Norymbergi Olivares spędził sezon 1992/1993.
W 1993 roku przeszedł do hiszpańskiego CD Tenerife. W jego barwach przez dwa lata występował w Primera División. Następnie grał w argentyńskim Rosario Central oraz brazylijskim Fluminense FC, a w 1997 roku dołączył do meksykańskiego Cruz Azul. W tym samym roku zdobył z nim Puchar Meksyku. Po tym sukcesie Olivares wyjechał do Grecji, gdzie rozpoczął grę w barwach PAOK-u Saloniki. Po dwóch latach odszedł stamtąd do Panathinaikosu, z którym w sezonach 1999/2000 oraz 2000/2001 wywalczył wicemistrzostwo Grecji.
W 2001 roku Olivares wrócił do Peru, gdzie podpisał kontrakt z Universitario de Deportes. Po sezonie 2001 przeszedł do amerykańskiego Dallas Burn, gdzie również spędził jeden sezon. Następnie grał jeszcze w Sportingu Cristal oraz Alianzy Atlético, gdzie w 2005 roku zakończył karierę.
Kariera reprezentacyjna.
W reprezentacji Peru Olivares zadebiutował 19 czerwca 1987 w przegranym 1:3 meczu z Chile. W swojej karierze sześciokrotnie wziął udział w Copa América. Było to w latach 1987, 1989, 1991, 1993, 1995 oraz 1999. Jego najlepszym rezultatem w tym turnieju był ćwierćfinał osiągnięty w 1993 roku, a także w 1999 roku.
W latach 1987-2001 w drużynie narodowej Olivares rozegrał 83 spotkania i zdobył jedną bramkę.

</doc>
<doc id="3659127" url="https://pl.wikipedia.org/wiki?curid=3659127" title="Alaksandr Iwanou">
Alaksandr Iwanou

Alaksandr Wiktarawicz Iwanou (biał. Аляксандр Віктаравіч Іваноў; ros. Александр Викторович Иванов, "Aleksandr Wiktorowicz Iwanow"), występujący także jako Ivan (ur. 29 października 1994 w Homlu) – białoruski piosenkarz, reprezentant Białorusi w 61. Konkursie Piosenki Eurowizji (2016).
Życiorys.
Wczesne lata.
Jego prababka pochodziła z Mołdawii. Pochodzi z rodziny o muzycznych tradycjach; jego ojciec i brat również byli muzykami.
W wieku ośmiu lat rozpoczął naukę w szkole muzycznej w klasie gitary klasycznej.
Kariera.
W wieku piętnastu lat założył zespół Brown Velvet, w którym śpiewał i grał na gitarze wraz ze swoim bratem Uładzimirem.
W 2009 przeszedł przesłuchania do festiwalu "Mass Medium Fest", odbywającego się w Petersburgu. Wystąpił na nim wraz ze swoim zespołem Iwanow, z którym nagrał kilka utworów: „Prodolżaja put”, „Gdie”, „Na wstrecznoj połosie” i „Biełaja dusza”. W tym czasie grał główną rolę w musicalu "Romeo i Julia". W 2013 brał udział w drugim sezonie programu "Bitwa chorow", będącego rosyjską wersją formatu "Clash of the Choirs", zostając członkiem chóru z Petersburga, prowadzonego przez Aleksandra Drobysza. Chór zajął drugie miejsce w finale.
W 2014 wygrał konkurs "Piat’ zwiozd" w Jałcie. W 2015 zajął drugie miejsce w finale programu "Gławnaja scena", będącego rosyjskim odpowiednikiem formatu "X-Factor".
W styczniu 2016 z piosenką „Help You Fly” wygrał finał krajowych eliminacji do 61. Konkursu Piosenki Eurowizji, dzięki czemu został wybrany na reprezentanta Białorusi w konkursie organizowanym w Sztokholmie. W marcu wywołał kontrowersje wyznaniem, że planuje wystąpić na eurowizyjnej scenie nago w otoczeniu dwóch żywych wilków, czego zabraniają zasady konkursu. 12 maja wystąpił jako piąty w kolejności w drugim półfinale konkursu i zajął 12. miejsce z 84 punktami, nie kwalifikując się do finału. W czerwcu wydał singiel „Nie streliaj”.
W 2017 wydał teledyski do piosenek: „Kriest i ładoń” (nagranej w duecie z Iriną Allegrową) i „Czużaja”.
Życie prywatne.
Związany jest z aktorką Nastasją Samburską.

</doc>
<doc id="3659130" url="https://pl.wikipedia.org/wiki?curid=3659130" title="Świnie (podrodzina ssaków)">
Świnie (podrodzina ssaków)

Świnie, babirussy, guźce, dzikany (Suinae) – podrodzina ssaków parzystokopytnych z rodziny świniowatych (Suidae).
Zasięg występowania.
Podrodzina obejmuje gatunki występujące w Eurazji i w Afryce.
Systematyka.
Podrodzina Suinae skupia wszystkie występujące współcześnie gatunki świniowatych. Do podrodziny należą następujące rodzaje:
Opisano również rodzaje wymarłe:

</doc>
<doc id="3659131" url="https://pl.wikipedia.org/wiki?curid=3659131" title="Kaplica Trójcy Świętej w Racławicach">
Kaplica Trójcy Świętej w Racławicach

Kaplica Trójcy Świętej w Racławicach – murowana kaplica rodowa w Racławicach koło Biecza, na terenie diecezji rzeszowskiej. Najcenniejszy a jednocześnie najstarszy obiekt sakralny w tej miejscowości.
Historia.
Kaplica została wybudowana około 1850 roku za probostwa ks. Tadeusza Chalińskiego lub ks. Franciszka Mendlarskiego przez Macieja Durana – ówczesnego właściciela dużego majątku ziemskiego w Racławicach, na granicy ogrodu nieopodal domu rodzinnego. Nie jest znana przyczyna fundacji obiektu. Co najmniej dwukrotnie została poddana renowacji: w 1948 i latem 2005 roku. 8 września 2005 roku poświęcenia odrestaurowanej kaplicy dokonał ks. Stanisław Pałka – kanonik bieckiej Kapituły Kolegiackiej i proboszcz rożnowicki.
Wskutek gwałtownej nawałnicy 21 lipca 2017 roku zostało uszkodzone poszycie dachowe kaplicy oraz połamane sąsiednie drzewa.
Architektura.
Wzniesiona z kamienia, otynkowana, pobielona, na wysokim podmurowaniu. Szczyt wydzielony gzymsem, a w nim prostokątna wnęka z polichromowaną figurą św. Jana Nepomucena z połowy XIX wieku. Dach kryty czerwoną dachówką, dwuspadowy. Okna niewielkich rozmiarów zdobione witrażami rozmieszczone są symetrycznie po stronie wschodniej i zachodniej. Drzwi dwuskrzydłowe tablicowe. Do wejścia prowadzą schody wykonane z bloków piaskowca ciężkowickego.
Wyposażenie wnętrza.
Wnętrze kaplicy skrywa niezmiernie cenne wyposażenie będące świadectwem różnych okresów historii architektury i sztuki. Do najcenniejszych obiektów należą:

</doc>
<doc id="3659132" url="https://pl.wikipedia.org/wiki?curid=3659132" title="Kathleen Hering">
Kathleen Hering

Kathleen Hering (ur. w Lipsku) – niemiecka bobsleistka, złota medalistka mistrzostw świata.
Kariera.
Największy sukces w karierze osiągnęła w 2000 roku, kiedy wspólnie z Gabriele Kohlisch zdobyła złoty medal w dwójkach podczas mistrzostw świata w Winterbergu. Był to jednak jej jedyny medal wywalczony na międzynarodowej imprezie tej rangi. Nigdy nie wystąpiła na igrzyskach olimpijskich.
Hering uprawiała także lekkoatletykę, specjalizując się w rzucie dyskiem.

</doc>
<doc id="3659133" url="https://pl.wikipedia.org/wiki?curid=3659133" title="Jan Skarbek (historyk)">
Jan Skarbek (historyk)

Jan Leon Skarbek (ur. 24 października 1940 w Nowym Targu, zm. 14 maja 2014 w Lublinie) – polski historyk, badacz dziejów XIX wieku, wiceprezes Polskiego Towarzystwa Historycznego. 
Życiorys.
Absolwent historii KUL (1963 mgr - "Generał Jan Krukowiecki jako gubernator miasta Warszawy w powstaniu listopadowym"; promotor: Andrzej Wojtkowski). Doktorat w 1972 na UW ("Województwo lubelskie w powstaniu listopadowym 1830-1831"; promotor: Stanisław Herbst). Od 1965 zatrudniony w Sekcji Historii Katolickiego Uniwersytetu Lubelskiego. Członek Towarzystwa Naukowego Katolickiego Uniwersytetu Lubelskiego, Lubelskiego Towarzystwa Naukowego, wiceprezes Polskiego Towarzystwa Historycznego, członek-założyciel Towarzystwa Instytutu Europy Środkowo-Wschodniej w Lublinie.

</doc>
<doc id="3659134" url="https://pl.wikipedia.org/wiki?curid=3659134" title="Baba (góra)">
Baba (góra)



</doc>
<doc id="3659136" url="https://pl.wikipedia.org/wiki?curid=3659136" title="Baba (szczyt)">
Baba (szczyt)



</doc>
<doc id="3659139" url="https://pl.wikipedia.org/wiki?curid=3659139" title="Festiwal Cannes">
Festiwal Cannes



</doc>
<doc id="3659140" url="https://pl.wikipedia.org/wiki?curid=3659140" title="Ksienija Kabłukowa">
Ksienija Kabłukowa

Ksienija Jurjewna Kabłukowa (; ur. 16 czerwca 1998 w Czajkowskim) – rosyjska skoczkini narciarska, brązowa medalistka mistrzostw świata juniorów i medalistka mistrzostw kraju.
Przebieg kariery.
W październiku 2014 roku Kabłukowa, wraz z drużyną Kraju Permskiego (w zespole skakali także: Gieorgij Czerwiakow, Anastasija Gładyszewa i Aleksiej Kamynin) zdobyła srebrny medal letnich mistrzostw Rosji.
W grudniu 2014 zadebiutowała w Pucharze Kontynentalnym, zajmując w Notodden 29. i 37. pozycję. We wrześniu 2015 po raz pierwszy w karierze wzięła udział w zawodach cyklu Letniego Grand Prix w skokach narciarskich, dwukrotnie plasując się na 27. pozycji w Czajkowskim, a dzięki zdobytym wówczas 8 punktom zakończyła edycję tego cyklu z 2015 na 38. miejscu.
12 grudnia 2015 w miejscowości Niżny Tagił po raz pierwszy w karierze wystartowała w konkursie Pucharu Świata, zajmując 34. pozycję. Pierwsze punkty tego cyklu zdobyła 16 stycznia 2016 w Sapporo, gdzie zajęła 26. miejsce. W debiutanckim sezonie punktowała jeszcze trzykrotnie – 23 stycznia 2016 w Zaō była 30., 6 lutego 2016 w Hinzenbach zajęła 27. pozycję, a 13 lutego 2016 w Ljubnie była 29. Dzięki zdobytym łącznie 12 punktom w klasyfikacji końcowej sezonu uplasowała się na 44. pozycji.
23 lutego 2016 w Râșnovie zajęła 10. miejsce w konkursie indywidualnym mistrzostw świata juniorów, a dzień później, wraz z rosyjską drużyną, uplasowała się na 8. miejscu w rywalizacji zespołów mieszanych.

</doc>
<doc id="3659141" url="https://pl.wikipedia.org/wiki?curid=3659141" title="Maria Magdalena de' Pazzi">
Maria Magdalena de' Pazzi



</doc>
<doc id="3659142" url="https://pl.wikipedia.org/wiki?curid=3659142" title="Ksenija Kabłukowa">
Ksenija Kabłukowa



</doc>
<doc id="3659145" url="https://pl.wikipedia.org/wiki?curid=3659145" title="Glenn McMillan">
Glenn McMillan

Glenn Aguiar McMillan, bardziej znany jako Glenn McMillan (ur. 5 października 1984 w São João da Boa Vista) – brazylijsko-australijski aktor telewizyjny i filmowy.
Życiorys.
Wczesne lata.
Urodził się i wychował w São João da Boa Vista z dwiema starszymi siostrami jako syn Brazylijki i Australijczyka z Adelaide. Jego rodzice poznali się, gdy jego ojciec został wysłany na wymianę studencką w wieku 17 lat. Kiedy miał cztery lata, jego rodzice przeprowadzili się do Australii, gdzie rozpoczęli karierę w biznesie i nieruchomościach.
Kariera.
Mając 11 lat zadebiutował na deskach Theatre Company State of South Australia w sztuce Luigi Pirandello "Sześć postaci w poszukiwaniu autora", grając rolę młodego chłopaka. Sławę zawdzięcza roli Waldo „Dustina” Brooksa (Yellow Wind Ranger) w serialu "Power Rangers Ninja Storm" (2003) i "Power Rangers Dino Grzmot" (2004).

</doc>
<doc id="3659146" url="https://pl.wikipedia.org/wiki?curid=3659146" title="Jauhien Cielapun">
Jauhien Cielapun



</doc>
<doc id="3659147" url="https://pl.wikipedia.org/wiki?curid=3659147" title="Jennifer Davidson">
Jennifer Davidson

Jennifer Davidson – amerykańska bobsleistka, dwukrotna medalistka mistrzostw świata.
Kariera.
Pierwszy sukces w karierze osiągnęła w 2000 roku, kiedy wspólnie z Jean Racine zdobyła srebrny medal w dwójkach podczas mistrzostw świata w Winterbergu. Wynik ten Amerykanki w tym samym składzie powtórzyły na rozgrywanych rok później mistrzostwach świata w Calgary. Davidson nigdy nie wystąpiła na igrzyskach olimpijskich.

</doc>
<doc id="3659150" url="https://pl.wikipedia.org/wiki?curid=3659150" title="Salvo D' Acquisto">
Salvo D' Acquisto



</doc>
<doc id="3659151" url="https://pl.wikipedia.org/wiki?curid=3659151" title="Tanja Hess">
Tanja Hess

Tanja Hess – niemiecka bobsleistka, brązowa medalistka mistrzostw świata.
Kariera.
Największy sukces w karierze osiągnęła w 2000 roku, kiedy wspólnie z Susi Erdmann zdobyła brązowy medal w dwójkach podczas mistrzostw świata w Calgary. Był to jednak jej jedyny medal wywalczony na międzynarodowej imprezie tej rangi. Nigdy nie wystąpiła na igrzyskach olimpijskich.

</doc>
<doc id="3659154" url="https://pl.wikipedia.org/wiki?curid=3659154" title="D 9">
D 9



</doc>
<doc id="3659159" url="https://pl.wikipedia.org/wiki?curid=3659159" title="Anne Dietrich">
Anne Dietrich

Annegret "Anne" Dietrich (ur. 14 sierpnia 1980 w Zwickau) – niemiecka bobsleistka reprezentująca także Szwajcarię, dwukrotna medalistka mistrzostw świata. Przed sukcesami bobslejowymi uprawiała lekkoatletykę, specjalizując się w sprintach.
Kariera.
W 1999 r. reprezentowała Niemcy na rozegranych w Rydze mistrzostwach Europy juniorów, zdobywając złoty medal w biegu sztafetowym 4 × 100 metrów. Osiągnęła następujące rekordy życiowe: bieg na 100 metrów (11,67 – 2000), bieg na 60 metrów w hali (7,48 – 1998).
Pierwszy sukces w karierze bobslejowej osiągnęła w 2003 roku, kiedy wspólnie z Susi Erdmann zdobyła złoty medal w dwójkach podczas mistrzostw świata w Winterbergu. Po tym jak nie uzyskała miejsca w reprezentacji Niemiec na igrzyska olimpijskie w Turynie w 2006 roku zaczęła reprezentować barwy Szwajcarii. W barwach tego kraju wywalczyła srebrny medal w zawodach mieszanych na mistrzostwach świata w Lake Placid w 2009 roku. Nigdy nie wystąpiła na igrzyskach olimpijskich.

</doc>
<doc id="3659161" url="https://pl.wikipedia.org/wiki?curid=3659161" title="D 10">
D 10



</doc>
<doc id="3659164" url="https://pl.wikipedia.org/wiki?curid=3659164" title="Elise Andrew">
Elise Andrew

Elise Andrew (ur. 1989) – brytyjska blogerka i popularyzatorka nauki. Pomysłodawczyni i administratorka „I fucking love science” (IFLS), popularnonaukowej strony na Facebooku.
Życiorys.
Dzieciństwo i edukacja.
Andrew wychowała się w Long Melford w hrabstwie Suffolk. W 2012 ukończyła University of Sheffield, uzyskując stopień licencjacki (ang. "bachelor degree") w dziedzinie biologii. Do przedmiotów wymaganych do uzyskania stopnia należały m.in. ekologia, zootechnika i ewolucja.
Kariera.
Praca, jaką Elise Andrew włożyła w rozwój strony IFLS oraz trzech innych ("Earth Story", "Evolution" i "The Universe"), skłoniła LabX Media Group do zatrudnienia jej na stanowisku content managera mediów społecznościowych. Według informacji zamieszczonej na stronie IFLS Andrew była zatrudniona na tym stanowisku przynajmniej do marca 2014.
We wrześniu 2012 kilka z artykułów Andrew opublikowano w „The Scientist”; jest to magazyn poświęcony profesjonalistom, z artykułami dotyczącymi nauk przyrodniczych.
Jej praca w mediach społecznościowych dotycząca nauki popularnej została wspomniana w "CBS This Morning", „Cosmopolitan”, „The Huffington Post”, „Geeked”, „Maclean’s”, Mashable, „National Geographic”, „New York Daily News”, „ScienceWorld”, "Scope" i „Süddeutsche Zeitung”.
"I fucking love science".
Andrew założyła na Facebooku stronę "I fucking love science" w marcu 2012. Swój pomysł skomentowała następująco: „Zawsze znajdowałam dziwne fakty i fajne obrazki, pewnego dnia zdecydowałam się utworzyć jakieś miejsce, żeby je tam zamieszczać – nigdy celem nie było postowanie dla więcej niż kilku tuzinów przyjaciół”. Po pierwszym dniu strona uzyskała ponad 1000 "polubień"; ich liczba przekroczyła milion we wrześniu 2012. Do stycznia 2015 liczba "polubień" wzrosła do 19,5 miliona. W marcu 2013, w wywiadzie dla „Maclean’s”, Andrew powiedziała, że strona nie tylko przyciąga wielu „lajkujących”, ale i zamieszczane na IFLS posty wywołują wiele dyskusji między użytkownikami, co często pozwala stronie znaleźć się na górnych pozycjach statystyk dotyczących wskaźnika aktywności serwisu Facebook. Andrew utrzymuje stronę sama.
W marcu 2013 Andrew zamieściła link do jej nowego profilu IFLS na Twitterze, gdzie jako awatar użyła swojego zdjęcia. Wielu użytkowników było zaskoczonych płcią administratorki strony, pojawiły się komentarze zarówno seksistowskie, jak i wyrażające wsparcie. Informatyk Diana Franklin zauważyła, że nawet niektóre pozornie pozytywne komentarze miały charakter seksistowski ze względu na czytelników zamieszczających nacechowane seksualnie komentarze o Andrew. Dziennikarze, jak np. Kevin Morris z „Daily Dot”, okazali wsparcie; Morris określił Andrew mianem "Neil deGrasse Tyson Facebooka". Według Andrew komentarze dotyczące zaskoczenia jej płcią wprawiły ją w zakłopotanie, jako że już wcześniej przedstawiała swoją tożsamość na zdjęciach i wywiadach w sekcji "About" ("O stronie").
W sierpniu 2013 Andrew współpracowała z Discovery Communications w celu utworzenia serii wideo opartych na treści z IFLS. Pierwszy epizod pojawił się na TestTube DiscoveryCommunications. Udostępniono nagrania również na profilu IFLS w YouTube.
Andrew była zapraszana na spotkania na całym świecie, w tym na serię spotkań poświęconą IFLS w Australii w sierpniu 2013, do MIT Museum we wrześniu, do Chile w październiku i na World Congress of Science and Factual Producers w Montrealu w grudniu 2013. Andrew jest wpisana przez Scientista Foundation jako osoba referująca na konferencji naukowej z 5 kwiernia 2014 w Massachusetts Institute of Technology.
Komik Craig Ferguson ogłosił na festiwalu SXSW w 2014 w Austin (Teksas), że zamierza pracować z Science Channel i Andrew nad programem telewizyjnym dotyczącym IFLS. Ferguson miał być producentem wykonawczym, zaś program miał pojawić się w telewizji pod koniec 2014, nazywać się identycznie jak strona, trwać godzinę i zawierać animacje oraz nagrania.
W 2015 magazyn „Forbes” umieścił Andrew na liście "30 to watch under 30" w kategorii „Media”. W czerwcu 2015 Andrew została odznaczona Stamford Raffles Award, przyznawaną przez Zoological Society of London.
Oskarżenia o plagiat.
Andrew spotkała się z krytyką ze strony społeczności internetowej w związku z plagiatami i przypadkami kradzieży własności intelektualnej.
23 kwietnia 2013 bloger piszący dla „Scientific American”, Alex Wild, zauważył swoją fotografię owada użytą przez Andrew bez zgody czy podania autora. Odkrył, że 59 ze 100 ostatnio użytych przez Andrew fotografii nie miało odniesienia do źródła. Wild oskarżył Andrew o plagiatowanie zdjęć i ilustracji na jej stronę bez pytania o zgodę właściciela praw autorskich.
Po wystosowaniu skargi do Facebooka związanej z bezprawnym użyciem jego infografiki na IFLS jemeński naukowiec Haszim al-Ghajli miał otrzymać informację zwrotną, według której w 2013 wpłynęło do obsługi Facebooka 6 tys. skarg związanych z naruszeniem praw autorskich przez Andrew.
Życie prywatne.
Mieszka i pracuje w Midland w Ontario. 13 września 2013 poślubiła narzeczonego, Jake’a Rivetta; stwierdziła, że odczeka wiele czasu, zanim zdecyduje się na dziecko.

</doc>
<doc id="3659165" url="https://pl.wikipedia.org/wiki?curid=3659165" title="Lista ofiar Muru Berlińskiego">
Lista ofiar Muru Berlińskiego



</doc>
<doc id="3659168" url="https://pl.wikipedia.org/wiki?curid=3659168" title="Krzysztof Kowalik">
Krzysztof Kowalik

Krzysztof Kowalik (ur. 28 grudnia 1971 w Dzierzgoniu) – polski piłkarz występujący na pozycji obrońcy.
Kariera klubowa.
Kowalik karierę rozpoczynał w Powiślu Dzierzgoń. Następnie, od 1991 roku grał w Polonii Elbląg. Po dwóch latach wrócił do Powiśla, a w 1995 roku został graczem Jezioraka Iława. Rundę jesienną sezonu 1996/1997 spędził w Pomezanii Malbork, a potem wrócił do Jezioraka, którego barwy reprezentował do rundy jesiennej sezonu 1999/2000.
Na początku 2000 roku Kowalik przeszedł do niemieckiego zespołu FC Carl Zeiss Jena grającego w Regionallidze. Po spadku Jeny do Oberligi w sezonie 2000/2001, Kowalik odszedł do VfL Osnabrück (Regionalliga). Spędził tam sezon 2001/2002, a następnie przeniósł się do drugoligowego SV Waldhof Mannheim. W 2. Bundeslidze zadebiutował 10 września 2002 w przegranym 0:2 meczu z Eintrachtem Trewir. W Mannheim występował przez jeden sezon.
W 2003 roku odszedł do VfB Pößneck z Oberligi, a w 2004 roku ponownie dołączył do zespołu FC Carl Zeiss Jena, także występującego Oberlidze. W sezonie 2004/2005 awansował z nim do Regionalligi, a w sezonie 2005/2006 do 2. Bundesligi. Graczem Jeny Kowalik był do końca sezonu 2006/2007. Następnie grał w VfB Pößneck, TSV Grebenhain oraz FSV Grün-Weiß Stadtroda.

</doc>
<doc id="3659170" url="https://pl.wikipedia.org/wiki?curid=3659170" title="Diecezja Mysore">
Diecezja Mysore

Diecezja Mysore – diecezja rzymskokatolicka w Indiach. Została utworzona w 1850 jako wikariat apostolski. Diecezja od 1886.

</doc>
<doc id="3659171" url="https://pl.wikipedia.org/wiki?curid=3659171" title="Joachim Hutka">
Joachim Hutka

 
Joachim Jan Hutka (ur. 22 marca 1960 w Zabrzu) – polski piłkarz występujący na pozycji pomocnika.
Kariera klubowa.
Hutka karierę rozpoczynał w Górniku Zabrze. W Ekstraklasie zadebiutował 13 marca 1976 w wygranym 2:0 spotkaniu z Widzewem Łódź. W 1978 roku spadł z zespołem do drugiej ligi, a po roku wrócił z nim do Ekstraklasy. W 1981 roku został graczem niemieckiej Fortuny Düsseldorf. W Bundeslidze zadebiutował 15 sierpnia 1981 w przegranym 0:2 meczu z Borussią Mönchengladbach. 12 września 1981 w zremisowanym 2:2 pojedynku z SV Darmstadt 98 strzelił swojego jedynego gola w Bundeslidze. W Fortunie spędził sezon 1981/1982. Następnie grał w Belgii w zespołach KFC Winterslag oraz Waterschei Thor Genk, a także w szwajcarskich FC Olten i FC Winterthur. W 1990 roku zakończył karierę.
Kariera reprezentacyjna.
W 1978 roku Hutka wraz z reprezentacją Polski U-18 zajął 3. miejsce na Mistrzostwach Europy.

</doc>
<doc id="3659172" url="https://pl.wikipedia.org/wiki?curid=3659172" title="Jo Sung-mo">
Jo Sung-mo

Jo Sung-mo (; ur. 11 marca 1977 w Seulu) – południowokoreański piosenkarz muzyki pop. Jego debiutancki album "To heaven" sprzedał się w ilości ponad egzemplarzy.
Dyskografia.
Albumy studyjne.
Wybrana twórczość

</doc>
<doc id="3659174" url="https://pl.wikipedia.org/wiki?curid=3659174" title="Związek Młodzieży Robotniczej">
Związek Młodzieży Robotniczej

Związek Młodzieży Robotniczej – komunistyczna organizacja młodzieżowa utworzona z inicjatywy grupy działaczy Związku Młodzieży Polskiej ze Zdzisławem Grudniem (przewodniczącym Zarządu Wojewódzkiego ZMP w Katowicach) na czele. ZMR powstał 10 grudnia 1956 w Katowicach na naradzie aktywu młodzieżowego, w której udział wzięli aktywiści ZMP z kilku województw oraz rozłamowa grupa członków Rewolucyjnego Związku Młodzieży. ZMR stanowił organizację niewielką, skupiającą działaczy całkowicie lojalnych wobec władz i opierającą się na bezpośredniej pomocy PZPR. W styczniu 1957 połączył się z RZM w Związek Młodzieży Socjalistycznej.

</doc>
<doc id="3659177" url="https://pl.wikipedia.org/wiki?curid=3659177" title="Dekanat zwienigorodzki">
Dekanat zwienigorodzki

Dekanat zwienigorodzki – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w Zwienigorodzie, w rejonie odincowskim obwodu moskiewskiego. Funkcjonuje w nim sześć cerkwi parafialnych miejskich, dwie cerkwie filialne, cerkiew domowa i cerkiew-baptysterium.
Funkcję dziekana pełni protojerej Aleksandr Karluk.

</doc>
<doc id="3659179" url="https://pl.wikipedia.org/wiki?curid=3659179" title="Dekanat zwienigorodski">
Dekanat zwienigorodski



</doc>
<doc id="3659180" url="https://pl.wikipedia.org/wiki?curid=3659180" title="Natasha Bodnarchuk">
Natasha Bodnarchuk

Natasha Bodnarchuk (ur. 13 czerwca 1998 w Calgary) – kanadyjska skoczkini narciarska. Medalistka mistrzostw kraju.
Przebieg kariery.
W lutym 2016 w Whistler zdobyła srebrny medal w konkursie indywidualnym na skoczni normalnej w ramach mistrzostw Kanady, przegrywając z Eleorą Hamming.
W tym samym miesiącu zadebiutowała także w oficjalnych zawodach międzynarodowych rozgrywanych przez Międzynarodową Federację Narciarską, zajmując 36. pozycję podczas rywalizacji indywidualnej na mistrzostwach świata juniorów w Râșnovie.
W marcu 2016 zadebiutowała w cyklu FIS Cup, zajmując w Harrachovie 23. i 13. pozycję. Dzięki zdobytym wówczas 28 punktom została sklasyfikowana na 52. miejscu klasyfikacji generalnej tego cyklu w sezonie 2015/2016.
W grudniu 2021 zakończyła karierę sportową.

</doc>
<doc id="3659181" url="https://pl.wikipedia.org/wiki?curid=3659181" title="Amar'e Stoudemire">
Amar'e Stoudemire



</doc>
<doc id="3659184" url="https://pl.wikipedia.org/wiki?curid=3659184" title="Liga Mocarstwowego Rozwoju Polski">
Liga Mocarstwowego Rozwoju Polski

Liga Mocarstwowego Rozwoju Polski – organizacja polityczna skupiająca radykalnych piłsudczyków, utworzona po przewrocie majowym. Jej działalności patronował jako minister spraw wewnętrznych Felicjan Sławoj Składkowski, sekretarzem generalnym LMRP był Mieczysław Skrzetuski, do czołowych działaczy należeli Antoni Jakubowski, Tytus Wincenty Czaki i Tadeusz Waryński (syn Ludwika Waryńskiego). Organem Ligi był tygodnik "Nowa Kadrowa" (1930-1931). Choć działacze LMRP wywodzili się z Polskiej Partii Socjalistycznej głosili hasła bezwzględnej rozprawy z antysanacyjną opozycją i zastąpienia demokracji parlamentarnej ustrojem korporacyjnym wzorowanym na faszystowskich Włoszech. 
Literatura.
Jarosław Tomasiewicz: "Naprawa czy zniszczenie demokracji? Tendencje autorytarne i profaszystowskie w polskiej myśli politycznej 1921–1935". Wydawnictwo Uniwersytetu Śląskiego, Katowice 2012, , s. 260-266.

</doc>
<doc id="3659185" url="https://pl.wikipedia.org/wiki?curid=3659185" title="Szpital Specjalistyczny Matopat w Toruniu">
Szpital Specjalistyczny Matopat w Toruniu



</doc>
<doc id="3659186" url="https://pl.wikipedia.org/wiki?curid=3659186" title="Mord w hurtowni">
Mord w hurtowni

Mord w hurtowni – spektakl Teatru Telewizji z cyklu Teatru Sensacji „Kobra” z 1967 roku w reż. Józefa Słotwińskiego na podstawie sztuki Marka Domańskiego pod tym samym tytułem. 
Opis fabuły.
W pewnej hurtowni wielobranżowej zostaje zmordowany sekretarz rady zakładowej. Kapitan milicji prowadzi intensywne śledztwo. W jego trakcie odkrywa on, że sekretarz padł ofiarą zorganizowanej kliki pracowników hurtowni zajmujących w niej wyższe stanowiska i której nie obce są korupcja, nadużycia finansowe i przestępstwa gospodarcze popełniane w majestacie prawa i zupełnie legalnie. 
Obsada aktorska.
i inni. 

</doc>
<doc id="3659190" url="https://pl.wikipedia.org/wiki?curid=3659190" title="Alexander Galante Carlström">
Alexander Galante Carlström

Alexander Galante Carlström (30 stycznia 1989 r.) – szwedzki unihokeista, uczestnik World Games 2017.
Sukcesy.
Reprezentacyjne.
&lt;br&gt;Szczegółowa tabela występów w reprezentacji.

</doc>
<doc id="3659191" url="https://pl.wikipedia.org/wiki?curid=3659191" title="Zaczyn (tygodnik)">
Zaczyn (tygodnik)

Zaczyn – tygodnik ukazujący się od 3 grudnia 1936 do 24 sierpnia 1939 i skupiający wokół niego środowisko polityczne, reprezentujące radykalną prawicę sanacji - piłsudczykowskich nacjonalistów państwowych, zwolenników totalizmu. 
Grupa „Zaczynu” wywodziła się z tajnego, wzorowanego na masonerii Zakonu Dobra i Honoru Polski, skupiającego zwolenników Walerego Sławka. Na czele Zakonu stał Adam Skwarczyński - "Pierwszy Żołnierz" (nazywany również "Wielkim Mistrzem Zakonu). Po śmierci Marszałka Piłsudskiego, w wyniku odsuwania Walerego Sławka na boczny tor polityki państwa, działalność Zakonu zamarła a znaczna część jego członków zaczęła konsolidować się wokół osoby Generalnego Inspektora Sił Zbrojnych - Edwarda Śmigłego-Rydza. Redaktorem naczelnym pisma został Filip Endelman, zastępcą Karol Lilienfeld-Krzewski, w skład grupy wchodzili też Julian Piasecki, płk Zygmunt Wenda, mjr Edmund Galinat, kpt. Wiktor Tomir Drymmer, Zygmunt Doellinger. „Zaczyn”, stojąc na gruncie sanacyjnej „ideologii państwowej”, postulował ustanowienie w Polsce ustroju totalitarnego skierowanego w jednakowym stopniu przeciw marksistowskiej i agrarystycznej lewicy, liberalnemu centrum oraz nacjonalistycznej prawicy. W 1938 r. „państwowcy” z „Zaczynu” uzyskali znaczący wpływ na Obóz Zjednoczenia Narodowego: Z. Wenda został szefem sztabu OZN, a J. Piasecki kierownikiem Biura Studiów i Planowania. Na wiosnę 1939 r. z redakcji „Zaczynu” odszedł płk Zygmunt Wenda i za redagowanie pisma, jak donosiła wówczas prasa, za Polską Agencją Informacyjną, zostały odpowiedzialne osoby zbliżone do „Naprawy”, głównie Józef Mrozowicki,  prezes Legionu Młodzieży Polskiej i Leon Stachórski. 

</doc>
<doc id="3659193" url="https://pl.wikipedia.org/wiki?curid=3659193" title="Dekanat żukowski">
Dekanat żukowski

Dekanat żukowski – jeden z 48 dekanatów eparchii moskiewskiej obwodowej Rosyjskiego Kościoła Prawosławnego. Obejmuje cerkwie położone w Żukowskim, w rejonie ramieńskim obwodu moskiewskiego. Funkcjonuje w nim pięć cerkwi parafialnych miejskich, cerkiew filialna i cerkiew-baptysterium.
Funkcję dziekana pełni protojerej Nikołaj Strukow.

</doc>
<doc id="3659197" url="https://pl.wikipedia.org/wiki?curid=3659197" title="Chodakowska Fabryka Włókien Chemicznych &quot;Chemitex&quot;">
Chodakowska Fabryka Włókien Chemicznych &quot;Chemitex&quot;



</doc>
<doc id="3659200" url="https://pl.wikipedia.org/wiki?curid=3659200" title="LP1">
LP1



</doc>
<doc id="3659202" url="https://pl.wikipedia.org/wiki?curid=3659202" title="Msza za miasto Arras">
Msza za miasto Arras

Msza za miasto Arras – powieść historyczna Andrzeja Szczypiorskiego z 1971 roku.
Tło historyczne.
W roku 1458 miasto Arras nawiedziła zaraza. W wyniku zarazy i towarzyszącej jej klęski głodu niemal piąta część obywateli straciła życie. W październiku roku 1461 z niewyjaśnionych przyczyn nastąpiło Vauderie d'Arras. Były to okrutne prześladowania Żydów i czarownic, procesy o urojone herezje, a także wybuch łupiestwa i zbrodni.
Treść.
Akcja powieści toczy się w mieście Arras, w drugiej połowie XV wieku. Historyczność tej powieści jest jednak w dużej części umowna, gdyż, niemal wszystkie postacie i wydarzenia w niej opisane są fikcyjne.
Narrator Jan, zaufany księcia biskupa Utrechtu, zdaje relacje obywatelom Brugii o swoich przeżyciach w Arras, gdzie doszedł do wielkiego znaczenia i był członkiem tamtejszej rady miasta.
Okazuje się, że w mieście doszło do oskarżenia Żyda o rzucenie złego uroku, w wyniku którego oskarżony popełnił samobójstwo. Stało się to początkiem całej serii rozmaitych oskarżeń i zbrodni. Miasto stało się widowiskiem krwawych procesów i egzekucji. Na czele miasta staje ojciec Albert, który fanatycznie pragnie obudzić „siłę wiary” i w imię swojej obłąkańczej wizji popycha miasto do coraz nowych zbrodni. Za jego sprawą do władzy w radzie miasta dochodzą „ludzie prości”, w rzeczywistości ignoranci, którzy na niczym się nie znając, czynią Alberta faktycznym przywódcą.
Narrator Jan początkowo próbuje się nie mieszać do niczego. Odmawia podjęcia się misji interwencji u biskupa, o co prosi go część mieszkańców. Dopiero gdy dowiaduje się, że sam ma zostać odwołany z rady i oskarżony o herezję, decyduje się na ucieczkę z miasta. Zostaje jednak schwytany i skazany. Przed wykonaniem wyroku ratuje go przyjazd biskupa, który pacyfikuje miasto i zatrzymuje falę terroru. Ojciec Albert umiera nie dokończywszy swojego dzieła, a członkowie rady zostają wygnani.
Biskup nie decyduje się jednak na surowe ukaranie sprawców rzezi. Poprzestaje tylko na anulowaniu wszystkich wyroków o herezje i błogosławi miastu.
Interpretacja.
Powieść Szczypiorskiego ujawnia mechanizmy każdego terroru, którego początkiem bywają niekiedy dobre intencje. Może to dotyczyć rewolucji, wojen religijnych jak i waśni narodowościowych. Opowieść Jana, pełna retrospekcji, nasycona została dyskusjami filozoficznymi, jakie toczą ze sobą główni bohaterowie: ojciec Albert, biskup Dawid i narrator.

</doc>
<doc id="3659205" url="https://pl.wikipedia.org/wiki?curid=3659205" title="Täçmyrat Agamyradow">
Täçmyrat Agamyradow

Täçmyrat Agamyradow, ros. Тачмурад Шамакович Агамурадов, "Taczmurad Szamakowicz Agamuradow" (ur. 18 sierpnia 1952 w Aszchabadzie, Turkmeńska SRR) – turkmeński trener piłkarski. W 2001 uzyskał obywatelstwo rosyjskie.
Kariera trenerska.
Grał w miejscowej drużynie rezerw Kolhozçi Aszchabad na pozycji bramkarza, ale w wieku 20 lat doznał poważnej kontuzji i zaczął trenować dzieci. Ukończył Szkołę Sportową z internatem Komitetu Sportu Turkmeńskiej SRR, a następnie w 1974 roku - oddział trenerski Wydziału Wychowania Fizycznego Turkmeńskiego Uniwersytetu Państwowego. W 1974 pracował jako instruktor Towarzystwa Sportowego Kolhozçi w Aszchabadzie. W latach 1975-1982 trenował piłkarskie zespoły dzieci i uczniów w Aszchabadzie, a od 1982 do 1990 pracował jako starszy trener Wydziału Futbolu Komitetu Sportu Turkmeńskiej SRR.
W 1991 stał na czele klubu Nebitçi Balkanabat. W latach 1994-1996 prowadził klub Nisa Aszchabad i w tym samym czasie, w 1994 roku był szefem zespołu narodowego Turkmenistanu w piłce nożnej na XII Igrzyskach Azjatyckich w Hiroszimie (Japonia), a w 1995 trenował olimpijską reprezentację Turkmenistanu w piłce nożnej. W czerwcu 1997 został mianowany na stanowisko selekcjonera narodowej reprezentacji Turkmenistanu. Również w lipcu 1997 powrócił do pracy z Nisą Aszchabad, a w 1998 stał na czele Köpetdagu Aszchabad, którym kierował do lipca 1998. Od marca 2000 do czerwca 2001 ponownie trenował Köpetdag Aszchabad i reprezentację Turkmenistanu. Od 2002 do początku 2004 roku pracował jako trener-konsultant reprezentacji Uzbekistanu. Jednocześnie, od 2003 do sierpnia 2005 prowadził Paxtakor Taszkent. Od 1 czerwca do 21 sierpnia 2006 stał na czele kazachskiego Kajratu Ałmaty. Potem wrócił do Uzbekistanu, gdzie od maja 2007 do 2008 trenował Dinamo Samarkanda, a w latach 2009-2010 kierował działem selekcji Paxtakoru Taszkent. Od lipca 2010 do 2011 roku prowadził Lokomotiv Taszkent, a potem powrócił do wcześniej zajmowanego stanowiska w Pachtakorze. Od lipca 2011 do października 2011 roku pracował z Shoʻrtan Gʻuzor. We wrześniu 2011 roku ponownie został zaproszony do sztabu trenerskiego Pachtakoru, gdzie dawał konsultację głównemu trenerowi klubu. 1 maja 2012 roku został trenerem konsultantem, a potem stał na czele FK Buxoro. W 2014 ponownie został mianowany na stanowisko głównego trenera Dinama Samarkanda. Latem 2015 roku ponownie został trenerem-konsultantem FK Buxoro.

</doc>
<doc id="3659206" url="https://pl.wikipedia.org/wiki?curid=3659206" title="Ofiary śmiertelne Muru Berlińskiego">
Ofiary śmiertelne Muru Berlińskiego



</doc>
<doc id="3659207" url="https://pl.wikipedia.org/wiki?curid=3659207" title="Kościół św. Franciszka z Asyżu i św. Piotra z Alkantary w Namysłowie">
Kościół św. Franciszka z Asyżu i św. Piotra z Alkantary w Namysłowie

Kościół św. Franciszka z Asyżu i św. Piotra z Alkantary – rzymskokatolicki kościół parafialny w Namysłowie. Świątynia należy do parafii św. Franciszka z Asyżu i św. Piotra z Alkantary w Namysłowie w dekanacie Namysłów zachód, archidiecezji wrocławskiej. 30 kwietnia 1963 roku, pod numerem 680/63, kościół został wpisany do rejestru zabytków województwa opolskiego.
Historia kościoła.
Budowę świątyni rozpoczęto prawdopodobnie na początku XIV wieku. Początkowo zbudowano mały kościół (obecne prezbiterium), nawa główna pochodzi z XV wieku. W 1420 roku, przy istniejącym wówczas kościele zbudowano klasztor. Od 1536 roku, klasztor po przejęciu przez protestantów, służył jako szpital i magazyn. Świątynię zostawiono w rękach franciszkanów. Z czasem jednak kościół zaczął stopniowo niszczeć. Po wizytacji w 1666 roku stwierdzono, że kościół zwany „polskim” ma uszkodzone sklepienia i jest w złym stanie technicznym. W dniu 21 lutego 1654 roku ponownie przejęli go katolicy. Na mocy dekretu z 30 grudnia 1667 roku, przekazany został ponownie zakonowi Braci Mniejszych (OFM) przybyłym z Nysy. Sprawozdania z tamtego czasu podają, że kościół uznano za całkowicie zniszczony, a sklepienia uszkodzone. Został tylko jeden ołtarz przedstawiający Wniebowzięcie NMP. Od 1671 roku franciszkanie rozpoczęli prace budowlane. Od 18 października 1675 roku świątynia nosiła nowe wezwanie św. Piotra z Alkantary. W tym dniu ponownie kościół został konsekrowany. Wnętrze kościoła przebudowano, nadając mu cechy barokowe. W 1681 roku osadzono wieżyczkę na dachu prezbiterium.
W 1810 roku, w wyniku upaństwowienia majątków klasztornych, kościół został zamknięty. Ostatnie nabożeństwo odprawiono 2 maja 1812 roku. Świątynię zamieniono na magazyn wojskowy. Trzynaście lat później kupiły go władze miejskie, zamieniając świątynię na spichlerz. Zamurowano wówczas część okien. Wyposażenie sprzedano lub przekazano do innych kościołów. Do dzisiaj w kościele pw. Świętych Apostołów Piotra i Pawła w Namysłowie znajdują się ołtarze: 
Do Bogacicy trafił ołtarz Czternastu Wspomożycieli. Marmurowa posadzka została zerwana i w 1814 przekazana Kościołowi ewangelickiemu.
W 1905 roku odnowiono wieżyczkę, a w latach 1924–1925 wyremontowano dach. Po II wojnie światowej kościół nadal służył jako magazyn, przechowywano tu m.in. części samochodowe, nawozy i beczki na piwo.
18 sierpnia 1982 roku na prośbę proboszcza parafii św. Apostołów Piotra i Pawła w Namysłowie, Ministerstwo Kultury i Sztuki przekazało jej na wieczyste użytkowanie zabytkowy kościół. Od tego momentu rozpoczęły się prace remontowe.
11 listopada 1988 roku, w 70. Rocznicę Odzyskania Niepodległości, przystosowany do sprawowania liturgii kościół, uroczyście poświęcił arcybiskup metropolita wrocławski, ksiądz kardynał Henryk Gulbinowicz.
W latach 1990–1992 wybudowano zakrystię.
Wyposażenie i wnętrze kościoła.
Jest to murowana z cegły, gotycka budowla posiadająca prezbiterium z początku XIV wieku, do którego w XV wieku dobudowano nawę. Wnętrze jest trójnawowe, halowe, przebudowane w stylu barokowym w II połowie XVII wieku. Z tego okresu zachowały się fragmenty dekoracji:

</doc>
<doc id="3659208" url="https://pl.wikipedia.org/wiki?curid=3659208" title="Lord skarbnik">
Lord skarbnik



</doc>
<doc id="3659212" url="https://pl.wikipedia.org/wiki?curid=3659212" title="Fernando Picún">
Fernando Picún

 
Fernando Álvaro Picún de León (ur. 14 lutego 1972 w Montevideo) – urugwajski piłkarz występujący na pozycji obrońcy.
Kariera klubowa.
Picún karierę rozpoczynał w sezonie 1993 w zespole River Plate Montevideo. Jego barwy reprezentował do sezonu 1996. Na początku 1997 roku przeszedł do holenderskiego Feyenoordu. W Eredivisie zadebiutował 15 lutego 1997 w przegranym 0:2 meczu z FC Volendam. W sezonie 1996/1997 wywalczył z zespołem wicemistrzostwo Holandii. W Feyenoordzie występował do końca sezonu 1997/1998. Następnie grał w Defensorze Sporting, japońskiej Urawie Red Diamonds, z którą w sezonie w 1999 spadł z J1 League do J2 League oraz w Danubio, gdzie w 2001 roku zakończył karierę.
Kariera reprezentacyjna.
W reprezentacji Urugwaju Picún zadebiutował w 1996 roku. W 1999 roku został powołany do kadry na Copa América. Na tym turnieju zagrał we wszystkich meczach swojej drużyny; z Kolumbią (0:1), Ekwadorem (2:1), Argentyną (0:2), Paragwajem (1:1, 5:3 w rzutach karnych), Chile (1:1, 5:3 w rzutach karnych) oraz w finale z Brazylią (0:3).
W latach 1996-1999 w drużynie narodowej Picún rozegrał 9 spotkań.

</doc>
<doc id="3659213" url="https://pl.wikipedia.org/wiki?curid=3659213" title="Fernando Alvaro Picún">
Fernando Alvaro Picún



</doc>
<doc id="3659214" url="https://pl.wikipedia.org/wiki?curid=3659214" title="Dekanat Brześć">
Dekanat Brześć



</doc>
<doc id="3659215" url="https://pl.wikipedia.org/wiki?curid=3659215" title="Schindler Holding">
Schindler Holding

Schindler Holding AG – szwajcarskie przedsiębiorstwo produkujące windy, schody ruchome oraz chodniki ruchome, założone w 1874 roku przez Roberta Schindlera.
Główna siedziba przedsiębiorstwa mieści się w Ebikonie, w kantonie Lucerna.

</doc>
<doc id="3659217" url="https://pl.wikipedia.org/wiki?curid=3659217" title="Homogenic Tour">
Homogenic Tour

Homogenic Tour – trzecia trasa koncertowa Björk, w trakcie której odbyło się pięćdziesiąt siedem koncertów.

</doc>
<doc id="3659218" url="https://pl.wikipedia.org/wiki?curid=3659218" title="Daniel Obajtek">
Daniel Obajtek

Daniel Obajtek (ur. 2 stycznia 1976 w Myślenicach) – polski polityk, działacz samorządowy, menedżer i urzędnik.
W latach 2006–2015 wójt gminy Pcim, w latach 2016–2017 prezes Agencji Restrukturyzacji i Modernizacji Rolnictwa, w latach 2016–2018 członek rady nadzorczej spółki Lotos Biopaliwa, w latach 2017–2018 prezes grupy energetycznej Energa, od 2018 prezes Polskiego Koncernu Naftowego Orlen.
Życiorys.
Jego ojciec Jan był malarzem pokojowym. Obajtek uczęszczał do technikum weterynaryjnego w Zespole Szkół Rolniczych w Nowym Targu, z którego został usunięty, a następnie do technikum rolniczego w Zespole Szkół w Myślenicach, które ukończył w 1995. W 1995 zatrudnił się jako operator maszyn chemicznych w przedsiębiorstwie Elektroplast w Stróży, prowadzonym przez swoich wujów Józefa i Romana Lisów, produkującym osprzęt instalacyjny. W latach 2002–2006 był radnym gminy Pcim, w latach 2006–2015 był wójtem gminy Pcim.
W 2014 ukończył studia w Prywatnej Wyższej Szkole Ochrony Środowiska w Radomiu na kierunku ochrona środowiska (specjalności: bezpieczeństwo i higiena w środowisku pracy oraz zarządzanie środowiskowe w sytuacjach kryzysowych). W 2019 ukończył program Executive MBA w języku polskim, organizowany przez firmę szkoleniową Gdańska Fundacja Kształcenia Menedżerów.
Kariera samorządowa.
Daniel Obajtek karierę samorządową rozpoczął w roku 2002 jako radny gminy Pcim. W tym czasie pełnił funkcję przewodniczącego komisji kultury fizycznej i sportu, zdrowia, oświaty oraz spraw socjalnych.
W kolejnych wyborach, w roku 2006 został wybrany na wójta gminy Pcim, uzyskując ponad 55% głosów i wygrywając z Andrzejem Padlikowskim. W tym czasie obaj kandydaci nie należeli do żadnej partii politycznej.
W trakcie pierwszej kadencji na stanowisku wójta, Daniel Obajtek doprowadził do realizacji m.in. projektu kompleksowej przebudowy i modernizacji centrum gminy, w ramach którego zmodernizowano drogi i chodniki, wykonano oświetlenie, antresolę, iluminowaną kładkę oraz postawiono pomnik Ofiar II Wojny Światowej. Wybudowano także plac zabaw..
W kolejnych wyborach był już członkiem Prawa i Sprawiedliwości. Poparcie dla Daniela Obajtka wzrosło i w roku 2010 osiągnął wynik wyborczy na poziomie 86,6%.
W kadencji 2010-2014 realizowano m.in. projekty związane z cyfryzacją, a w miejscowej szkole otworzono dla dzieci darmowy gabinet stomatologiczny.
W wyborach samorządowych w roku 2014 Obajtek powtórzył sukces z poprzednich wyborów osiągając wynik 84,8%.
Ze stanowiska wójta zrezygnował w roku 2016, kiedy to objął stanowisko prezesa Agencji Restrukturyzacji i Modernizacji Rolnictwa.
Kariera urzędnicza.
27 listopada 2015 Danielowi Obajtkowi powierzono pełnienie obowiązków prezesa Agencji Restrukturyzacji i Modernizacji Rolnictwa, a 13 stycznia 2016 – powołano na to stanowisko.
W lipcu 2016 roku został powołany na stanowisko przewodniczącego rady nadzorczej Lotos Biopaliwa Sp. z o.o. Jednocześnie pełnił funkcję przewodniczącego rady nadzorczej spółki skarbu państwa Dalmor S.A. 2 marca 2017 został powołany na stanowisko prezesa zarządu grupy energetycznej Energa S.A. 5 lutego 2018 został powołany na stanowisko prezesa zarządu PKN Orlen, zastępując Wojciecha Jasińskiego.
Od 2018 pełnił funkcję przewodniczącego rady Polskiego Komitetu Olimpijskiego. W tym samym roku został członkiem rady programowej Forum Ekonomicznego w Krynicy.
Prezes zarządu PKN Orlen S.A..
Realizacja strategii Grupy Orlen.
Funkcję prezesa zarządu Polskiego Koncernu Naftowego Orlen objął w roku 2018.
Jako prezes zarządu Obajtek jest odpowiedzialny za wdrożenie przyjętej strategii polegającej na przekształceniu Grupy Orlen w koncern multienergetyczny, który wg strategii koncernu ma stać się liderem transformacji energetycznej, a także będzie w stanie zaspokoić potrzeby paliwowe, energetyczne i zakupowe, w oparciu o obecne i nowe kanały oraz technologie cyfrowej.
Wyniki finansowe.
W 2021 roku Grupa Orlen wykazała zysk ponad 11 miliardów złotych. Najniższy zysk netto w okresie sprawowania funkcji prezesa zarządu przez Daniela Obajtka Grupa Orlen wykazała w roku 2020. Było to 2,825 mld zł.
Kurs akcji.
Kurs akcji PKN Orlen na otwarcie notowań 5 lutego 2018 wynosił 103 zł. Po informacji o powołaniu Obajtka na funkcję prezesa kurs spadł o 7%. Kurs osiągnął maksymalny poziom 114,35 zł 13 grudnia 2018, a minimalny 37,20 zł 28 października 2020. Podczas kadencji prezesa Obajtka kurs ma trend spadkowy.
Kontrowersje.
Przeprowadzona w ARiMR redukcja zatrudnienia skutkowała kilkudziesięcioma przegranymi przez ARiMR procesami w sądach pracy i koniecznością wypłaty odszkodowań z powodu naruszenia prawa pracy.
Postępowanie karne i umorzenie.
15 kwietnia 2013 Daniel Obajtek został zatrzymany przez Centralne Biuro Śledcze Policji (CBŚP) pod zarzutem m.in. przyjęcia korzyści majątkowej w wysokości 50 tys. zł. Prokuratura wystąpiła o areszt, sąd nakazał jednak zwolnić wójta. Według doniesień dziennika „Gazeta Krakowska” Prokuratura Okręgowa w Ostrowie Wielkopolskim postawiła mu zarzut „współdziałania ze zorganizowaną grupą przestępczą kierowaną przez Macieja C. „Prezesa”, wyłudzenie z firmy Elektroplast w Stróży 1,4 mln zł i podzielenie się tą kwotą z przestępcami, do tego przyjęcie jako wójt Pcimia, 50 tys. zł łapówki”.
30 października 2013 do Sądu Okręgowego w Sieradzu wpłynął akt oskarżenia przeciwko ośmiu osobom działającym w grupie „Prezesa”, wśród których znalazł się Daniel Obajtek. W akcie oskarżenia znalazły się zarzuty: przyjęcia korzyści majątkowej w wysokości 50 tys. złotych i dwukrotnego wprowadzenia w błąd właścicieli zakładu Elektroplast w Stróży odnośnie do ilości dostarczonego towaru na kwoty odpowiednio – 315 tys. zł oraz co najmniej 1 075 847,62 zł. Przez prawie trzy lata proces nie mógł się rozpocząć. Prokuratura Okręgowa w Piotrkowie Trybunalskim wycofała we wrześniu 2016 akt oskarżenia. W połowie lutego 2017 śledztwo z wątkiem Daniela Obajtka przejęła od prokuratury w Piotrkowie Trybunalskim Prokuratura Krajowa i przekazała je do małopolskiego wydziału zamiejscowego Prokuratury Krajowej. We wrześniu 2017 śledztwo wobec Daniela Obajtka umorzono.
„Taśmy Obajtka”.
26 lutego 2021 dziennik „Gazeta Wyborcza” ujawnił nagrania zawierające zapis rozmów telefonicznych Obajtka z 2009, tj. z czasu sprawowania przez niego urzędu wójta gminy Pcim. Obszerny materiał zawierał treść wielogodzinnych rozmów telefonicznych Obajtka z partnerami biznesowymi, które miały świadczyć o złożeniu niezgodnych z prawdą depozycji w sprawie dzielenia funkcji wójta z kierowaniem spółką TT Plast. W kolejnych dniach „Gazeta Wyborcza” opublikowała artykuł, w którym przedstawiono powiązania rodzinne i towarzyskie Obajtka i kilku osób, m.in. Zofii Paryły, która w 2020 została prezesem koncernu naftowego Grupa Lotos; Obajtek i Paryła pracowali razem w przedsiębiorstwie Elektroplast w Stróży.
Publikacje dotyczące Obajtka wywołały szereg komentarzy w debacie publicznej i medialnej. Posłowie Koalicji Obywatelskiej złożyli do prokuratury wniosek w sprawie majątku Obajtka, a do Najwyższej Izby Kontroli skierowali wniosek o zbadanie dotacji, jakie miały uzyskać spółki powiązane z Obajtkiem z publicznych funduszy. Posłowie Lewicy zażądali od ministra sprawiedliwości i prokuratora generalnego Zbigniewa Ziobry, aby wszczął postępowanie z urzędu wobec Daniela Obajtka, a w celu zbadania potencjalnych nieprawidłowości związanych z majątkiem i finansową działalnością Obajtka złożyli wniosek do Centralnego Biura Antykorupcyjnego. Zaapelowali też do Obajtka o ujawnienie przez niego własnych oświadczeń majątkowych. W obronie Daniela Obajtka wypowiadali się politycy obozu rządzącego z PiS oraz rzecznik prezydenta Andrzeja Dudy. Informacje zawarte w publikacjach Gazety Wyborczej zdementował PKN Orlen, ponieważ opublikowane treści dotyczyły m.in. rzekomych powiązań majątkowych pomiędzy spółką PKN Orlen, spółką Prowbud oraz Danielem Obajtkiem, co zdaniem PKN Orlen było nieprawdą, a stawiało w złym świetle działalność Spółki polegającą na wspieraniu sportowców, co jest jednym z ważniejszych elementów CSR Spółki. Doniesienia Gazety Wyborczej zdementowała także spółka Prowbud oraz Akademia Piłkarska Beniaminek Krosno, które także zostały pomówione w artykule Wyborczej.
W materiale "Wiadomości" TVP wulgaryzmy i wyzwiska, którymi w nagranych rozmowach posługiwał się Obajtek, zostały usprawiedliwione zespołem Tourette’a, na który rzekomo Daniel Obajtek miał chorować. W odpowiedzi na to Zarząd Polskiego Stowarzyszenia Syndromu Tourette’a wydał krytyczne wobec materiału TVP oświadczenie stwierdzając: „nie zgadzamy się na wykorzystywanie i manipulowanie wizerunkiem osób cierpiących na ZT”.
W marcu 2021, w odpowiedzi na serię artykułów sugerujących nielegalne pochodzenie majątku oraz niejasne interesy, Daniel Obajtek postanowił ujawnić swoje dokumenty finansowe za lata 1998- 2020 i przekazać do wglądu zainteresowanym dziennikarzom.
8 czerwca 2021 Sąd Okręgowy w Warszawie w całości oddalił żądania Obajtka, by „Gazeta Wyborcza” zaprzestała publikowania informacji o jego wielomilionowym majątku i nieformalnych układach z deweloperami, których sponsoruje PKN Orlen. Sąd uznał, że interes publiczny oraz wolność prasy stanowią argument za tym, by ujawniać takie informacje. W lutym 2022 Sąd Apelacyjny w Warszawie prawomocnie oddalił pozew Daniela Obajtka o publikację sprostowania artykułu "Taśmy Obajtka..."
Życie prywatne.
Bratem Daniela Obajtka jest Bartłomiej Obajtek, dyrektor Regionalnej Dyrekcji Lasów Państwowych w Gdańsku.

</doc>
<doc id="3659220" url="https://pl.wikipedia.org/wiki?curid=3659220" title="Vespertine World Tour">
Vespertine World Tour

Vespertine World Tour – czwarta trasa koncertowa Björk, w jej trakcie odbyły się trzydzieści cztery koncerty.

</doc>
<doc id="3659221" url="https://pl.wikipedia.org/wiki?curid=3659221" title="Rada Sławinska">
Rada Sławinska

Rada Sławinska, (ur. 18 lipca 1964 roku w Gabrowie) – bułgarska dyrygentka, kompozytorka, pedagog muzyczny, twórczyni tekstów. Mieszka i tworzy w Płowdiwie, gdzie ukończyła średnią szkołę muzyczną oraz Akademię Muzyki, Tańca i Sztuk Pięknych (AMTII). Pracuje jako pedagog i akompaniator w wyżej wymienionej szkole. Jest założycielką, kompozytorką i dyrygentką chóru Ewmołpeja () w Płowdiwie oraz autorką tekstów do pierwszego albumu studyjnego Weseły Bonewy – "„Obyrkwacija”" ().

</doc>
<doc id="3659223" url="https://pl.wikipedia.org/wiki?curid=3659223" title="Columbia Mountains">
Columbia Mountains

Columbia Mountains – łańcuch górski w Kanadzie i Stanach Zjednoczonych należący do systemu Kordylierów. Geografowie USA zaliczają go do Gór Skalistych. Największa część gór znajduje się w kanadyjskiej prowincji Kolumbia Brytyjska (75%), a kolejne są już Stanach Zjednoczonych: Waszyngton (17%), Idaho (5%) i Montana (3%).
Columbia Mountains dzieli się na pasma:
Naturalne granice Columbia Mountains tworzą: od wschodu główna grań Gór Skalistych, od południa rzeka Kolumbia, od północy rzeka Fraser, a od zachodu Interior Plateau (Płaskowyż Wewnętrzny).

</doc>
<doc id="3659224" url="https://pl.wikipedia.org/wiki?curid=3659224" title="Klaus Brueske">
Klaus Brueske

Klaus Brueske (ur. 14 września 1938 w Berlinie; zm. 18 kwietnia 1962 tamże) – ofiara śmiertelna Muru Berlińskiego zmarła wskutek wypadku podczas próby przedostania się do Berlina Zachodniego poprzez sforsowanie umocnień granicznych.
Życiorys.
Wraz z ośmiorgiem rodzeństwa Brueske wychowywał się i dorastał w dzielnicy Friedrichshain. Po przerwanej nauce do zawodu murarza pracował jako kierowca ciężarówki w zachodnioberlińskich zakładach AEG. Po budowie muru pozostał w Berlinie Wschodnim, gdzie również znalazł zatrudnienie jako kierowca. Niezadowolony z sytuacji politycznej w NRD rozpoczął wraz z kilkoma przyjaciółmi planowanie ucieczki. Grupa postanowiła wykorzystać do tejże ciężarówkę z zakładu, w którym pracował Brueske, chcąc przełamać przy jej pomocy system umocnień na przejściu granicznym do Berlina Zachodniego.
Ucieczka.
Pod pozorem przeprowadzki 17 kwietnia 1962 r. Brueske wypożyczył ze swojego zakładu pracy ciężarówkę, wyładowując następnie jej skrzynię ładunkową piaskiem. Wieczorem tego samego dnia spotkał się z grupą sześciu przyjaciół chcących również wziąć udział w ucieczce. Przed podjęciem tejże grupa udała się do jednego z lokali, aby napić się dla kurażu alkoholu. Udając się już do ciężarówki uciekinierzy trafili na patrol Volkspolizei, w związku z czym rozdzielili się w celu uniknięcia podejrzeń. Podczas późniejszego spotkania przy ciężarówce okazało się, iż trzy osoby zrezygnowały z ucieczki. Brueske usiadł za kierownicą, obok niego zajął miejsce Lothar K., trzeci z uciekinierów, Peter G., położył się na skrzyni ładunkowej. Około północy jadący z prędkością ok. 70 km/h pojazd zbliżył się do przejścia granicznego przy Heinrich-Heine-Straße, przełamując przy tym dwa pierwsze szlabany. Jeden z pełniących służbę żołnierzy wojsk granicznych otworzył ogień, oddając łącznie 14 strzałów i trafiając przy tym w kabinę ciężarówki, która zatrzymała się dopiero uderzając o odcinek muru znajdujący się już poza linią graniczną. Ranni uciekinierzy zabrani zostali do szpitala Am Urban, w którym Brueske zmarł. Sekcja zwłok wykazała, iż przyczyną jego śmierci nie były dwie rany postrzałowe w okolicy karku, lecz zginął zasypany piaskiem, który wskutek uderzenia o mur dostał się do kabiny kierowcy.
Zmarłego pochowano na cmentarzu w zachodnioberlińskiej dzielnicy Lübars. W 1966 r. wspólnota „Arbeitsgemeinschaft 13. August“ ufundowała na przejściu granicznym przy Heinrich-Heine-Straße krzyż pamięci, upamiętniając oprócz ofiary wypadku także i zmarłego w tym samym miejscu Heinza Schönebergera.
Po zjednoczeniu Niemiec prokuratura w Berlinie wszczęła postępowanie przeciwko strzelającemu żołnierzowi. Wyrokiem sądu skazano go w 1998 r. na karę 14 miesięcy pozbawienia wolności w zawieszeniu.

</doc>
<doc id="3659234" url="https://pl.wikipedia.org/wiki?curid=3659234" title="Znak ucieczki">
Znak ucieczki



</doc>
<doc id="3659248" url="https://pl.wikipedia.org/wiki?curid=3659248" title="Peter Böhme">
Peter Böhme

Peter Böhme (ur. 17 sierpnia 1942 w Chemnitz, zm. 18 kwietnia 1962 w Poczdamie) – ofiara śmiertelna Muru Berlińskiego zmarła wskutek postrzelenia podczas próby ucieczki pomiędzy Poczdamem a Berlinem Zachodnim po uprzednim śmiertelnym postrzeleniu policjanta NRD.
Życiorys.
Peter Böhme dorastał w Karl-Marx-Stadt. Po raz pierwszy uwikłał się w konflikt z prawem już w szkole, kiedy to zarzucono mu propagowanie imperializmu poprzez noszenie zakupionych w Berlinie Zachodnim jeansów. Po ukończeniu szkoły uczył się zawodu mechanika pojazdów, przerywając naukę w 1960 r. w związku z ucieczką z NRD. Ojciec ściągnął go z Berlina Zachodniego z powrotem, władze zaś wymogły wieloletnie zobowiązanie się do służby w szeregach NVA, którą rozpoczął w kwietniu 1960 r. Pod koniec 1961 r. trafił do Szkoły Artylerii Przeciwlotniczej w Geltow koło Poczdamu, gdzie poznał również zmuszonego do służby Wolfganga Gundela. Obaj zdecydowali się na dezercję, przygotowując się do tejże na początku 1962 r.
Ucieczka.
Nocą 17 kwietnia 1962 r. dwójka dezerterów wykradła z jednej ze znajdujących się w szkole oficerskiej szafek dwa pistolety i amunicję. Kradzież zauważono dopiero następnego poranka. Böhme i Gundel oddalili się z koszar udając się pieszo do oddalonego o 8 kilometrów Poczdamu, gdzie w ciągu dnia pozostali w ukryciu. Nocą 18 kwietnia skierowali się ku dzielnicy Poczdamu Babelsberg, skąd dostali się na prowadzące ku Berlinowi Zachodniemu torowisko dworca Griebnitzsee. Parę dezerterów zauważył pełniący tam wraz z innym funkcjonariuszem służbę policjant straży granicznej Jörgen Schmidtchen, który wychodząc z założenia, iż obaj również patrolują torowisko, ruszył w ich kierunku. Po zapytaniu o hasło wywiązała się strzelanina. W przebiegu niniejszej Böhme postrzelił Schmidtchena, ten jednak, zostając śmiertelnie ranny zdążył także oddać strzał. Wolfgang Gundel zdołał przedostać się na stronę zachodnią.
Ucieczka trafiła w obu niemieckich państwach na bardzo różne reakcje. Podczas gdy prasa NRD donosiła o przestępczym akcie przekroczenia granicy przez agentów, media zachodnie pisały o obronie koniecznej i morderstwie uciekiniera. Władze NRD zażądały od Berlina Zachodniego wydania zbiegłego „mordercy”. Po ponownym rozpatrzeniu sprawy po zjednoczeniu Niemiec ustalono, iż Jörgen Schmidtchen zginął od kuli z pistoletu, który miał przy sobie Böhme, tenże zaś zmarł na skutek postrzału ze strony drugiego z policjantów, który w opinii sądu działał w ramach obrony koniecznej. Wolfgang Gundel był po ucieczce wiele lat śledzony przez agentów Stasi.

</doc>
<doc id="3659249" url="https://pl.wikipedia.org/wiki?curid=3659249" title="Nagroda im. ks. Augustina Weltzla &quot;Górnośląski Tacyt&quot;">
Nagroda im. ks. Augustina Weltzla &quot;Górnośląski Tacyt&quot;



</doc>
<doc id="3659254" url="https://pl.wikipedia.org/wiki?curid=3659254" title="Adria (restauracja)">
Adria (restauracja)



</doc>
<doc id="3659277" url="https://pl.wikipedia.org/wiki?curid=3659277" title="Jörgen Schmidtchen">
Jörgen Schmidtchen

Jörgen Schmidtchen (ur. 28 czerwca 1941 w Lipsku, zm. 18 kwietnia 1962 w Poczdamie) – postrzelony podczas służby policjant graniczny NRD, zaliczany tym samym do ofiar śmiertelnych Muru Berlińskiego.
Życiorys.
Jörgen Schmidtchen urodził się w Lipsku, gdzie również dorastał. Po ukończeniu szkoły uczył się w jednym zakładów państwowych swojego miasta zawodu galwanizatora. Po ukończeniu nauk przeprowadził się do Ludwigsfelde pracując w tamtejszym kombinacie, gdzie wyróżnił się także jako aktywista. W wieku 19 lat zobowiązał się do służby w policji granicznej, zostając przydzielony do oddziału prewencyjnego stacjonującego na granicy pomiędzy Poczdamem a Berlinem Zachodnim.
Okoliczności śmierci.
Nocą 18 kwietnia 1962 r. Jörgen Schmidtchen pełnił służbę na odcinku granicznym w obrębie nieczynnego torowiska na terenie dworca Griebnitzsee, leżącego w dzielnicy Poczdamu Babelsberg, znajdującej się w niedalekim sąsiedztwie zachodnioberlińskiej dzielnicy Zehlendorf, gdzie został śmiertelnie postrzelony o godzinie 2:25. Według propagandy NRD zamordowany został w obliczu „udaremnienia próby przekroczenia granicy przez uzbrojonych agentów”. W rzeczywistości zginął podczas ucieczki do Berlina Zachodniego dwóch słuchaczy szkoły oficerskiej artylerii przeciwlotniczej NVA: Petera Böhme oraz Wolfganga Gundela, w wyniku której pierwszy z wymienionych oddał strzały do Schmidtchena, po czym sam został śmiertelnie trafiony przez towarzyszącego temu innego policjanta. Wolfgang Gundel zbiegł do Berlina Zachodniego. Późniejsze dochodzenie wykazało, iż dowodzący patrolem Schmidtchen wykazał dużą nieostrożność, zakładając iż dwaj umundurowani również należą do patrolujących teren, w związku z czym opuszczając stanowisko wyszedł im naprzeciw. Fakt ten nie został ujawniony jednak opinii publicznej. W związku z powyższymi okolicznościami Schmidtchen awansowany został pośmiertnie do stopnia kaprala „za przykładną służbę w ochronie granicy państwa”, rodzina otrzymała zaś w ramach odszkodowania jednorazowy zasiłek w wysokości 500 marek NRD. Pochowano go z honorami wojskowymi na cmentarzu w dzielnicy Lipska Schönefeld.
Upamiętnienie.
W propagandzie NRD Jörgen Schmidtchen wystylizowany został na męczennika, poświęcającego swoje życie w służbie dla pokoju i ojczyzny. W wyniku tego imię jego otrzymały niektóre z ulic oraz instytucji publicznych, jak np. jedna ze szkół średnich w Poczdamie, klub młodzieżowy w dzielnicy Lipska Schönefeld, czy też należąca do jego dawnego zakładu galwanotechnicznego szkoła zawodowa. 3 grudnia 1986 r. nazwano jako „Jörgen-Schmidtchen-Weg” jedną z nowo wytyczonych ulic Lipska.

</doc>
<doc id="3659278" url="https://pl.wikipedia.org/wiki?curid=3659278" title="Aline da Silva Ferreira">
Aline da Silva Ferreira



</doc>
<doc id="3659280" url="https://pl.wikipedia.org/wiki?curid=3659280" title="Poniedziałek wielkanocny">
Poniedziałek wielkanocny



</doc>
<doc id="3659289" url="https://pl.wikipedia.org/wiki?curid=3659289" title="Małgorzata Oh">
Małgorzata Oh

Małgorzata Oh (ur. ok. 1800, zm. 28 września 1868 w Juksan) – koreańska, męczennica i błogosławiona Kościoła katolickiego.
Życiorys.
Małgorzata Oh urodziła się w ok. 1800 roku. Była żoną Franciszka Paka z którym miała czterech synów. Po wybuchu prześladowań przeniosła się wraz z mężem i synami do Jincheon i w tajemnicy praktykowała swoją religię wraz z mężem. W czasie prześladowań antykatolickich jej mąż z rodziną dowiedział o przybyciu policji, wówczas wszyscy ukryli się w górach, gdzie Małgorzata Oh została zatrzymana przez policję z niemowlęciem, które niosła na plecach. Wtedy Franciszek Pak zszedł z góry i zostali razem aresztowani. W więzieniu jej i mężowi wymierzano różne rodzaje kar, lecz Małgorzata Oh z mężem trwale bronili swej wiary. W końcu poniosła z nim śmierć męczeńską 28 września 1868 roku.
Beatyfikował ją papież Franciszek 16 sierpnia 2014 roku w grupie 124 męczenników koreańskich.

</doc>
<doc id="3659292" url="https://pl.wikipedia.org/wiki?curid=3659292" title="Acquarossa">
Acquarossa



</doc>
<doc id="3659295" url="https://pl.wikipedia.org/wiki?curid=3659295" title="Wirginia Szmyt">
Wirginia Szmyt

Wirginia Szmyt (ur. 1938) (DJ Wika) – polska działaczka społeczna zaangażowana w sprawy seniorów. Z wykształcenia pedagog, pracowała z dziećmi niepełnosprawnymi i trudną młodzieżą. Po przejściu na emeryturę włączyła się w działalność na rzecz seniorów w ramach Uniwersytetu Trzeciego Wieku. Jest matką i babcią, pisała wiersze i teksty satyryczne. Jest najstarszą didżejką w Polsce (DJ Wika), a może i na świecie. Łamie stereotypy dotyczące wizerunku polskiego seniora.

</doc>
<doc id="3659297" url="https://pl.wikipedia.org/wiki?curid=3659297" title="Tadeusz Szymon Miszewski">
Tadeusz Szymon Miszewski

Tadeusz Szymon Miszewski herbu Lubicz – sędzia ziemski wyszogrodzki w latach 1766-1775, cześnik wyszogrodzki, podstarości wyszogrodzki i sędzia grodzki wyszogrodzki w 1764 roku.
Jako marszałek sądu kapturowego ziemi wyszogrodzkiej był elektorem Stanisława Augusta Poniatowskiego w 1764 roku z ziemi wyszogrodzkiej. Poseł na Sejm Rozbiorowy (1773–1775) z ziemi wyszogrodzkiej.
Bibliografia.
]

</doc>
<doc id="3659302" url="https://pl.wikipedia.org/wiki?curid=3659302" title="Wincenty Nakwaski">
Wincenty Nakwaski

Wincenty Nakwaski herbu Prus II – miecznik wyszogrodzki w 1766 roku, skarbnik wyszogrodzki w 1764 roku.
Jako poseł na sejm elekcyjny z ziemi wyszogrodzkiej był elektorem Stanisława Augusta Poniatowskiego w 1764 roku z ziemi wyszogrodzkiej.

</doc>
<doc id="3659305" url="https://pl.wikipedia.org/wiki?curid=3659305" title="Józef Kobylnicki">
Józef Kobylnicki

Józef Kobylnicki herbu Prawdzic – cześnik i podstarości wyszogrodzki w 1766 roku, łowczy zakroczymski w 1742 roku.
Był elektorem Stanisława Augusta Poniatowskiego w 1764 roku z ziemi wyszogrodzkiej.

</doc>
<doc id="3659307" url="https://pl.wikipedia.org/wiki?curid=3659307" title="Ołtarz Domicjusza Ahenobarbusa">
Ołtarz Domicjusza Ahenobarbusa

Ołtarz Domicjusza Ahenobarbusa – zwyczajowa nazwa czterech płaskorzeźbionych płyt marmurowych, datowanych na koniec II lub początek I wieku p.n.e. Trzy z nich znajdują się obecnie w zbiorach Gliptoteki monachijskiej, czwarta przechowywana jest w Luwrze. 
Płyty zostały odkopane na początku XVII wieku na Polu Marsowym w Rzymie podczas prac ziemnych związanych z budową kościoła San Salvatore. Przypuszczalnie pochodziły ze stojącej w tym miejscu w starożytności świątyni Neptuna, ufundowanej przez Gnejusza Domicjusza Ahenobarbusa. Po odkryciu panele trafiły do rzymskiego Palazzo Santa Croce, gdzie znajdowały się do 1811 roku, kiedy to za sumę 1500 skudów zakupił je kardynał Joseph Fesch, wuj Napoleona Bonaparte. Po upadku cesarza Francuzów płyty wystawiono w 1816 roku na sprzedaż. Trzy z nich zakupił do zbiorów Gliptoteki monachijskiej Leo von Klenze, czwarta natomiast trafiła do Luwru.
Wbrew swojej tradycyjnej nazwie, płyty najprawdopodobniej nie pochodzą z ołtarza, lecz z podstawy posągu. Trzy znajdujące się w Monachium panele zdobią utrzymane w stylu hellenistycznym reliefy, przedstawiające zaślubiny Neptuna i Amfitryty, jadących w rydwanie otoczonym przez korowód nereid i trytonów. Płaskorzeźba na płycie z Luwru, utrzymana w bardziej surowych kanonach sztuki rzymskiej, ukazuje podzieloną na trzy akty ceremonię religijną związaną z cenzusem wojskowym. Po lewej widać dokonującego spisu cenzora. W części centralnej odziany w togę kapłan z nakrytą głową składa ofiarę ze świni, owcy i byka na ołtarzu boga Marsa, którego ukazano obok jako mężczyznę w rynsztunku wojskowym. Po prawej przedstawiono natomiast nowo zapisanych do armii żołnierzy, udających się w drogę do swoich oddziałów.

</doc>
<doc id="3659308" url="https://pl.wikipedia.org/wiki?curid=3659308" title="Microlife Corporation">
Microlife Corporation

Microlife Corporation (chiński: 百略医学科技股份有限公司) – przedsiębiorstwo z Republiki Chińskiej specjalizujące się w projektowaniu i produkcji urządzeń medycznych kontrolujących ciśnienie krwi i termometrów cyfrowych. W 2011 Microlife było największym na świecie producentem cyfrowych termometrów medycznych i jednym z głównych dostawców urządzeń do elektronicznego monitorowania ciśnienia krwi. Notowane na tajwańskiej giełdzie papierów wartościowych, obsługuje jako dostawca OEM wiele międzynarodowych przedsiębiorstw na świecie.
Historia.
Microlife zostało założone w Tajpej w 1981 roku przez Keane-Yuan (K. J.), Lin.. Od momentu jej założenia była znana pod firmą „Micro Idea Instruments Co.” Jej pierwszy produkt cyfrowy to termometr medyczny, a w 1985 roku przedsiębiorstwo dodało ciśnieniomierze do linii produktów. Nowy oddział przedsiębiorstwa został otwarty w Szwajcarii w 1996 roku, a pierwsze biuro w USA rok później.
Microlife oferuje produkty medyczne i diagnostyczne, które wykorzystują kreację marketingową „Swiss Design” jako markę-koncept. Logo Swiss Design jest głównym wyróżnikiem marki Microlife.
Kontrowersje.
Działania reklamowe przedsiębiorstwa Microlife dotyczące haseł np. „Polecane przez lekarzy” lub „Szwajcarskie produkty” naruszały etykę reklamy, co potwierdziła m.in. Rada Reklamy na posiedzeniu Komisji Etyki Reklamy 11 lutego 2015 roku.

</doc>
<doc id="3659314" url="https://pl.wikipedia.org/wiki?curid=3659314" title="Belintasz">
Belintasz

Belintasz, Bełantasz, Bełyntasz, Beli taszi () – skalny płaskowyż oraz pomnik przyrody w Rodopach, noszący ślady działalności człowieka; stanowisko archeologiczne. 
Uważany za pochodzący ze starożytności obiekt kultowy, wykorzystywany do celów rytualnych przez mieszkańców okolicznych plemion trackich; jego charakter i istota wciąż nie są w pełni poznane.
Belintasz znajduje się w górach nad Mostowem, Topołowem i Dołnosławiem, położone 30 km na południowy wschód od Asenowgradu. Długość płaszczyzny skalnej wynosi około 300 metrów i leży na wysokości 1225 m n.p.m.; powierzchnia wynosi 5 akrów. Poza Perperikon jest w Bułgarii drugą co do wielkości świątynią wykutą w skale.
Najprawdopodobniej było to pradawne sanktuarium poświęcone bogu natury Sabazjosowi. Wotywna płytka z wizerunkiem tego bóstwa została przypadkowo odkryta przez Kiriła Karadżowa jesienią 1972; archeolog Iwan Christow datował ją na VI–V wiek p.n.e. Na górnej półce skalnej znajdują się wyrzeźbione okrągłe otwory, rowki, nisze, które obrazują mapę rozgwieżdżonego nieba. Według Walerii Foł Belintasz stanowi jeden z klasycznych przykładów wielofunkcyjnego świętego miejsca. Podobne sanktuaria służyły obrzędom pojednania z naturą podczas rocznego cyklu. Niektórzy badacze sądzą, że sanktuarium oprócz funkcji rytualnej służyło również do prowadzenia pomiarów astronomicznych.
Wciąż trwają badania dla ustalenia funkcji tego sanktuarium i prowadzone są prace wykopaliskowe z udziałem zarówno zespołów bułgarskich, jak i międzynarodowych. 

</doc>
<doc id="3659316" url="https://pl.wikipedia.org/wiki?curid=3659316" title="Kukeri">
Kukeri



</doc>
<doc id="3659319" url="https://pl.wikipedia.org/wiki?curid=3659319" title="Marian Radwan">
Marian Radwan

Marian Radwan (ur. 21 grudnia 1936 w Witkowicach) – polski historyk, ksiądz sercanin, badacz dziejów XIX wieku.
Życiorys.
Po maturze w liceum w Kętach wstąpił do Zgromadzenia sercanów, a nowicjat odbył w Mszanie Dolnej „Na Lachówce”, gdzie 4 grudnia 1954 złożył pierwszą profesję zakonną. Po studiach w seminarium w Tarnowie, 26 czerwca 1960 w katedrze otrzymał święcenia kapłańskie z rąk bpa Karola Pękali. Doktorat w 1973 ("Proces sekularyzacji a rola społeczna kapłana") na KUL. Habilitacja w 2002 ("Carat wobec Kościoła greckokatolickiego w zaborze rosyjskim 1796-1839") tamże. Pracował m.in. w Sekcji Historii Katolickiego Uniwersytetu Lubelskiego. Członek Towarzystwa Naukowego Katolickiego Uniwersytetu Lubelskiego. Zainteresowania naukowe skupiają się na historii Rosji nowożytnej ze szczególnym uwzględnieniem dziejów Kościoła katolickiego i unickiego na tych terenach. 

</doc>
<doc id="3659324" url="https://pl.wikipedia.org/wiki?curid=3659324" title="KWP Bydgoszcz">
KWP Bydgoszcz



</doc>
<doc id="3659326" url="https://pl.wikipedia.org/wiki?curid=3659326" title="Linia kolejowa nr 22 (JSK) Borynia - Pawłowice Górnicza">
Linia kolejowa nr 22 (JSK) Borynia - Pawłowice Górnicza



</doc>
<doc id="3659328" url="https://pl.wikipedia.org/wiki?curid=3659328" title="Gertruda Biernat">
Gertruda Biernat

Gertruda Józefa Biernat (ur. 17 marca 1923 w Opolu Lubelskim, zm. 1 marca 2016 w Kałuszynie) – polska paleontolożka, badaczka ramienionogów paleozoicznych.
Życiorys.
Córka Jana i Nadziei. Dzieciństwo spędziła w Starogardzie Gdańskim, w 1939 zamieszkała w Warszawie. Podczas powstania warszawskiego była sanitariuszką. W 1950 ukończyła studia na Uniwersytecie Poznańskim i powróciła do Warszawy, gdzie podjęła pracę w Muzeum Ziemi PAN. W latach 1953–1998 pracowniczka naukowa Instytutu Paleobiologii im. Romana Kozłowskiego Polskiej Akademii Nauk, prof. dr hab.. W 1975 na I Krajowej Konferencji Naukowej Paleontologów powołana na przewodniczącą Sekcji Paleontologicznej Polskiego Towarzystwa Geologicznego. Od 1979 była przewodniczącą Komisji Paleontologii Komitetu Nauk Geologicznych PAN.
W latach 1974, 1975, 1976 i 1979 uczestniczyła w wyprawach naukowych na Spitsbergen, skąd opisała ramienionogi permskie.
Pochowana na cmentarzu komunalnym Północnym w Warszawie.
Aktywność naukowa.
Zajmowała się ramienionogami, przede wszystkim dewońskimi, ponadto ordowickimi, w mniejszym stopniu sylurskimi, permskimi i kredowymi. Jest autorką nazw rodzajów ramienionogów "Devonaria" Biernat, 1966, "Ditreta" Biernat, 1972, "Semitreta" Biernat, 1972 i "Paratreta" Biernat, 1972 oraz ichnorodzaju "Diorygma" Biernat, 1961. We współautorstwie z innymi paleontologami opisała także rodzaje ramienionogów "Quasithambonia" Bednarczyk &amp; Biernat, 1978, "Pugnaria" Biernat &amp; Racki, 1986, "Poloniproductus" Biernat &amp; Lazarev, 1988 oraz "Lingularia" Biernat &amp; Emig, 1993.
Była współautorką części "Treatise on Invertebrate Paleontology" poświęconej ramienionogom. W 1985 była członkinią komitetu honorowego 1er Congrès International sur les Brachiopodes (Kongresu Ramienionogowego), który odbył się w Breście. Zajmowała się także historią muzealnictwa przyrodniczego.
Upamiętnienie.
Na jej cześć nazwano trzy rodzaje ramienionogów: "Biernatium" Havlíček, 1975 (Orthida, dewon); "Biernatella" Baliński, 1977 (Athyridida, dewon); "Biernatia" Holmer, 1989 (Acrotretida, ordowik). Została ponadto upamiętniona w nazwach gatunkowych ordowickiego ramienionoga "Pomeraniotreta biernatae" Bednarczyk, 1986 oraz dewońskiego mikrokonchida "Spinuliconchus biernatae" Zatoń &amp; Olempska, 2016.

</doc>
<doc id="3659329" url="https://pl.wikipedia.org/wiki?curid=3659329" title="Jadwiga Sperling-Cetîc">
Jadwiga Sperling-Cetîc

Jadwiga Sperling-Cetîc (ur. 1 lutego 1906 w Kocmyrzowie, zm. 1978) – polska malarka pochodzenia żydowskiego, związana z Krakowem.
Edukacji i twórczość.
Nauki malarstwa pobierała w Wolnej Szkole Malarstwa i Rysunku im. Ludwika Mehofferowej oraz w latach 1924-1929 w Akademii Sztuk Pięknych w Krakowie pod okiem n.in. Władysława Jarockiego. Nauki pobierała również u Józefa Pankiewicza w Paryżu. 
Tematem jej prac były pejzaże, portrety, sceny figuralne i martwe natury. 
Jej mężem był serb Milan Cetîc, z którym wyjechała do Belgradu.
Wystawy i działalność artystyczna.
W 1932 roku należała do grupy "Nowa Generacja" i jako jej członek wystawiała swoje prace we Lwowie. W Krakowie należała do Zrzeszenia Artystów Plastyków "Zwornik", pod auspicjami którego wystawiała swoje prace w Warszawie (w latach 1930, 1932, 1935, 1938 wystawa Instytutu Propagandy Sztuki), w Krakowie (w latach 1931, 1932) i Poznaniu (1931, 1932 i 1936). W 1935 roku współorganizowała wystawę artystów "Zwornika" w Belgradzie. Będąc członkiem innych zrzeszeń artystycznych wystawiała swoje prace w 1938 roku we Lwowie (jako członek Związku Polskich Artystów), w 1933 na wystawie prac członków Zrzeszenia Żydowskich Artystów Malarzy i Rzeźbiarzy, w 1934 roku na krakowskiej wystawie prac Wojciecha Weissa jego uczniów organizowanej przez Towarzystwo Przyjaciół Sztuk Pięknych, na Salonie.

</doc>
<doc id="3659331" url="https://pl.wikipedia.org/wiki?curid=3659331" title="Players Tour Championship 2015/2016 – Turniej finałowy">
Players Tour Championship 2015/2016 – Turniej finałowy

Players Tour Championship 2015/2016 – Turniej finałowy − ostatni, finałowy turniej snookerowy wchodzący w skład cyklu Players Tour Championship w sezonie 2015/2016. Turniej ten rozegrany został w dniach 22-27 marca 2016.
Nagrody.
Pieniężne.
Zwycięzca: £ 100 000
II miejsce: £ 38 000
Półfinalista: £ 20 000
Ćwierćfinalista: £ 12 500
Ostatnia 16: £ 7 000
Ostatnia 32: £ 4 000
Najwyższy brek: £ 2 000
Pula nagród: £ 350 000
Turniej główny.
Mark Selby zrezygnował z udziału w turnieju z powodów osobistych, jego miejsce zajął Matthew Selt.

</doc>
<doc id="3659332" url="https://pl.wikipedia.org/wiki?curid=3659332" title="Antoni Kicki">
Antoni Kicki

Antoni Kicki herbu Gozdawa (ur. ok. 1710 - zm. w 1772 roku) – generał major artylerii koronnej, generał-adiutant królewski, podkomorzy zakroczymski, chorąży zakroczymski w 1767 roku, podczaszy zakroczymski w 1764 roku, podstoli zakroczymski w 1756 roku, major artylerii koronnej w 1746 roku.
Życiorys.
Brat biskupa lwowskiego Ferdynanda Onufrego. Był członkiem konfederacji generalnej 1764 roku. Był elektorem Stanisława Augusta Poniatowskiego w 1764 roku z ziemi zakroczymskiej. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku za którego odpowiada król, poseł ziemi ciechanowskiej na sejm 1767 roku.
Z małżeństwa zawartego z Marianną Przanowską doczekał się pięciu synów: biskupa lwowskiego Kajetana Ignacego, koniuszego wielkiego koronnego Onufrego, szambelana i sędziego Augista, generała wojsk rosyjskich Ksawerego i Szymona
Komisarz z rycerstwa w Komisji Wojskowej Koronnej w latach 1765-1770.

</doc>
<doc id="3659335" url="https://pl.wikipedia.org/wiki?curid=3659335" title="Silesia Antiqua">
Silesia Antiqua

Silesia Antiqua – polski rocznik naukowy, o tematyce archeologicznej oraz historycznej, wydawany we Wrocławiu od 1959 roku. 
Czasopismo publikuje wyniki badań archeologicznych w formie artykułów oraz komunikatów, doroczne sprawozdania muzeów śląskich, artykuły o ochronie zabytków archeologicznych oraz o historii śląskiej archeologii. 
Na liście czasopism punktowanych przez Ministerstwo Nauki i Szkolnictwa Wyższego w latach 2011-2015 znajdowało się na liście C i miało przyznane 10 punktów. 

</doc>
<doc id="3659336" url="https://pl.wikipedia.org/wiki?curid=3659336" title="Aleksandr Pietuchow (polityk)">
Aleksandr Pietuchow (polityk)

Aleksandr Uljanowicz Pietuchow (ros. Александр Ульянович Петухов, ur. 1914, zm. 1974 w Moskwie) – radziecki działacz partyjny i państwowy.
Życiorys.
Od 1939 w WKP(b), 1939-1940 I sekretarz Komitetu Miejskiego Komsomołu w Nowosybirsku, 1940-1942 słuchacz Wyższej Szkoły Partyjnej przy KC WKP(b), od lipca 1942 do 1945 instruktor KC WKP(b). Od 1945 do sierpnia 1947 kierownik sektora Zarządu Kadr KC WKP(b), 1947-1949 sekretarz Komitetu Obwodowego WKP(b) w Riazaniu ds. kadr, od 1949 do czerwca 1951 sekretarz Komitetu Obwodowego WKP(b) w Riazaniu, 1952-1953 kierownik pododdziału Wydziału Organów Partyjnych, Związkowych i Komsomolskich KC WKP(b)/KPZR. Od 1953 do stycznia 1954 kierownik sektorów terytorialnych organizacji partyjnych Wydziału Organów Partyjnych, Związkowych i Komsomolskich KC KPZR, od stycznia 1954 do 13 grudnia 1960 I sekretarz Komitetu Obwodowego KPZR w Briańsku, od 25 lutego 1956 do 17 października 1961 zastępca członka KC KPZR, 1961-1963 zastępca przewodniczącego Sownarchozu Briańskiego Ekonomicznego Rejonu Administracyjnego. W latach 1963-1966 zastępa przewodniczącego Sownarchozu Prikokskiego Rejonu Ekonomicznego, 1966-1969 szef Zarządu Stosunków Zewnętrznych, Dostaw Importowych i Eksportowych Ministerstwa Przemysłu Spożywczego RFSRR, 1969-1974 szef Głównego Zarządu Ministerstwa Przemysłu Spożywczego RFSRR. Deputowany do Rady Najwyższej ZSRR 4 i 5 kadencji.

</doc>
<doc id="3659337" url="https://pl.wikipedia.org/wiki?curid=3659337" title="Bless This House">
Bless This House

Bless This House (dosł. "Pobłogosław ten dom") – brytyjski sitcom produkowany przez Thames Television i emitowany po raz pierwszy w latach 1971–1976 na antenie regionalnych stacji komercyjnych sieci ITV. Zrealizowano 65 odcinków, podzielonych na sześć serii.
Twórcami koncepcji fabularnej byli Vince Powell i Harry Driver, jednak poszczególne odcinki pisali często również inni autorzy, m.in. Carla Lane i Dave Freeman. Producentem i reżyserem serialu był William G. Stewart. Duży wpływ na kształt całej produkcji miał także Sid James, który od początku prac nad serialem miał być jego główną gwiazdą.
Opis fabuły.
"Bless This House" jest od strony fabularnej klasycznym sitcomem ukazującym domowe życie dwupokoleniowej rodziny. Ojciec rodziny, Sid, z zawodu handlowiec w firmie sprzedającej sprzęt biurowy, jest człowiekiem o bardzo tradycyjnych poglądach na to, jak powinno wyglądać życie rodziny, a także jakie są społeczne role i przywileje kobiet i mężczyzn. Ma jednak duże trudności, aby wcielać te przekonania w życie w swoim własnym domu. Dzieje się tak w dużej mierze za sprawą jego żony Jean, która, choć unika otwartych konfrontacji z mężem, błyskawicznie wychwytuje różne jego fortele, kłamstewka i krętactwa, a następnie dyskretnie im przeciwdziała. Sid i Jean mają dwoje dzieci. Mike ma na początku serialu 18 lat i jest aspirującym artystą, niezbyt chętnym do podjęcia tradycyjnej pracy zarobkowej. Młodsza o dwa lata Sally prowadzi bujne życie towarzyskie i uczuciowe. Postawa obojga dzieci stanowi stałe źródło zmartwień dla rodziców, którzy nie mogą zwykle zrozumieć i zaakceptować zachodzących zmian społecznych, mających bezpośredni wpływ na życie ich pociech.
Produkcja.
Serial realizowany był z udziałem publiczności w Teddington Studios. Pierwszych siedem odcinków zostało zrealizowanych na czarno-białej taśmie, co miało związek z tzw. strajkiem kolorowym – trwającym od listopada 1970 do lutego 1971 protestem pracowników technicznych wszystkich stacji ITV, w ramach którego odmawiali oni obsługi sprzętu do produkcji telewizyjnej w kolorze. Począwszy od ósmego odcinka pierwszej serii, serial był już pokazywany wyłącznie w kolorze.
W 1972, w przerwie między emisją drugiej i trzeciej serii, w kinach wyświetlany był oparty na serialu film fabularny, w którym jednak zagrała częściowo inna obsada, zaś bardzo poważne zmiany w życiu niektórych bohaterów, jakie zachodzą w filmie, nie zostały w żaden sposób uwzględnione w fabule późniejszych odcinków telewizyjnych. Po zakończeniu produkcji serii szóstej przewidywana była realizacja jeszcze co najmniej dwóch odsłon serialu, jednak plany te pokrzyżowała nagła śmierć Sida Jamesa, który zmarł cztery dni po emisji ostatniego ze zrealizowanych odcinków.

</doc>
<doc id="3659341" url="https://pl.wikipedia.org/wiki?curid=3659341" title="Jakiw Pohrebniak">
Jakiw Pohrebniak

Jakiw Petrowicz Pohrebniak (ukr. Яків Петрович Погребняк, ros. Я́ков Петро́вич Погребня́к, ur. 6 kwietnia 1928 w okręgu charkowskim, obecnie obwód charkowski, zm. 18 maja 2016) – radziecki działacz partyjny narodowości ukraińskiej.
Życiorys.
Od 1953 w KPZR, 1954 ukończył studia na Wydziale Metalurgicznym Stalińskiego Instytutu Politechnicznego, 1954-1957 kolejno majster, starszy majster, starszy inżynier technolog i p.o. szefa odcinka Nowokramatorskiej Fabryki Maszyn w obwodzie stalińskim (obecnie obwód doniecki). Następnie sekretarz, II sekretarz, a od 1960 do sierpnia 1962 I sekretarz Komitetu Miejskiego KPU w Kramatorsku, jednocześnie od 30 września 1961 do 15 marca 1966 członek Komisji Rewizyjnej KPU. Od sierpnia 1962 do stycznia 1963 II sekretarz Komitetu Obwodowego KPU w Doniecku, od stycznia 1963 do 14 grudnia 1964 I sekretarz Połtawskiego Przemysłowego Komitetu Obwodowego KPU, od 14 grudnia 1964 do lutego 1966 II sekretarz Połtawskiego Komitetu Obwodowego KPU. Od lutego 1966 do marca 1969 I sekretarz Komitetu Obwodowego KPU w Iwano-Frankowsku, od 18 marca 1966 do 19 czerwca 1990 członek KC KPU, od marca 1969 do 29 marca 1971 I sekretarz Komitetu Obwodowego KPU w Mikołajowie, od 20 marca 1971 do 25 marca 1987 sekretarz KC KPU. Od 20 marca 1971 do 7 maja 1990 zastępca członka Biura Politycznego KC KPU, od 9 kwietnia 1971 do 2 lipca 1990 zastępca członka KC KPZR, od 20 marca 1987 do 14 kwietnia 1990 I sekretarz Komitetu Obwodowego KPu we Lwowie, następnie na emeryturze. Deputowany do Rady Najwyższej ZSRR 7 i 8 kadencji.

</doc>
<doc id="3659350" url="https://pl.wikipedia.org/wiki?curid=3659350" title="Sygnał (serial telewizyjny)">
Sygnał (serial telewizyjny)

Sygnał (kor. 시그널, MOCT: "Sigeuneol") – południowokoreański serial telewizyjny z 2016 roku transmitowany na antenie tvN. Serial miał swoją premierę 22 stycznia 2016 roku, liczy 16 odcinków. Był inspirowany serią morderstw, które miały miejsce w Hwaseong. Serial był dostępny z napisami w języku polskim za pośrednictwem platformy Viki, pod tytułem "Sygnał".
Opis fabuły.
Park Hae-young z powodu przykrych doświadczeń z organami władzy w przeszłości, pała szczerą nienawiścią do policjantów, jednakże, mimo to, kończy właśnie pracując jako profiler w policji. W wyniku nie wypełnienia rozkazu swojego przełożonego i ujawnienia publicznie wyników śledztwa starej, nierozwiązanej sprawy morderstwa dziecka, która docelowo miałaby być „zamieciona pod dywan”, zostaje w ramach kary przypisany do specjalnie utworzonej jednostki zajmującej się starymi sprawami niewyjaśnionymi. Do jednostki zostaje przydzielona z tego samego powodu także Cha Soo-hyun – policjantka z 15-letnim stażem i o wybuchowym temperamencie. We wszystko zamieszane jest także stare walkie-talkie, które umożliwia komunikację z policjantem żyjącym w przeszłości – Lee Jae-hanem, którego los w teraźniejszości jest nieznany. Dzięki różnicy czasu detektywi nie tylko mogą rozwiązać tajemnice zbrodni, ale nawet zapobiec ich popełnieniu.
Remaki.
W lutym 2018 roku przedstawiciel Studio Dragon poinformował, że japońska stacja Kansai TV nabyła prawa do nakręcenia remake'u. Serial zatytułowany został i wyemitowany w 2018 roku.
23 października 2019 roku chiński remake serialu, "Shíkōng láidiàn" (), miał swoją premierę na Tencent Video.

</doc>
<doc id="3659357" url="https://pl.wikipedia.org/wiki?curid=3659357" title="Sam Heughan">
Sam Heughan

Sam Roland Heughan (ur. 30 kwietnia 1980 w New Galloway) – szkocki aktor telewizyjny, teatralny i filmowy.
Życiorys.
Wczesne lata.
Urodził się w New Galloway w Dumfries and Galloway, w południowo-zachodniej Szkocji. Studiował w Royal Scottish Academy of Music and Drama (obecnie Royal Conservatoire of Scotland) w Glasgow.
Kariera.
Za rolę Johna w sztuce "Odległe wyspy" ("Outlying Islands", 2002) na londyńskiej scenie Royal Court Theatre Upstairs zdobył nominację do Laurence Olivier Award jako najbardziej obiecujący aktor. W 2009 dostał stałą rolę Scotta Nielsona, chłopaka pielęgniarki Cherry Malone i tajnego handlarza narkotyków, w telenoweli BBC "Lekarz" ("Doctors"). W 2011 roku zagrał Księcia Ashtona w filmie Hallmark Channel "Bajkowe Boże Narodzenie" ("A Princess for Christmas") u boku Rogera Moore i Katie McGrath.
Po występie w telewizyjnym dramacie BBC "Pierwsze światło" ("First Light", 2011), w 2012 roku zagrał Batmana w widowisku "Batman Live". W 2013 został obsadzony w roli Jamiego Frasera w serialu "Outlander". W sierpniu 2017 trafił na okładkę magazynu „Men’s Health”
Życie osobiste.
Spotykał się z Amy Shiels (2013), Abbie Salt (2014), Cody Kennedy (2014), Caitriona Balfe (2014-2016) i MacKenzie Mauzy (w listopadzie 2016).

</doc>
<doc id="3659360" url="https://pl.wikipedia.org/wiki?curid=3659360" title="RSK">
RSK



</doc>
<doc id="3659364" url="https://pl.wikipedia.org/wiki?curid=3659364" title="Dmitrij Polikarpow">
Dmitrij Polikarpow

Dmitrij Aleksiejewicz Polikarpow (ros. Дмитрий Алексеевич Поликарпов, ur. 8 maja 1905 w guberni nowogrodzkiej, zm. 1 listopada 1965 w Moskwie) – radziecki działacz partyjny.
Życiorys.
Od 1923 funkcjonariusz Komsomołu, od 1924 członek RKP(b), od 1932 nauczyciel. Do 1935 przewodniczący komitetu wykonawczego rady rejonowej w obwodzie leningradzkim, 1935-1936 kierownik miejskiego oddziału edukacji narodowej w Murmańsku, 1935-1939 zastępca kierownika obwodowego oddziału edukacji narodowej w Leningradzie. Od 31 marca 1939 do 1940 kierownik Wydziału Instytucji Kulturalno-Oświatowych Zarządu Propagandy i Agitacji KC WKP(b), 1940-1942 I zastępca kierownika Zarządu Propagandy i Agitacji KC WKP(b), od 1940 do 19 stycznia 1944 przewodniczący Wszechzwiązkowego Komitetu ds. Radiofonizacji i Radiofonii. Od 19 stycznia 1944 do 1946 sekretarz odpowiedzialny Związku Pisarzy ZSRR, 1946-1949 zastępca dyrektora, a 1949-1951 dyrektor Instytutu Literatury im. Gorkiego, od 26 lipca 1951 do 1954 dyrektor Moskiewskiego Państwowego Instytutu Pedagogicznego im. Lenina. W 1948 zaocznie ukończył Moskiewski Obwodowy Instytut Pedagogiczny i Wyższą Szkołę Partyjną przy KC WKP(b), a w 1950 Akademię Nauk Społecznych przy KC WKP(b), został kandydatem nauk historycznych. W 1954 sekretarz Moskiewskiego Komitetu Miejskiego KPZR, 1954-1955 sekretarz Zarządu Związku Pisarzy ZSRR, od 1955 do 20 grudnia 1962 kierownik Wydziału Kultury KC KPZR, od 25 lutego 1956 do 17 października 1961 członek Centralnej Komisji Rewizyjnej KPZR. Od 31 października 1961 do końca życia zastępca członka KC KPZR, 1962-1965 członek Komisji Ideologicznej KC KPZR, do 1 listopada 1965 ponownie kierownik Wydziału Kultury KC KPZR. Deputowany do Rady Najwyższej ZSRR 5 i 6 kadencji. Odznaczony Orderem Lenina. Pochowany na Cmentarzu Nowodziewiczym.

</doc>
<doc id="3659375" url="https://pl.wikipedia.org/wiki?curid=3659375" title="Dimityr Geszow">
Dimityr Geszow

Dimityr Iwanow Geszow (, ur. 14 września 1860 w Swisztowie, zm. 8 stycznia 1922 w Sofii) – bułgarski wojskowy, generał piechoty, dowódca armii w czasie I wojny światowej.
Życiorys.
Uczył się w Płowdiwie i Swisztowie.
Po wybuchu wojny rosyjsko-tureckiej w 1878 wstąpił na ochotnika do armii rosyjskiej i służył w 55 podolskim pułku piechoty. Po zakończeniu wojny został uczniem szkoły piechoty w Odessie, którą ukończył w 1880 roku.
Po powrocie do kraju został oficerem w 11 batalionie piechoty tworzącej się armii bułgarskiej. W trakcie wojny serbsko-bułgarskiej, był dowódcą kompanii w 3 pułku piechoty. Potem służył w jednostkach liniowych.
W 1890 roku został oficerem w Inspekcji Generalnej w Ministerstwie Wojny, po czym wrócił do służby liniowej, będąc kolejno dowódcą 3 pułku zapasowego, 4 pułku piechoty, 1 Brygady i 2 Brygady w 2 Dywizji Piechoty.
W trakcie I wojny bałkańskiej początkowo był dowódcą 2 Brygady 2 Dywizji Piechoty, a w dniu 24 grudnia 1912 został dowódcą 2 Dywizji Piechoty, która wyróżniła w walkach na terenie Macedonii. Dywizją tą dowodził także w czasie 2 wojny bałkańskiej.
Po zakończeniu wojny pozostał na stanowisku dowódcy 2 Dywizji Piechoty, którą dowodził do wybuchu I wojny światowej. Po przystąpieniu Bułgarii do wojny początkowo nadal dowodził dywizją, a dniu 11 września 1916 roku został dowódca 1 Armii, która brała udział w walkach na froncie salonickim. Armią tą dowodził do grudnia 1917 roku i został zwolniony z powodu choroby.
W 1918 roku został dowódcą Morawskiego Okręgu Wojskowego, a w 1919 roku uczestniczył w podpisaniu traktatu pokojowego w Neuilly-sur-Seine, następnie przebywał na leczeniu w Niemczech.
Po powrocie do kraju został wyznaczony inspektorem wojsk granicznych, ale już pod koniec 1919 roku został przeniesiony do rezerwy z powodu choroby.
Zmarł w Sofii.

</doc>
<doc id="3659379" url="https://pl.wikipedia.org/wiki?curid=3659379" title="East Marsh">
East Marsh

East Marsh – dzielnica miasta Grimsby, w Anglii, w Lincolnshire, w dystrykcie (unitary authority) North East Lincolnshire. W 2011 roku dzielnica liczyła 11 835 mieszkańców.

</doc>
<doc id="3659383" url="https://pl.wikipedia.org/wiki?curid=3659383" title="Memoriał im. Edwarda Jancarza 1999">
Memoriał im. Edwarda Jancarza 1999



</doc>
<doc id="3659385" url="https://pl.wikipedia.org/wiki?curid=3659385" title="West Marsh">
West Marsh

West Marsh – dzielnica miasta Grimsby, w Anglii, w Lincolnshire, w dystrykcie (unitary authority) North East Lincolnshire. W 2011 roku dzielnica liczyła 7754 mieszkańców.

</doc>
<doc id="3659392" url="https://pl.wikipedia.org/wiki?curid=3659392" title="Yarborough">
Yarborough

Yarborough – dzielnica miasta Grimsby, w Anglii, w Lincolnshire, w dystrykcie (unitary authority) North East Lincolnshire. W 2011 roku dzielnica liczyła 11 504 mieszkańców.

</doc>
<doc id="3659393" url="https://pl.wikipedia.org/wiki?curid=3659393" title="Kościół Świętych Apostołów Piotra i Pawła w Namysłowie">
Kościół Świętych Apostołów Piotra i Pawła w Namysłowie

Kościół Świętych Apostołów Piotra i Pawła – rzymskokatolicki kościół parafialny w Namysłowie. Świątynia należy do Parafii Świętych Apostołów Piotra i Pawła w Namysłowie w dekanacie Namysłów wschód, archidiecezji wrocławskiej.
22 października 1959 roku, pod numerem 603/59, kościół został wpisany do rejestru zabytków województwa opolskiego.
Historia kościoła.
Pierwsza wzmianka o drewnianym kościele pochodzi z 1278 roku; proboszczem był wówczas ksiądz Dietriech. Kolejna pochodzi z roku 1321, gdzie widnieje podpis proboszcz Jeschco na dokumencie księcia Konrada I Oleśnickiego (władcy Namysłowa w latach 1312-23). Patronat nad kościołem sprawowała wówczas rada miejska.
Na początku XV wieku rozpoczęto budowę nowego, murowanego kościoła. Rozpoczęcie prac budowlanych nastąpiło w 1401 lub 1405 roku (dokładna data nie jest znana). Kościół wraz z wieżą został ukończony w 1441 roku. Wybudowany został w ciągu miejskich umocnień, stanowiąc integralną część murów obronnych miasta. W czasie pożaru w 1483 roku świątynia została częściowo zniszczona. Początkowo prowizorycznie został odbudowany, a jego dalsza rozbudowa trwała do początków XVI wieku. W 1525 roku, w wyniku reformacji, kościół został przejęty przez ewangelików, którzy rok później dobudowali zakrystię. W 1655 budowla ponownie przechodzi w ręce katolików. W XVII-XIX wieku kościół był wielokrotnie remontowany i odnawiany. W latach 1868-1869 odnowiony w stylu neogotyckim. Teren przykościelny otoczony murem, pochodzącym z 1713 roku, do początków XIX wieku pełnił funkcję cmentarza.
Architektura i wyposażenie kościoła.
Jest to późnogotycka budowla, halowa, trójnawowa, 6-przęsłowa, z trójbocznymi zamknięciami naw od wschodu. Nawa główna jest szersza od bocznych i bardziej wysunięta ku przodowi. W północnej części znajduje się trójprzęsłowa zakrystia oraz trzy kaplice. Od strony zachodniej znajduje się kwadratowa wieża, z okrągłymi podporami. Od południa wybudowano cztery kaplice oraz niewielką neogotycką kruchtę.
Wymiary wewnętrzne świątyni:
Łuki stropów opierają się na dwunastu potężnych filarach, ogromny dach z czerwonej dachówki pokrywa trzy nawy: główną i dwie boczne. Z nich można przejść do kaplic modlitewnych. Bogato zdobione ołtarze pochodzą z renesansu, jednakże ich forma uzupełnia gotyckie kształty świątyni.
W południowo-zachodnim narożniku muru zachowała się późnobarokowa główna brama wejściowa z 1713 roku. Jej zwieńczenie stanowią kamienne rzeźby, św. Jana Nepomucena i dwa aniołki. Przy południowej elewacji kościoła stoi późnobarokowa, z 1730 roku, figura św. Jana Nepomucena, która do 1939 roku stała na namysłowskim rynku.

</doc>
<doc id="3659413" url="https://pl.wikipedia.org/wiki?curid=3659413" title="Węgłowski">
Węgłowski



</doc>
<doc id="3659424" url="https://pl.wikipedia.org/wiki?curid=3659424" title="Szkielet glebowy">
Szkielet glebowy

Szkielet glebowy (części szkieletowe, frakcje szkieletowe) – część mineralna gleby obejmująca frakcje granulometryczne o średnicy większej niż 2 mm (1 mm). Do szkieletu gleby zalicza się żwir i kamienie, a także głazy i bloki, które występują w materiale glebowym.
W gleboznawstwie mineralny materiał glebowy (nieobejmujący materii organicznej, wody glebowej ani powietrza glebowego), w zależności od średniej wielkości ziaren, dzieli się na części szkieletowe oraz części ziemiste. Granica pomiędzy nimi, w zależności od przyjętego podziału na frakcje, najczęściej wynosi 2 mm lub 1 mm. 
W Polsce od 2008 r. w naukach o glebie obowiązuje, ogłoszona przez Polskie Towarzystwo Gleboznawcze, „Klasyfikacja uziarnienia gleb i utworów mineralnych", która definiuje szkielet glebowy jako frakcję większą niż 2 mm. Podział ten jest zbieżny z podziałem według "Polskiej Normy PN-R-04033". 
W obowiązującym od lat 50. XX w. podziale części mineralnych gleby na frakcje granica pomiędzy częściami szkieletowymi i częściami ziemistymi wynosiła 1 mm. 
Charakterystyka.
Najczęściej są to okruchy skalne o składzie mineralnym takim samym lub zbliżonym do skał, z których powstały. Często można dostrzec ziarna minerałów, najczęściej kwarcu, ale też spotyka się skalenie, miki, amfibole i in. Stopień obtoczenia żwiru i kamieni zależy od rodzaju transportu ziarna (transport wodny, eoliczny - obtoczone; w górach, z wietrzenia "in situ" - ostrokrawędziste). Znaczna domieszka frakcji szkieletowych utrudnia uprawę mechaniczną ziemi.
Analiza.
Elementem przygotowania każdej próbki gleby do dalszych analiz laboratoryjnych jest rozdzielenie od siebie części szkieletowych i części ziemistych. Do większości analiz wykorzystuje się jedynie części ziemiste gleby. Po zważeniu suchej próbki odkłada się ręcznie większe części szkieletowe, a pozostały materiał delikatnie rozciera gumowym korkiem w moździerzu i przesiewa przez sito o średnicy oczek 1 lub 2 mm. Pozostały na sicie materiał waży się razem z wcześniej odłożonymi częściami szkieletowymi co pozwala na obliczenie procentowej zawartości szkieletu glebowego.

</doc>
<doc id="3659428" url="https://pl.wikipedia.org/wiki?curid=3659428" title="Dziura pod Lodową Małołącką II">
Dziura pod Lodową Małołącką II



</doc>
<doc id="3659429" url="https://pl.wikipedia.org/wiki?curid=3659429" title="System Dziurawe">
System Dziurawe



</doc>
<doc id="3659430" url="https://pl.wikipedia.org/wiki?curid=3659430" title="Jaskinia Lodowa w Mnichach">
Jaskinia Lodowa w Mnichach



</doc>
<doc id="3659433" url="https://pl.wikipedia.org/wiki?curid=3659433" title="Scartho">
Scartho

Scartho – dzielnica miasta Grimsby, w Anglii, w Lincolnshire, w dystrykcie (unitary authority) North East Lincolnshire. W 2011 roku dzielnica liczyła 10 408 mieszkańców. Scartho jest wspomniana w Domesday Book (1086) jako "Scarhou".

</doc>
<doc id="3659435" url="https://pl.wikipedia.org/wiki?curid=3659435" title="Strzelecka Koliba">
Strzelecka Koliba



</doc>
<doc id="3659436" url="https://pl.wikipedia.org/wiki?curid=3659436" title="Luddington (North Lincolnshire)">
Luddington (North Lincolnshire)



</doc>
<doc id="3659437" url="https://pl.wikipedia.org/wiki?curid=3659437" title="Wootton (North Lincolnshire)">
Wootton (North Lincolnshire)



</doc>
<doc id="3659439" url="https://pl.wikipedia.org/wiki?curid=3659439" title="Elsham (North Lincolnshire)">
Elsham (North Lincolnshire)



</doc>
<doc id="3659440" url="https://pl.wikipedia.org/wiki?curid=3659440" title="New Holland (North Lincolnshire)">
New Holland (North Lincolnshire)



</doc>
<doc id="3659441" url="https://pl.wikipedia.org/wiki?curid=3659441" title="Świnie (plemię ssaków)">
Świnie (plemię ssaków)



</doc>
<doc id="3659442" url="https://pl.wikipedia.org/wiki?curid=3659442" title="Garthorpe (North Lincolnshire)">
Garthorpe (North Lincolnshire)



</doc>
<doc id="3659443" url="https://pl.wikipedia.org/wiki?curid=3659443" title="Whitton (North Lincolnshire)">
Whitton (North Lincolnshire)



</doc>
<doc id="3659445" url="https://pl.wikipedia.org/wiki?curid=3659445" title="Baron Münchhausen (film)">
Baron Münchhausen (film)



</doc>
<doc id="3659447" url="https://pl.wikipedia.org/wiki?curid=3659447" title="Codrington (South Gloucestershire)">
Codrington (South Gloucestershire)



</doc>
<doc id="3659448" url="https://pl.wikipedia.org/wiki?curid=3659448" title="Cheswick (South Gloucestershire)">
Cheswick (South Gloucestershire)



</doc>
<doc id="3659449" url="https://pl.wikipedia.org/wiki?curid=3659449" title="Hinton (Gloucestershire)">
Hinton (Gloucestershire)



</doc>
<doc id="3659452" url="https://pl.wikipedia.org/wiki?curid=3659452" title="Over (Gloucestershire)">
Over (Gloucestershire)



</doc>
<doc id="3659458" url="https://pl.wikipedia.org/wiki?curid=3659458" title="Szymon Berent">
Szymon Berent

Szymon Berent (ur. 1585 w Braniewie, zm. 16 maja 1649 w Braniewie) – polski jezuita, kompozytor, profesor Akademii Wileńskiej (1619–21), prefekt bursy muzycznej w Braniewie (1641–48); spowiednik i kaznodzieja księcia Albrychta Stanisława Radziwiłła (1626–33), przewodnik i spowiednik królewicza Aleksandra Karola Wazy w podróży do Niemiec i Italii (1634).
Wiedza o jego twórczości kompozytorskiej opiera się na kronikach jezuickich, same utwory nie zachowały się. Twórca za życia uznawany za uzdolnionego i popularnego:
Utwory te ukazały się w latach 1638, 1639. Kompozycje 8-głosowe, prawdopodobnie dwuchórowe, pisane były na potrzeby kolegiów jezuickich. Pieniądze uzyskane za swoje utwory kompozytor przeznaczył na odbudowę bursy muzyków w Braniewie, zniszczonej przez Szwedów.
W latach 1614–1617 był profesorem filozofii w Braniewie, w latach 1619–1621 – profesorem matematyki, języka hebrajskiego i teologii moralnej w Akademii Wileńskiej, w latach 1641–1646 – prefektem Alumnatu Papieskiego i bursy w Braniewie.

</doc>
<doc id="3659464" url="https://pl.wikipedia.org/wiki?curid=3659464" title="Roman Martyniuk">
Roman Martyniuk

Roman Aleksandrowicz Martyniuk (ros. Роман Алексанрович Мартынюк; ur. 13 kwietnia 1987) – rosyjski siatkarz grający na pozycji libero, reprezentant Rosji. Od sezonu 2017/2018 jest zawodnikiem Lokomotiwu Nowosybirsk.
Sukcesy klubowe.
Mistrzostwo Rosji:
Sukcesy reprezentacyjne.
Mistrzostwa Świata Kadetów:
Mistrzostwa Europy Juniorów:
Mistrzostwa Świata Juniorów:
Letnia Uniwersjada:
Memoriał Huberta Jerzego Wagnera:
Mistrzostwa Europy:
Liga Narodów:

</doc>
<doc id="3659472" url="https://pl.wikipedia.org/wiki?curid=3659472" title="Karl Friedrich Hieronymus von Münchhausen">
Karl Friedrich Hieronymus von Münchhausen



</doc>
<doc id="3659484" url="https://pl.wikipedia.org/wiki?curid=3659484" title="Redwick (South Gloucestershire)">
Redwick (South Gloucestershire)



</doc>
<doc id="3659487" url="https://pl.wikipedia.org/wiki?curid=3659487" title="Annegret Dietrich">
Annegret Dietrich



</doc>
<doc id="3659488" url="https://pl.wikipedia.org/wiki?curid=3659488" title="North Common (South Gloucestershire)">
North Common (South Gloucestershire)



</doc>
<doc id="3659489" url="https://pl.wikipedia.org/wiki?curid=3659489" title="Siergiej Kudriawcew">
Siergiej Kudriawcew

Siergiej Aleksandrowicz Kudriawcew (ros. Сергей Александрович Кудрявцев, ur. 1903 we wsi Niwa w guberni twerskiej, zm. 25 kwietnia 1938) – radziecki działacz partyjny i komsomolski.
Życiorys.
Skończył szkołę realną, 1919 został członkiem RKP(b), od 1919 był kolejno przewodniczącym Komitetu Powiatowego Komsomołu w Bieżecku, sekretarzem odpowiedzialnym Charkowskiego Gubernialnego Komitetu Komsomołu, kierownikiem Wydziału Organizacyjnego KC Komsomołu Armenii, sekretarzem odpowiedzialnym KC Komsomołu Abchazji, kierownikiem Wydziału Organizacyjnego Zakaukaskiego Komitetu Krajowego Komsomołu i sekretarzem odpowiedzialnym Zakaukaskiego Komitetu Krajowego Komsomołu. Do 1924 instruktor odpowiedzialny KC Komsomołu, 1924–1926 kierownik Wydziału Organizacyjnego Uralskiego Biura KC Komsomołu, 1926–1927 żołnierz Armii Czerwonej, od 1927 instruktor Tbiliskiego Komitetu Komunistycznej Partii (bolszewików) Gruzji. Następnie kierownik wydziału Komitetu Miejskiego KP(b)G w Tbilisi, kierownik Wydziału Organizacyjnego Komitetu Obwodowego KP(b)G Autonomicznego Obwodu Osetii Południowej, 1929-1930 sekretarz odpowiedzialny tego komitetu, później kierownik Wydziału Organizacyjnego KC KP(b)G i 1930–1931 sekretarz odpowiedzialny Komitetu Miejskiego WKP(b) w Kerczu.
Następnie do lutego 1933 kierownik Wydziału Organizacyjno-Instruktorskiego Zakaukaskiego Komitetu Krajowego WKP(b), od lutego 1933 kierownik Wydziału Organizacyjno-Instruktorskiego KC KP(b) Azerbejdżanu, od 19 września do 10 grudnia 1933 III sekretarz, a od 10 grudnia 1933 do 1934 II sekretarz KC KP(b)A. Od 31 maja 1934 do września 1936 II sekretarz Zakaukaskiego Komitetu Krajowego WKP(b), od 21 września 1936 do 5 lutego 1937 I sekretarz Komitetu Obwodowego KP(b)U, od 8 stycznia 1937 do 27 stycznia 1938 członek KC KP(b)U i Biura Politycznego KC KP(b)U. Od 16 stycznia do września 1937 I sekretarz Komitetu Obwodowego KP(b)U w Kijowie, od 3 czerwca 1937 do 27 stycznia 1938 członek Biura Organizacyjnego KC KP(b)U, od 26 września 1937 do 27 stycznia 1938 II sekretarz KC KP(b)U.
13 października 1937 aresztowany, 25 kwietnia 1938 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i rozstrzelany. 5 maja 1956 pośmiertnie zrehabilitowany.

</doc>
<doc id="3659490" url="https://pl.wikipedia.org/wiki?curid=3659490" title="Northwick (South Gloucestershire)">
Northwick (South Gloucestershire)



</doc>
<doc id="3659491" url="https://pl.wikipedia.org/wiki?curid=3659491" title="Władimir Jurowski (dyrygent)">
Władimir Jurowski (dyrygent)

Władimir Michajłowicz Jurowski (ros. Владимир Михайлович Юровский; ur. 4 kwietnia 1972 w Moskwie) – rosyjski dyrygent.
Życiorys.
Urodził się w muzykalnej rodzinie żydowskiej. Jest synem dyrygenta Michaiła Jurowskiego. Wnuk radzieckiego kompozytora Władimira Jurowskiego. Jego pradziadek Dawid Błok także był dyrygentem.
Władimir Jurowski od 2017 jest głównym dyrygentem Rundfunk-Sinfonieorchester Berlin.

</doc>
<doc id="3659492" url="https://pl.wikipedia.org/wiki?curid=3659492" title="Kristina Bader">
Kristina Bader

Kristina Walterowna Bader (ros. Кристина Вальтеровна Бадер; ur. 10 listopada 1981 w Angrenie) – rosyjska bobsleistka reprezentująca także Niemcy, złota medalistka mistrzostw świata.
Kariera.
Największy sukces w karierze Bader osiągnęła w 2004 roku, kiedy wspólnie z Susi Erdmann wywalczyła złoty medal w dwójkach podczas mistrzostw świata w Königssee. Był to jednak jej jedyny medal wywalczony na międzynarodowej imprezie tej rangi. Do 2003 roku Bader reprezentowała Rosję, w barwach której wystartowała na igrzyskach olimpijskich w Salt Lake City. W parze z Wiktoriją Tokową zajęła tam ósme miejsce w dwójkach.

</doc>
<doc id="3659494" url="https://pl.wikipedia.org/wiki?curid=3659494" title="Świnia karłowata">
Świnia karłowata



</doc>
<doc id="3659497" url="https://pl.wikipedia.org/wiki?curid=3659497" title="Jackie Davies">
Jackie Davies

Jacqueline "Jackie" Gunn z d. Davies (ur. 23 maja 1977 w Corsham) – brytyjska bobsleistka, srebrna medalistka mistrzostw świata.
Kariera.
Największy sukces w karierze Jackie Davies osiągnęła w 2005 roku, kiedy wspólnie z Nicolą Minichiello wywalczyła srebrny medal w dwójkach podczas mistrzostw świata w Calgary. Był to jednak jej jedyny medal wywalczony na międzynarodowej imprezie tej rangi. W 2002 roku wystartowała na igrzyskach olimpijskich w Salt Lake City, zajmując jedenaste miejsce. Na rozgrywanych cztery lata później igrzyskach w Turynie była dziewiąta. Jedyne podium w zawodach Pucharu Świata wywalczyła 27 stycznia 2006 roku w Altenbergu, gdzie razem z Minichiello była trzecia.

</doc>
<doc id="3659502" url="https://pl.wikipedia.org/wiki?curid=3659502" title="Derek Russo">
Derek Russo

Derek Russo (ur. 1975 na Florydzie) – amerykański aktor telewizyjny, filmowy i głosowy, kaskader, komik i model, były komandos.
Życiorys.
Wczesne lata.
Urodził się w Miami na Florydzie. Jego dziadkowie byli włoskimi imigrantami z nowojorskiego Bronxu. Był członkiem United States Marine Corps. Należał do organizacji Minor League Football. Uprawiał rugby, futbol, podnoszenie ciężarów, mieszane sztuki walki i jeździectwo. Osiedlił się w Atlancie w stanie Georgia.
Kariera.
Swoją karierę rozpoczął jako fotomodel ze 191 cm wzrostu i wagą ok. 120 kg. We wrześniu 1999 jego zdjęcie trafiło na okładkę magazynu „Men's Workout”. Brał udział w sesjach zdjęciowych dla czasopisma „Playgirl” (w listopadzie 1999 - artykuł "College Hunks", w kwietniu 2000 - artykuł "Hot Young Hunk", w lutym 2002 i w kwietniu 2006). Pod pseudonimami Dominic Orsini, Hal McCormick, Tony Hackman, Frank Wellseley i Jay Carlson, pozował dla magazynów gejowskich „Indugle” (1998), „Torso” (w styczniu 2000), „Honcho” (we wrześniu 2001) i „Men” (w sierpniu i grudniu 2002). Dorabiał też jako striptizer.
Debiutował na szklanym ekranie jako ślusarz w dramacie telewizyjnym ABC "Empire State" (2009) z Tammy Blanchard i Beau Garrett. Po gościnnych rolach w takich serialach jak "Anatomia prawdy" ("Body of Proof", 2011) czy "Tożsamość szpiega" ("Burn Notice", 2013), otrzymał angaż do pracy nad filmem animowanym "Our RoboCop Remake" (2014). Udzielał również głosu w audycjach radiowych.
Występował w telewizyjnych spotach reklamowych i jako komik stand-upowym. Należy do Gildii Aktorów Ekranowych (SAG). 
Widzom znany jest z muskularnej budowy ciała. Zagrał następnie Fadera, superbohatera i przewodnika duchowego, w krótkometrażowym komediodramacie "Through Walls" (2014). W kryminale "Hoke" (2014) zagrał oficera policyjnego Tony'ego Barone'a, a w krótkim metrażu "Gotham: Inner City Demons" (2015) − głównego bohatera, Dorrance'a. W 2015 wcielił się w drugoplanową rolę Zabójcy w filmie akcji "Belly of the Beast", a także postać Jasona Voorheesa w krótkometrażowym horrorze "Scorpion vs. Jason". 
W serialu komediowym "Web Series" (2015) występował jako Greg. Wraz z Onique Bourne zagrał w filmie sensacyjnym "Love Sex &amp; Kung Fu" (2015), a Benjaminowi Brattowi towarzyszył na planie komedii "Ride Along 2" (2016), gdzie pojawił się jako bodyguard. Zajmuje się także choreografią scen walki i kaskaderskimi.

</doc>
<doc id="3659506" url="https://pl.wikipedia.org/wiki?curid=3659506" title="Michaił Jurowski">
Michaił Jurowski

Michaił Władimirowicz Jurowski (ros. Михаил Владимирович Юровский; ur. 25 grudnia 1945 w Moskwie, zm. 19 marca 2022) – radziecki i niemiecki dyrygent. Syn radzieckiego kompozytora Władimira Jurowskiego (ur. 1915). Jego dziadek ze strony matki – Dawid Błok był głównym dyrygentem rosyjskiej kinematografii. Ojciec rosyjskich dyrygentów Władimira Jurowskiego (ur. 1972) oraz Dmitrija Jurowskiego (ur. 1979).

</doc>
<doc id="3659507" url="https://pl.wikipedia.org/wiki?curid=3659507" title="Michaił Popkow">
Michaił Popkow

Michaił Daniłowicz Popkow (ros. Михаил Данилович Попков, ur. 14 listopada 1924 we wsi Astapowa Słoboda w obwodzie kałuskim) – radziecki generał pułkownik.
Życiorys.
W 1941 ukończył szkołę średnią, od marca 1942 służył w Armii Czerwonej, brał udział w wojnie ZSRR z Niemcami m.in. jako zastępca politruka kompanii, w 1943 został członkiem WKP(b). Od 1943 funkcjonariusz partyjno-polityczny w Armii Czerwonej, 1950 ukończył Wojskową Akademię Polityczną im. W.I. Lenina, a 1966 Wojskową Akademię Sztabu Generalnego Sił Zbrojnych ZSRR. W 1979 otrzymał stopień generała pułkownika, 1980-1989 był członkiem Rady Wojskowej - szefem Zarządu Politycznego Wojsk Lądowych ZSRR, następnie na emeryturze. Od 3 marca 1981 do 2 lipca 1990 zastępca członka KC KPZR. Deputowany do Rady Najwyższej ZSRR 11 kadencji. Honorowy obywatel miasta Juchnow.
Odznaczenia.
I 35 medali.

</doc>
<doc id="3659508" url="https://pl.wikipedia.org/wiki?curid=3659508" title="Herb gminy Komorniki">
Herb gminy Komorniki

Herb gminy Komorniki przedstawia w złotym polu zielony, owocujący dąb, o wyrazistych korzeniach, między dwiema czerwonymi tarczami, z których prawa z orłem wielkopolskim – białym ze złotym dziobem i łapami, lewa ze srebrną infułą z takimż krzyżem i złotym obramowaniem.
Herb w obecnej postaci został ustanowiony przez Radę Gminy 4 lutego 2016 r.
W latach 1996–2016 obowiązywał herb o analogicznym przedstawieniu i nieco odmiennym rysunku.
Symbolika.
Symbolika projektu herbu gminy Komorniki odnosi do tradycji patronatu dwóch ośrodków władzy: książęcej i biskupiej. Miejscowego księcia wielkopolskiego symbolizuje Orzeł Biały (wielkopolski) umieszczony w tarczy herbowej, a biskupa poznańskiego – infuła biskupia także umieszczona w tarczy herbowej. Ukorzeniony, owocujący, dąb odnoszący się do lasów dębowych, będących dominantą lokalnego krajobrazu, symbolizuje starożytność, potęgę, tradycję, długowieczność, piękno, honor i niepodległość.

</doc>
<doc id="3659514" url="https://pl.wikipedia.org/wiki?curid=3659514" title="Ernst Gütschow">
Ernst Gütschow

Ernst F. Gütschow (ur. 1869, zm. w marcu 1946 w Bad Wildungen) – niemiecki przedsiębiorca i kolekcjoner, dyrektor generalny zakładów tytoniowych Georg Antona Dresdner Zigarettenfabrik Jasmatzi, właściciel zamku Czocha.
Był synem Dawida Friedricha. Tytułował się baronem, choć tytuł ten kupił, co jednakże nie zmieniało jego statusu. W 1909 roku nabył zamek Czocha za kwotę 1,5 mln marek, za kolejne 4 mln marek wyremontował go w latach 1909–1919. Przebudową kierował berliński architekt Bodo Ebhardt. Zamek został luksusowo wyposażony, Gütschow założył w nim bibliotekę, która liczyła ok. 25 tys. woluminów. Wśród nich były takie „białe kruki” jak wydana w Norymberdze w 1528 roku "Vier Bücher von Menschlicher Proportion" Albrechta Dürera. Kolekcjonował też dzieła sztuki, broń, wyroby snycerskie, meble i obrazy; zgromadził wiele wyrobów ze złota, w tym insygnia koronacyjne carów.
W 1945 roku wyjechał na zachód Niemiec. Część jego zbiorów bibliofilskich została zabrana w ramach akcji rewindykacyjnych do Wrocławia. Większa część została rozkradziona. Według jednej z hipotez największej kradzieży dopuścił się 1 lutego 1946 roku burmistrz Leśnej Kazimierz Lech, wspólnie z Krystyną von Saurmą – zamkową bibliotekarką, która odkryła zamkowy schowek – wywożąc pełną ciężarówkę mienia zamkowego: insygnia koronacyjne Romanowów, 60 popiersi carów rosyjskich, zastawy porcelanowe, biżuterię, obrazy. 100 ikon zostało zabranych do składnicy rewindykacyjnej w Jeleniej Górze, a stamtąd trafiły do Warszawy.

</doc>
<doc id="3659515" url="https://pl.wikipedia.org/wiki?curid=3659515" title="Władimir Jurowski">
Władimir Jurowski



</doc>
<doc id="3659523" url="https://pl.wikipedia.org/wiki?curid=3659523" title="Nagroda Grammy w kategorii Najlepszy kobiecy występ pop">
Nagroda Grammy w kategorii Najlepszy kobiecy występ pop



</doc>
<doc id="3659526" url="https://pl.wikipedia.org/wiki?curid=3659526" title="Andrés Fleurquin">
Andrés Fleurquin

 
Andrés José Fleurquin Rubio (ur. 8 lutego 1975 w Rocha) – urugwajski piłkarz występujący na pozycji pomocnika.
Kariera klubowa.
Fleurquin karierę rozpoczynał w sezonie 1996 w zespole Defensor Sporting. Jego barwy reprezentował w do sezonu 1999. Na początku 2000 roku przeszedł do austriackiego Sturmu Graz. W Bundeslidze zadebiutował 5 marca 2000 w zremisowanym 1:1 meczu z Tirolem Innsbruck. W sezonie 1999/2000 wywalczył z zespołem wicemistrzostwo Austrii. W Sturmie Fleurquin spędził półtora roku.
W połowie 2001 roku odszedł do tureckiego Galatasaray SK. W Süper Lig pierwszy raz wystąpił 15 września 2001 w wygranym 2:0 spotkaniu z Malatyasporem. W 2002 roku zdobył z klubem Puchar Turcji. W tym samym roku przeszedł do francuskiego Stade Rennais. Tam spędził sezon 2002/2003.
W 2004 roku Fleurquin został graczem hiszpańskiej drużyny Córdoba CF, grającej w Segunda División. Po jednym sezonie przeniósł się do innego zespołu tej ligi, Cádiz CF. W sezonie 2004/2005 awansował z nim do Primera División. W sezonie 2005/2006 spadł z nim jednak do Segunda División, a w sezonie 2007/2008 do Segunda División B. W 2009 roku wraz z Cádiz wrócił do Segunda División.
W 2010 roku Fleurquin wrócił do swojego pierwszego klubu, Defensor Sporting. W 2015 roku zakończył tam karierę.
Kariera reprezentacyjna.
W reprezentacji Urugwaju Fleurquin zadebiutował w 1997 roku. W tym samym roku wziął udział w Copa América, zakończonym przez Urugwaj na fazie grupowej.
W 1999 roku ponownie został powołany do kadry na Copa América. Na tym turnieju zagrał we wszystkich meczach swojej drużyny; z Kolumbią (0:1), Ekwadorem (2:1), Argentyną (0:2), Paragwajem (1:1, 5:3 w rzutach karnych), Chile (1:1, 5:3 w rzutach karnych) oraz w finale z Brazylią (0:3).
W latach 1997-2001 w drużynie narodowej Fleurquin rozegrał 11 spotkań.

</doc>
<doc id="3659527" url="https://pl.wikipedia.org/wiki?curid=3659527" title="Nikołaj Popow (polityk)">
Nikołaj Popow (polityk)

Nikołaj Nikołajewicz Popow (ros. Николай Николаевич Попов, ur. 5 stycznia 1891 w Kutaisi, zm. 10 lutego 1938 w Kommunarce) – radziecki dziennikarz i działacz partyjny.
Życiorys.
Urodzony w rodzinie rosyjskiego nauczyciela. W 1906 wstąpił do SDPRR, był mienszewikiem, 1908-1909 studiował na Uniwersytecie Charkowskim i Uniwersytecie Moskiewskim (nie ukończył). W grudniu 1911 aresztowany, potem skazany na zesłanie do guberni irkuckiej, w marcu 1917 zwolniony po rewolucji lutowej, 1917-1919 był członkiem Rady Charkowskiej i KC SDPRR(m), następnie 1919-1920 pracował w Ludowym Komisariacie Spraw Zagranicznych RFSRR na Zakaukaziu. W 1919 wstąpił do RKP(b). Od 1920 redaktor gazety „Kommunist”, 1921-1922 sekretarz odpowiedzialny charkowskiego gubernialnego komitetu KP(b)U, 1923-1927 w KC KP(b)U, od lutego do września 1924 zastępca kierownika Wydziału Agitacyjno-Propagandowego KC RKP(b), 1924-1926 rektor Instytutu Marksizmu.
W latach 1925-1928 kierownik Wydziału Agitacyjno-Propagandowego KC KP(b)U, 1925-1926 ponownie redaktor gazety „Kommunist”, od 12 grudnia 1925 do 5 czerwca 1930 członek KC KP(b)U, jednocześnie od 12 grudnia 1925 do 9 kwietnia 1929 członek Biura Organizacyjnego KC KP(b)U i 1926-1927 członek KC KPZU. Od 29 listopada 1927 do 9 kwietnia 1929 zastępca członka Biura Politycznego KC KP(b)U, 1928-1929 I zastępca kierownika Wydziału Agitacji, Propagandy i Prasy KC WKP(b), 1929 kierownik Wydziału Agitacji, Propagandy i Prasy Moskiewskiego Komitetu WKP(b), od 1929 do stycznia 1933 członek kolegium redakcyjnego gazety „Prawda”. Od 13 lipca 1930 do 25 czerwca 1937 zastępca członka KC WKP(b), od 27 lutego 1933 do 4 lipca 1937 ponownie członek KC KP(b)U, jednocześnie od 27 lutego 1933 do 27 maja 1937 sekretarz KC KP(b)U i od 27 lutego 1933 do 23 maja 1936 zastępca członka Biura Politycznego KC KP(b)U. Od 27 lutego 1933 do 27 maja 1937 członek Biura Organizacyjnego KC KP(b)U, od stycznia 1933 do 27 czerwca 1937 dyrektor Instytutu Marksa-Engelsa-Lenina przy KC KP(b)U, od 1935 do czerwca 1937 zastępca członka Komitetu Wykonawczego Kominternu. Od 23 maja 1936 do 4 lipca 1937 członek Biura Politycznego KC KP(b)U, od 3 czerwca do 4 lipca 1937 III sekretarz KC KP(b)U.
17 czerwca 1937 aresztowany, 8 lutego 1938 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i dwa dni później rozstrzelany. 14 marca 1956 pośmiertnie zrehabilitowany.

</doc>
<doc id="3659543" url="https://pl.wikipedia.org/wiki?curid=3659543" title="Gillian Cooke">
Gillian Cooke

Gillian Cooke (ur. 3 października 1982 w Edynburgu) – brytyjska bobsleistka, złota medalistka mistrzostw świata.
Kariera.
Największy sukces w karierze Gillian Cooke osiągnęła w 2009 roku, kiedy wspólnie z Nicolą Minichiello wywalczyła złoty medal w dwójkach podczas mistrzostw świata w Lake Placid. Był to jednak jej jedyny medal wywalczony na międzynarodowej imprezie tej rangi. W tej samej konkurencji była także siódma na rozgrywanych trzy lata później mistrzostwach świata w Lake Placid. W 2010 roku wystartowała na igrzyskach olimpijskich w Vancouver, jednak jej osada nie ukończyła rywalizacji. Dwukrotnie stawała na podium w zawodach Pucharu Świata: 10 stycznia 2009 roku w Königssee była druga, a tydzień później w Sankt Moritz trzecia.

</doc>
<doc id="3659565" url="https://pl.wikipedia.org/wiki?curid=3659565" title="Ernest John Obiena">
Ernest John Obiena

Ernest John Obiena (ur. 17 listopada 1995) – filipiński lekkoatleta, tyczkarz.
Srebrny medalista igrzysk Azji Południowo-Wschodniej z Singapuru (2015). W 2017 wywalczył brązowy medal mistrzostw Azji. W 2019 został mistrzem kontynentu oraz triumfował na uniwersjadzie w Neapolu. Jedenasty tyczkach igrzysk olimpijskich w Tokio (2021). Rok później wywalczył brąz na mistrzostwach świata w Eugene.
Złoty mistrzostw Malezji oraz narodowych igrzysk filipińskich. Wielokrotny rekordzista kraju.
Jego ojciec, Emerson Obiena, również uprawiał skok o tyczce.
Rekordy życiowe: stadion – 5,94 (24 lipca 2022, Eugene); hala – 5,91 (5 marca 2022, Rouen i 2 lutego 2023, Uppsala). Rezultat ze stadionu jest aktualnym rekordem Azji, natomiast wynik z hali jest aktualnym rekordem Filipin.

</doc>
<doc id="3659569" url="https://pl.wikipedia.org/wiki?curid=3659569" title="Ernest Obiena">
Ernest Obiena



</doc>
<doc id="3659572" url="https://pl.wikipedia.org/wiki?curid=3659572" title="Boston River Montevideo">
Boston River Montevideo



</doc>
<doc id="3659581" url="https://pl.wikipedia.org/wiki?curid=3659581" title="Romy Logsch">
Romy Logsch

Romy Logsch (ur. 5 lutego 1982 w Riesa) – niemiecka bobsleistka, trzykrotna medalistka mistrzostw świata.
Kariera.
Pierwszy sukces w karierze Romy Logsch osiągnęła w 2007 roku, kiedy wspólnie z Sandrą Kiriasis wywalczyła złoty medal w dwójkach podczas mistrzostw świata w Sankt Moritz. Wynik ten powtórzyła z Kriasis na mistrzostwach świata w Altenbergu w 2008 roku oraz z Cathleen Martini na mistrzostwach świata w Königssee trzy lata później. W 2010 roku wystartowała na igrzyskach olimpijskich w Vancouver, jednak jej osada nie ukończyła rywalizacji. Wielokrotnie stawała na podium w zawodach Pucharu Świata, w tym jedenaście razy zwyciężała.

</doc>
<doc id="3659590" url="https://pl.wikipedia.org/wiki?curid=3659590" title="Janine Tischer">
Janine Tischer

Janine Tischer (ur. 19 maja 1984 w Meiningen) – niemiecka bobsleistka, trzykrotna medalistka mistrzostw świata.
Kariera.
Pierwszy sukces w karierze Janine Tischer osiągnęła w 2007 roku, kiedy wspólnie z Cathleen Martini wywalczyła srebrny medal w dwójkach podczas mistrzostw świata w Sankt Moritz. Wynik ten powtórzyły na mistrzostwach świata w Altenbergu w 2008 roku, a na rozgrywanych rok później mistrzostwach świata w Lake Placid zajęły trzecie miejsce. W 2010 roku wystartowała na igrzyskach olimpijskich w Vancouver, zajmując siódmą pozycję. Wielokrotnie stawała na podium w zawodach Pucharu Świata, w tym osiem razy zwyciężała.

</doc>
<doc id="3659597" url="https://pl.wikipedia.org/wiki?curid=3659597" title="Claudia Schramm">
Claudia Schramm

Claudia Schramm (ur. 14 czerwca 1975 w Bad Langensalza) – niemiecka bobsleistka, brązowa medalistka mistrzostw świata.
Kariera.
Największy sukces w karierze Claudia Schramm osiągnęła w 2008 roku, kiedy wspólnie z Nicole Herschmann wywalczyła brązowy medal w dwójkach podczas mistrzostw świata w Altenbergu. Był to jednak jej jedyny medal wywalczony na międzynarodowej imprezie tej rangi. W 2010 roku wystartowała na igrzyskach olimpijskich w Vancouver, zajmując siódmą pozycję. Wielokrotnie stawała na podium w zawodach Pucharu Świata, jednak nigdy nie zwyciężała.

</doc>
<doc id="3659606" url="https://pl.wikipedia.org/wiki?curid=3659606" title="Shelly-Ann Brown">
Shelly-Ann Brown



</doc>
<doc id="3659611" url="https://pl.wikipedia.org/wiki?curid=3659611" title="Legwan fidżijski">
Legwan fidżijski



</doc>
<doc id="3659652" url="https://pl.wikipedia.org/wiki?curid=3659652" title="Eduard Switala">
Eduard Switala

Eduard Switala (Switalla) (ur. 27 listopada 1919 w Hamburgu, zm. 28 maja 2004) – funkcjonariusz Ministerstwa Bezpieczeństwa Państwowego NRD (Stasi), pułkownik.
Życiorys.
Skończył szkołę ludową i 1933 wyemigrował do Francji, a w 1935 do ZSRR, gdzie pracował jako ślusarz w Leningradzie (obecnie Petersburg) i Woroszyłowgradzie (obecnie Ługańsk). Od 1937 był tokarzem w Moskwie, po ataku Niemiec na ZSRR został zmobilizowany do armii pracowniczej, w 1946 wstąpił do SED i został instruktorem Komitetu rejonowego SED w Schwerin. Od 1947 funkcjonariusz Stasi, 1948-1949 słuchacz szkoły okręgowej SED, potem szef wydziału kultury politycznej i zastępca szefa zarządu rolniczego ds. ochrony gospodarki narodowej w Meklemburgii, od sierpnia do października 1952 szef Okręgowego Zarządu Stasi w Rostocku w stopniu Inspektora Stasi. Od października 1952 Kommander Stasi, od października 1952 do stycznia 1953 szef Wydziału VI Okręgowego Zarządu Stasi w Halle, od stycznia do listopada 1953 szef rejonowego oddziału Okręgowego Zarządu Stasi w Halle, od 1953 pułkownik Stasi. Od listopada 1953 do lutego 1955 zastępca szefa III Głównego Zarządu Sektora Stasi NRD, od lutego do listopada 1955 szef Wydziału VI Sektora Stasi NRD, od listopada 1955 do lutego 1962 szef Wydziału VI Stasi NRD, 1962 awansowany na pułkownika Stasi. Od lutego do sierpnia 1962 szef wydziału Biura Kierowniczego Stasi NRD, potem p.o. szefa, a od 1 stycznia 1963 do października 1968 szef Grupy Robotniczej/Głównego Zarządu Kontroli Paszportowej i Śledztwa Stasi NRD, 1968-1970 funkcjonariusz przy szefie Grupy Robotniczej Ministerstwa Bezpieczeństwa Państwowego NRD, 1970-1971 szef Grupy Śledczej Stasi NRD, następnie zwolniony ze służby. W 1980 odznaczony Orderem Zasług dla Ojczyzny

</doc>
<doc id="3659686" url="https://pl.wikipedia.org/wiki?curid=3659686" title="Potęga trójki">
Potęga trójki

Potęga trójki () – czwarty odcinek siódmej serii brytyjskiego serialu science-fiction "Doktor Who". Premiera odcinka odbyła się 22 września 2012 roku na kanałach BBC One i BBC One HD. Scenariusz odcinka został napisany przez Chrisa Chibnalla, a reżyserem był Douglas Mackinnon. Polska premiera odbyła się 27 stycznia 2013.
Odcinek "Potęga trójki" jest pierwszym odcinkiem z udziałem Jemmy Redgrave w roli Kate Stewart. Ponieważ odcinek ten należy do ostatniego, trzeciego bloku produkcyjnego pierwszej części siódmego sezonu, więc to właśnie w tym odcinku Karen Gillan i Arthur Darvill grali w "Doktorze Who" po raz ostatni. Większość scen dla tego odcinka zostały sfilmowane na przełomie kwietnia i maja 2012, poza niektórymi scenami, które zostały ponownie sfilmowane w czerwcu i lipcu 2012 roku. Odcinek ten obejrzało ponad 7 milionów widzów w Wielkiej Brytanii. Odcinek został zasadniczo dobrze przyjęty przez krytyków.
Fabuła.
Na całym świecie spadły z nieba czarne sześciany, o których nic nie wiadomo. Doktor postanawia zostać przez jakiś czas z Amy i Rorym, by odkryć czym one są. Wówczas poznaje szefa badań naukowych UNIT-u, a zarazem córkę Brygadiera Lethbridge-Stewarta, Kate Stewart. Opowiada ona o działaniach UNIT-u związanych z sześcianami, a Doktor zaleca by UNIT, uważnie obserwował zmiany zachodzące w nich. Po 4 dniach obserwacji Doktor postanawia jednak udać się w podróż, ponieważ nie może znieść nudy, natomiast Amy i Rory wolą zostać w swoim domu ze względu na pracę i codzienność.
Po kilku miesiącach nieobecności Doktora, Amy i Rory prowadzą normalne życie, natomiast ojciec Rory’ego, Brian prowadzi dziennik związany z sześcianami i bacznie obserwuje czy cokolwiek się zmieniło. W pewnym momencie pojawia się Doktor i postanawia niezauważalnie zabrać swoich towarzyszy w 7-tygodniową podróż, po czym wrócić w tym samym czasie i miejscu, w którym odlatywali. Po tej podróży Doktor postanawia zostać z Amy i Rorym i prowadzić typowe ludzkie życie. Po miesiącu sześciany zaczynają coś robić. Jeden z nich zmierzył tętno Amy, drugi się otworzył, natomiast trzeci zaczął strzelać w Doktora, po czym przeglądał sobie internet. W związku z tym, Rory ma wezwanie do szpitala, w którym pracuje, a jego ojciec, Brian, postanawia mu towarzyszyć, natomiast Doktor i Amy jadą do bazy UNIT-u pod Tower of London. Kate pokazuje obserwowane przez UNIT sześciany i wskazuje, jak bardzo różnie one się zachowują. Nagle, po 47 minutach aktywności sześciany się dezaktywują.
Doktor i Amy po dezaktywacji postanawiają porozmawiać na zewnątrz, a dzięki tej rozmowie Doktor wpada na pomysł, że sześciany przez czas swojej aktywności zilustrowały wszystko, w tym dane medyczne i wojskowe oraz oceniły dane Ziemi i jej mieszkańców. Gdy Doktor i Amy wracają do bazy UNIT-u, zauważają, że wszystkie sześciany zaczynają powoli odliczać od liczby 7 w dół.
W tym czasie w szpitalu Brian szukając szafki z opatrunkami, zostaje zaatakowany i wywieziony do windy przez tajemnicze istoty przypominające zwykłych lekarzy. Rory, gdy to odkrywa postanawia pobiec za nimi i uratować swojego ojca jednak nie zdąża i „lekarze” wwożą Briana do windy. Gdy Rory wchodzi do windy, nie ma w niej ani Briana, ani „lekarzy”. Udaje mu się jednak odkryć przejście w jednej ze ścian windy, z którego to przejścia teleportuje się na statek kosmiczny niedaleko Ziemi.
W tym samym czasie w bazie UNIT-u Doktor postanawia wejść do kapsuły, w której jest sześcian, który lada moment wskaże „0”. Po tym momencie sześciany się otwierają, jednak nic w środku nie mają. Doktor wychodzi z kapsuły i wraz z Amy, Kate i pracownikiem UNIT-u obserwuje kamery zamieszczone na całym świecie. Okazuje się, że w jednym momencie ludzie nagle giną. Także i Doktor ma problemy, ponieważ ustaje praca jednego serca Doktora. Ekipa znajdująca się w organizacji UNIT odkrywa, że każdy sześcian to urządzenie, które wstrzykuje czystą energię w serce osoby znajdującej się najbliżej niego, przez co zatrzymuje się krążenie krwi w organizmie i dany człowiek umiera. Dodatkowo skaner wykrył lokalizacje 7 przekaźników, służące jako połączenie z inną lokalizacją. Najbliższym przekaźnikiem okazuje się szpital, w którym pracuje Rory.
Rory, znajdujący się na statku kosmicznym odnajduje swojego ojca, jednak od razu zostaje schwytany przez „lekarzy”, którzy wstrzykują mu jakąś substancje. Do szpitala w tym czasie przyjechał Doktor i Amy. Doktor jednak z powodu braku akcji jednego serca ma coraz większe problemy z poruszaniem się, dlatego Amy postanawia użyć defibrylatora. Dzięki temu Doktor ponownie może normalnie funkcjonować. Razem odnajdują windę, przenoszą się na statek kosmiczny i ratują Rory’ego i Briana. Doktor odkrywa, że za działaniami związanymi z sześcianami stoi Sakhri, który przez Doktora był kojarzony głównie z legendami gallifreyańskimi, które miały „zatrzymać odpływ młodzieży z Gallifrey”. Sakhri chciał powstrzymać ludzkość przed skolonizowaniem kosmosu. Doktor powstrzymuje go i odwraca skutki związane z sześcianami.
Po powrocie na Ziemię Doktor żegna się z Kate, natomiast Amy i Rory postanawiają po chwilach wątpliwości na stałe powrócić do podróży w czasie i przestrzeni z Doktorem, dlatego żegnają się z Brianem i odlatują.
Emisja.
Odcinek "Potęga trójki" został po raz pierwszy wyświetlony w Wielkiej Brytanii jednocześnie na kanałach BBC One i BBC One HD 22 września 2012 roku. Według nocnych analiz odcinek został obejrzany przez 5,49 milionów widzów. Ostateczny wynik był jednak wyższy i wskazywał, że w rzeczywistości odcinek obejrzało 7,67 milionów widzów, co oznacza, że był to trzynasty najchętniej oglądany program brytyjskiej telewizji w tamtym tygodniu. Odcinek ten został również, tak jak inne odcinki udostępniony na BBC iPlayer, gdzie za jego pośrednictwem do końca września 2012 obejrzało go 1,3 miliona internautów.
Wydanie na DVD i Blu-ray.
Odcinek "Potęga trójki" został wydany na DVD i Blu-ray został wydany wraz z odcinkami "Planeta obłąkanych Daleków", "Dinozaury w statku kosmicznym", "Miasteczko Mercy" i "Anioły na Manhattanie" jako część pierwsza siódmej serii w regionie drugim 29 października 2012, w regionie czwartym 14 listopada 2012, a w regionie pierwszym 13 listopada 2012.
Dodatkowo postanowiono wszystkie odcinki z serii 7, w tym również "Potęga trójki" wydać jako jeden zestaw. Swoją premierę w regionie drugim zestaw ten miał 28 października 2013, w regionie czwartym – 30 października 2013, natomiast w regionie pierwszym – 24 września 2013.
4 listopada 2014 roku w regionie pierwszym wydano również zestaw obejmujący wszystkie odcinki z ery jedenastego Doktora pt. "Doctor Who: The Complete Matt Smith Years". Zestaw nie został wydany w innych regionach.

</doc>
<doc id="3659687" url="https://pl.wikipedia.org/wiki?curid=3659687" title="Grigor Szopow">
Grigor Szopow

Grigor Bełkow Stojanow Szopow (bułg. Григор Велков Стоянов Шопов, ur. 17 stycznia 1916 w Germanie, zm. 1994 w Sofii) – bułgarski generał pułkownik, I zastępca ministra spraw wewnętrznych Ludowej Republiki Bułgarii (1973-1989).
Życiorys.
Urodzony w rodzinie chłopskiej, w 1934 wstąpił do Związku Młodzieży Robotniczej, a w 1936 do BPK, uczył się w gimnazjum handlowym w Sofii, z którego został usunięty za działalność komunistyczną. Podczas wojny walczył w oddziałach partyzanckich, był kilkakrotnie aresztowany, po wojnie został sekretarzem Komitetu Okręgowego BPK w Sofii. Od 10 lutego 1951 funkcjonariusz KDS, od 19 stycznia 1952 do 1953 szef Wydziału I Zarządu IV Bezpieczeństwa Państwowego Ministerstwa Spraw Wewnętrznych Bułgarii, od 29 kwietnia 1952 podpułkownik, w latach 1953-1954 słuchacz Wyższej Szkoły MSW Bułgarii, od 7 sierpnia 1954 do 30 grudnia 1956 zastępca szefa Zarządu III BP MSW, od 30 grudnia 1956 do 12 czerwca 1957 sekretarz Komitetu Partyjnego BPK w MSW, 10 maja 1957 awansowany na pułkownika. Od 12 czerwca 1957 do 10 lutego 1958 szef Okręgowego Zarządu MSW w Sofii, między 1958 a 1959 przewodniczący Okręgowej Rady Narodowej w Sofii, 22 grudnia 1959 został zastępcą ministra spraw wewnętrznych Bułgarii (do 21 lipca 1965) z jednoczesnym awansem na generała majora, od 18 czerwca 1963 do 21 lipca 1965 dyrektor Dyrekcji Milicji Ludowej MSW Bułgarii. Od 22 lipca 1965 do 10 lutego 1969 zastępca przewodniczącego KDS przy Radzie Ministrów Bułgarii, 7 lipca 1965 mianowany generałem porucznikiem, od 10 lutego 1969 do 7 kwietnia 1973 zastępca ministra, a od 7 kwietnia 1973 do 10 listopada 1989 I zastępca ministra spraw wewnętrznych Bułgarii, 7 września 1971 mianowany generałem pułkownikiem.
Odznaczenia.
Oraz bułgarskie odznaczenia resortowe, odznaczenia węgierskie, czechosłowackie i innych państw.

</doc>
<doc id="3659691" url="https://pl.wikipedia.org/wiki?curid=3659691" title="Sailplane Pilot License">
Sailplane Pilot License

Sailplane Pilot License (SPL) - kategoria licencji pilota statku powietrznego uprawniająca do pilotowania szybowców. Następca licencji PL(G).
Posiadacze licencji mogą zdobywać odznaki szybowcowe.
Wpisy do licencji.
Na wniosek strony do licencji może zostać wpisany poziom biegłości językowej zgodnie z zasadami ICAO - język polski lub inny język obcy poziom 4 - 6:

</doc>
<doc id="3659697" url="https://pl.wikipedia.org/wiki?curid=3659697" title="Łężny Potok">
Łężny Potok

Łężny Potok – dopływ potoku Filipka (Filipczańskiego Potoku). Początek daje mu niewielkie źródełko na wysokości 1265 m w Jaworzyńskim Żlebie w polskich Tatrach Wysokich. Źródełko to znajduje się w skałach wapiennych na podłożu łupkowym. Wypływający z niego potok spływa w północno-wschodnim kierunku głęboką doliną o dużym spadku, wyżłobioną w skałach wapiennych na łupkowym podłożu. Zbocza doliny mają nachylenie 20-45° i są porośnięte lasem. Potok zasilany jest kilkoma lewostronnymi ciekami spływającymi spod przełęczy Kop Sołtysich. Począwszy od wysokości 1150 m stopniowo traci wodę, aż do całkowitego jej zaniku. Woda ginie bowiem w szczelinach podłoża zbudowanego z wapieni murajskich. W górnej części Doliny Łężnej, będącej przedłużeniem w dół Jaworzyńskiego Żlebu, woda w korycie potoku pojawia się tylko po większych ulewach i w czasie wiosennych roztopów. Koryto to jest bardzo głębokie, ma pionowe ściany i wąskie dno. Występują w nim progi skalne o wysokości od kilku do kilkunastu metrów, a pod nimi kotły eworsyjne. Stała woda pojawia się dopiero na wysokości 930 m, przy ujściu Suchego Żlebu. Z prawej strony zasila go tutaj krótki dopływ ze źródła w skałach wapiennych na łupkowym podłożu. Dolna część Doliny Łężnej ma łagodnie nachylone zbocza (5-15°) i znacznie mniejszy spadek – 6,2%. Łężny Potok przepływa w odległości około 400 m na zachód od Zazadniej. Przecina go Droga Oswalda Balzera. Poniżej tej drogi, na wysokości 875 m Łężny Potok uchodzi do Filipczańskiego Potoku jako jego lewy dopływ.
Łężny Potok ma długość 2,75 km i średni spadek 14,1%.

</doc>
<doc id="3659703" url="https://pl.wikipedia.org/wiki?curid=3659703" title="Sus (zwierzęta)">
Sus (zwierzęta)



</doc>
<doc id="3659708" url="https://pl.wikipedia.org/wiki?curid=3659708" title="Jauhien Sawascjanau">
Jauhien Sawascjanau



</doc>
<doc id="3659712" url="https://pl.wikipedia.org/wiki?curid=3659712" title="Krążowniki typu Novara">
Krążowniki typu Novara

Krążowniki typu Novara – typ trzech lekkich krążowników rozpoznawczych, używanych przez Austro-Węgry podczas I wojny światowej. Okręty były ulepszoną wersją krążownika SMS „Admiral Spaun”, który został zwodowany w 1908 roku.
Konstrukcja.
Uzbrojenie krążowników składało się z dziewięciu dział kal. 100 mm i sześciu wyrzutni torpedowych. Było to o dwa działa więcej niż posiadał „Admiral Spaun”. Lekko opancerzone okręty mogły rozwijać prędkość 27 węzłów. Główną wadą krążowników było ich relatywnie słabe uzbrojenie. Rozważano dodanie dział kal. 120 mm lub 150 mm, lecz nie zrobiono tego ze względu na sytuację wojenną.
Kolejne trzy okręty wyposażone w działa kal. 120 mm i osiągające prędkość 30 węzłów, planowane jako następcy krążowników typu "Zenta", nigdy nie wyszły poza fazę planowania.
Służba.
Razem z niszczycielami typu "Tátra", krążowniki typu "Novara" były idealnie przystosowane do walki na Morzu Adriatyckim. Przeprowadziły kilka szybkich rajdów na włoskie porty; najbardziej spektakularną akcją był udany atak na brytyjską blokadę cieśniny Otranto 15 maja 1917 roku, kiedy to trzy krążowniki, dwa niszczyciele i trzy niemieckie U-Booty zatopiły w sumie 14 trawlerów.
Po wojnie okręty zostały przekazane zwycięskim siłom Ententy: Francja przyjęła do floty „Novarę” pod nową nazwą „Thionville” (złomowany w 1942 r.). Włochy przejęły „Helgoland” i „Saida” jako „Brindisi” i „Venezia” (oba złomowane w 1937 r.).

</doc>
<doc id="3659713" url="https://pl.wikipedia.org/wiki?curid=3659713" title="Gil Gerard">
Gil Gerard

Gilbert Vincent Gerard, bardziej znany jako Gil Gerard (ur. 23 stycznia 1943 w Little Rock w Arkansas) – amerykański aktor, reżyser i producent filmowy i telewizyjny.
Syn sprzedawcy i wykładowcy kolegium. Uczęszczał do katolickiego liceum dla chłopców Little Rock Catholic High School, gdzie także brał udział w widowiskach teatralnych. W wieku kilkunastu lat pracował w sklepie spożywczym The Kroger Company. W 1960 wziął udział w Maryknoll Seminary w Glen Ellyn w Illinois i zagrał tytułową rolę w całej męskiej produkcji "The Music Man". Uczęszczał do University of Central Arkansas, ale odpadł przed ukończeniem studiów.

</doc>
<doc id="3659723" url="https://pl.wikipedia.org/wiki?curid=3659723" title="Madagaskarowate">
Madagaskarowate



</doc>
<doc id="3659724" url="https://pl.wikipedia.org/wiki?curid=3659724" title="Dzmitryj Kawalionak">
Dzmitryj Kawalionak



</doc>
<doc id="3659727" url="https://pl.wikipedia.org/wiki?curid=3659727" title="Kongo Środkowe">
Kongo Środkowe

Kongo Środkowe (fr. "Kongo central", dawniej: "Dolne Kongo", fr. "Bas-Kongo") - prowincja w Demokratycznej Republice Konga. Jest to jedyna prowincja sąsiadująca z Oceanem Atlantyckim, a jej stolicą jest Matadi.

</doc>
<doc id="3659729" url="https://pl.wikipedia.org/wiki?curid=3659729" title="Legwan witijski">
Legwan witijski



</doc>
<doc id="3659736" url="https://pl.wikipedia.org/wiki?curid=3659736" title="The Cats (album)">
The Cats (album)

The Cats – album Tommy’ego Flanagana, Johna Coltrane’a i Kenny’ego Burrella, wydany przez wytwórnię Prestige Records w 1959.
Nagrań dokonano w studiu Rudy’ego Van Geldera w Hackensack 18 kwietnia 1957. W albumie znalazły się cztery kompozycje Flanagana i jedna George’a Gershwina.
Reedycja płyty na CD została wydana w serii "Original Jazz Classics" w 1991.
Lista utworów.
Strona A
Strona B

</doc>
<doc id="3659739" url="https://pl.wikipedia.org/wiki?curid=3659739" title="Dzik">
Dzik



</doc>
<doc id="3659743" url="https://pl.wikipedia.org/wiki?curid=3659743" title="Ewmołpeja">
Ewmołpeja

Ewmołpeja () – chór miejski miasta Płowdiw, założony w lipcu 2006 roku przez Radę Sławinską i Gankę Jankową. Tworzą go dziewczęta w wieku od 10 do 20 lat (uczennice szkół średnich i studentki).
Historia.
Inauguracyjne spotkanie członków chóru odbyło się 13 lipca 2006 roku. Jego założycielkami są Rada Sławinska i Ganka Jankowa. Nazwa została zaproponowana przez ówczesnego prezydenta Płowdiwu Iwana Czomakowa (1999–2007). 29 sierpnia 2006 roku odbył się pierwszy nieoficjalny koncert, a 1 listopada tego samego roku – „chrzest” chóru (oficjalny koncert), podczas którego prezydent miasta Płowdiw nadał mu nazwę „Ewmołpeja” na cześć Ewmołpa (, stgr. Εὔμολπος), mitycznego założyciela miasta, legendarnego władcy Traków. 1 grudnia 2006 roku chór uzyskał status chóru miasta Płowdiw oraz tytuł Ambasadora Dobrej Woli.
Działalność.
Chór dał ponad 250 koncertów w Bułgarii i za granicą, wykonał ponad 90 pieśni oraz partii wokalnych w wielu językach: bułgarskim, staro-cerkiewno-słowiańskim, łacinie, rosyjskim, niemieckim, francuskim, włoskim, angielskim, rumuńskim. Koncerty chóru zostały zarejestrowane m.in. przez Radio Płowdiw oraz Bułgarską Telewizję Narodową. Chór kilkukrotnie sławił bułgarską kulturę w czasie ważnych wydarzeń o znaczeniu międzynarodowym, takich jak przystąpienie Bułgarii do Unii Europejskiej (2007) oraz uroczyste otwarcie wielkiej wystawy „Trackie Skarby Antycznej Bułgarii” w Bazylei w Szwajcarii (14 marca 2007).

</doc>
<doc id="3659747" url="https://pl.wikipedia.org/wiki?curid=3659747" title="Douglas Tompkins">
Douglas Tompkins

Douglas Rainsford Tompkins (ur. 20 marca 1943 w Conneaut, zm. 8 grudnia 2015 w Coyhaique) – amerykański przedsiębiorca i działacz ekologiczny, twórca marek The North Face i Esprit.
Życiorys.
Jego przodkowie przypłynęli do Ameryki na statku Mayflower. Syn handlarza antykami i dekoratorki wnętrz, urodzony 20 marca 1943 roku w Conneaut. Wychowywał się w Greenwich Village w Nowym Jorku, a następnie w Millbrook. W dzieciństwie polubił sport, w wieku 12 lat zaczął wspinać się w pobliskich Shawangunk Mountains. Uczęszczał do Pomfret School w Connecticut, ale nie ukończył jej i nie podjął nauki w college’u. Zamiast nauki wolał podróżować i zarabiać. W wieku 17 lat wyjechał pracować w kurorcie narciarskim Aspen, a zarobione pieniądze odkładał na podróż w Alpy, w których spędził rok. Następnie udał się w podróż po całej Ameryce Południowej, a po wyczerpaniu oszczędności wrócił do USA w 1962 roku.
Osiadł w Tahoe, gdzie pracował przy wyrębie drzew i założył pierwszą firmę, California Mountaineering Service. W 1963 roku poznał Susie Buell, która podzielała jego pasję wspinaczkową. Para pobrała się w 1964 roku i przeniosła do San Francisco. Tompkins przez całe życie zajmował się wspinaczką, wybierając najtrudniejsze trasy, niekiedy wyznaczając nowe drogi na szczyt. W 1968 roku jego grupa jako trzecia w historii zdobyła szczyt Fitz Roy na granicy Argentyny i Chile. Tompkins konstruował także własny sprzęt sportowy, m.in. zaprojektował namiot w kształcie igloo.
Wspinaczka i konieczność posiadania specjalistycznego sprzętu zainspirowały go do założenia firmy, która miała importować i sprzedawać śpiwory, namioty, plecaki i inny sprzęt. Początkowo prowadzili handel obwoźny. Za pożyczone 5.000 dolarów, razem z żoną i Kennethem Kloppem, założył firmę, którą nazwał The North Face (ang. "Północna ściana"). Na otwarciu pierwszego sklepu w 1966 roku zagrał zespół Grateful Dead. W 1968 roku udziały w North Face sprzedał Kloppowi za 50 tys. dolarów. Uważał, że stworzył przedsiębiorstwa służące do sprzedawania „rzeczy, których ludzie nie potrzebują” i postanowił zająć się kręceniem filmów. Ostatecznie nie zajął się filmografią, a zaangażował się w pomoc przy prowadzeniu firmy odzieżowej Plain Jane Dress Company, którą żona założyła wraz z przyjaciółką Jane Tise, gdy on odbywał ze swoim przyjacielem wspinaczem Yvonem Chouinardem kilkumiesięczną wyprawę na Fitz Roy. Już w 1970 roku sprzedaż roczna sięgnęła miliona dolarów. Przedsiębiorstwo rozrosło się z czasem do koncernu Esprit, znanego z odzieży casual i sportowej. Z czasem Tompkins rozczarował się do świata korporacyjnego biznesu i sprzedał udziały w Espricie za 150 mln dolarów. W 1989 roku wziął rozwód z żoną.
Działalność w Ameryce Południowej.
W 1993 roku ożenił się z Kristine McDivitt, która szefowała w przeszłości firmie odzieżowej Patagonia, i wraz z nią osiadł w Ameryce Południowej. Para mieszkała naprzemiennie w Chile i Argentynie, zajmując się walką o ochronę środowiska. Tompkins przeznaczył większą część swojego majątku na zakup blisko 8900 km² ziemi w Ameryce Południowej, w celu ochrony tych terenów przed degradacją. Jego planem było przekształcić te tereny w oficjalne parki narodowe. W efekcie w ciągu 20 lat para stała się jednym z większych właścicieli ziemskich na świecie. Tompkins przekazywał zakupione tereny chilijskiemu rządowi pod warunkiem, że rząd tego kraju każdy tak powstały park powiększy. Na tej zasadzie przekazał Chile terytoria Hornopiren, Corcovado i wyspę Magdalena.
Szczególnie silnie opierali mu się rolnicy z chilijskiej Patagonii, dla których powstanie parków narodowych oznaczałoby utratę terenów pod wypas. Ich działalność spotkała się nie tylko z niechęcią czy wrogością, ale także stała się źródłem dla licznych teorii spiskowych, według których Tompkins miał budować w Patagonii nowy Izrael czy bunkry przed zbliżającą się wojną atomową, skupować zasoby wody dla amerykańskich milionerów albo przygotowywać te grunty pod składowanie odpadów nuklearnych. Straszono także, że zamierza podzielić kraj na pół. Uruchomiona została wówczas przeciw niemu kampania Patagonia Sin Tompkins (Patagonia bez Tompkinsa). Kampania nie zapobiegła powstaniu Parku Pumalin rozciągającego się od wybrzeża aż do granicy z Argentyną. Na marzec 2017 roku Pumalin zaplanowano oficjalnie przekształcić w park narodowy – ceremonia podpisania umowy miała miejsce 15 marca 2017 roku. Park oprócz terenów zakupionych przez Tompkinsa objął drugie tyle gruntów należących do władz Chile. Do śmierci zdołał przekształcić w parki narodowe 1950 km² ziemi, tworząc pięć parków narodowych. Łącznie zaplanował utworzenie 17 parków o powierzchni 4,5 mln ha.
W 1990 roku założył Foundation for Deep Ecology, a w 1992 roku Conservation Land Trust. Wielokrotnie wyróżniany za działalność ekologiczną, był równocześnie krytykowany przez wielu Chilijczyków i Argentyńczyków za hamowanie rozwoju gospodarczego i niszczenie przemysłu hodowli łososia i budowy elektrowni wodnych. W 2000 roku do zarządzania gruntami powołał fundusz ziemi Conservacion Patagonica.
Śmierć i dziedzictwo.
Zmarł 8 grudnia 2015 roku w trakcie wyprawy kajakowej z przyjaciółmi po jeziorze General Carrera. Jego kajak przewrócił się w wyniku wysokich fal, Tompkins spędził ponad godzinę w zimnej wodzie i zmarł z wychłodzenia po przewiezieniu śmigłowcem do szpitala w Coyhaique.
Po jego śmierci Kristine McDivitt jeszcze w tym samym miesiącu spotkała się z prezydentem Argentyny. Podczas spotkania zobowiązała się przekazać rządowi tego kraju 150 tysięcy hektarów pod parki narodowe, a w styczniu 2016 roku na spotkaniu z prezydent Chile poinformowała o zobowiązaniu przekazania 400 tysięcy hektarów na potrzeby parków narodowych.
Z małżeństwa z Susie Buell miał dwie córki.

</doc>
<doc id="3659749" url="https://pl.wikipedia.org/wiki?curid=3659749" title="Przyporniak">
Przyporniak

Przyporniak – potok, dopływ potoku Filipka (Filipczańskiego Potoku). Ma swój początek w niewielkiej dolince Jarząbczak na północnych krańcach Tatr Wysokich. Droga Oswalda Balzera przecina tę dolinkę w odległości około 800 m na zachód od Zazadniej. W obrębie Tatr dolinka ma długość 0,8 km i spadek 28,7%. Słabo rozwinięty lej źródłowy znajduje się na wysokości 1170 m, ale woda płynie dnem dolinki tylko okresowo. Stale woda występuje dopiero w dolnej części doliny, gdzie po prawej stronie koryta pojawia się wiele źródeł o dużej wydajności. Wypływają z warstwy wapieni murańskich i numulitowych zalegających na fliszu podhalańskim. Dolna część doliny wyżłobiona jest w łupkach. Ma łagodne zbocza porozcinane płytkimi i nieckowatymi dolinkami o podmokłych dnach. U wylotu z Tatr koryto potoku zamyka stożek napływowy.
Przyporniak ma źródła w Tatrach, dolna jego część znajduje się już w Rowie Podtatrzańskim (dokładniej jest to Rów Zakopiański). Całkowita długość potoku wynosi 2,5 km, spadek poza Tatrami 4,7%, a średni spadek 12,4%. Uchodzi do potoku Filipka jako jego lewy dopływ.

</doc>
<doc id="3659751" url="https://pl.wikipedia.org/wiki?curid=3659751" title="Sala gimnastyczna I LO w Toruniu">
Sala gimnastyczna I LO w Toruniu

Sala gimnastyczna I LO w Toruniu – zabytkowa sala gimnastyczna należąca do I Liceum Ogólnokształcącego w Toruniu. Sala gimnastyczna położona jest w zachodniej części miasta w zabytkowej dzielnicy Bydgoskie Przedmieście. Główne wejście do niej znajduje się przy ulicy Mickiewicza 15/17.
Historia.
Sala gimnastyczna ówczesnego Królewskiego Gimnazjum Męskiego w Toruniu powstała w 1898 roku. Prawdopodobnie konstrukcję do złożenia na miejscu sprowadzono ze Szwecji. W drewnianym budynku mieściła się sala wyposażona w sprzęt wedle systemu gimnastyki szwedzkiej.
Obok drewnianej sali znajdowała się również murowana, wyburzona w latach 90. XX wieku. W 2008 roku władze miasta planowały wyburzenie budynku, jednak w wyniku protestu mieszkańców Bydgoskiego Przedmieścia wycofano się z planów. 2008 roku budynek wpisano do rejestru zabytków. W latach 2011–2012 salę wyremontowano i zmodernizowano. Remont sali objął: rozbudowę obiektu (stworzenie zaplecza z salą rehabilitacyjną, siłownią i szatniami), usunięcie dobudówki, modernizację instalacji, ocieplenie ścian, wymianę dachu i okien.

</doc>
<doc id="3659763" url="https://pl.wikipedia.org/wiki?curid=3659763" title="Helena (Diewoczkina)">
Helena (Diewoczkina)

Helena, nazwisko świeckie Diewoczkina (zm. 18 listopada 1547 w Moskwie) – rosyjska mniszka prawosławna, święta mniszka Rosyjskiego Kościoła Prawosławnego, pierwsza przełożona Monasteru Nowodziewiczego w Moskwie. 
Życiorys.
Pochodziła z rodziny właścicieli ziemskich. Prawdopodobnie status społeczny jej rodziny był wysoki, dzięki czemu Helena rozpoczynała życie mnisze w monasterze Opieki Matki Bożej w Suzdalu, pozostającym pod bezpośrednią opieką wielkich książąt moskiewskich. Być może nosiła imię świeckie Agrippina; mogło to jednak być również jej imię zakonne otrzymane przy postrzyżynach mniszych – w takim wypadku imię Helena byłoby drugim imieniem zakonnym, nadanym podczas składania ślubów wielkiej schimy. 
Helena razem z osiemnastoma innymi mniszkami z monasteru Opieki Matki Bożej w Suzdalu przybyła do Moskwy wiosną 1525 do założonego przez Wasyla III monasteru Smoleńskiej Ikony Matki Bożej w Moskwie (Nowodziewiczego). Władca pragnął, by mniszki modliły się w intencji narodzin następcy tronu. Obok władcy fundatorami klasztoru byli również Sofia, Iwan, Jurij i Jewpraksija Kaurowowie. 
Brak zachowanych źródeł nie pozwala stwierdzić, jak długo Helena była przełożoną Monasteru Nowodziewiczego i czy posiadała godność ihumeni, pewne jest jedynie to, że była schimniszką. Wiadomo również, że nie zarządzała klasztorem do śmierci (przed 1547 nową przełożoną została ihumenia Eunicja). Być może zrzekła się godności z powodu choroby. W testamencie, który spisała przed śmiercią, skarży się na „ślepotę, głuchotę i wszelkie niemoce”, określa również siebie jako osobę starą. 
Testament Heleny miał służyć jako duchowe wskazania dla mniszek Monasteru Nowodziewiczego. Helena stwierdzała w nim, że mniszki powinny prowadzić surowe życie wspólnotowe, nie mieć służących, nie jeść i pić w celach poza wspólnymi posiłkami. Zabraniała świeckim kobietom żyć przez dłuższy czas w monasterze, jeśli nie miały zamiaru składać ślubów mniszych. 
Helena zmarła w 1547 i została pochowana w sąsiedztwie monasterskiego soboru. Obok pochowano również schimniszkę Teofanię, która razem z Heleną przybyła z Suzdala. Na miejscu ich grobu w XVII w. wzniesiono kaplicę. Została ona zburzona w latach 20. i 30. XX wieku, gdy zniszczono cały monasterski cmentarz.
Kult.
Nieformalny kult Heleny funkcjonował w Monasterze Nowodziewiczym. Z pewnością do pocz. XVIII w. była już świętą oficjalnie kanonizowaną przez Rosyjski Kościół Prawosławny. Kult ten zanikł po rewolucji październikowej i zamknięciu klasztoru, w którym żyła. Uroczyście odnowił go w 1999 patriarcha moskiewski i całej Rusi Aleksy II. 
Na ikonach mniszka Helena przedstawiana jest w szatach mniszki wielkiej schimy, z krzyżem ihumeńskim i czotkami. Nad nią widoczne są anioły podtrzymujące Smoleńską Ikonę Matki Bożej.

</doc>
<doc id="3659770" url="https://pl.wikipedia.org/wiki?curid=3659770" title="Zgorzelisko">
Zgorzelisko



</doc>
<doc id="3659773" url="https://pl.wikipedia.org/wiki?curid=3659773" title="Ewmolpeja">
Ewmolpeja



</doc>
<doc id="3659775" url="https://pl.wikipedia.org/wiki?curid=3659775" title="Cista Ficoroni">
Cista Ficoroni

Cista Ficoroni – pochodząca z IV wieku p.n.e. brązowa rzymska "cista" (pojemnik na przybory toaletowe).
Naczynie ma kształt cylindra, wspartego na trzech nóżkach (w tym jednej wykonanej już w czasach nowożytnych) w formie lwich łap, zwieńczonych reliefem w formie trzech postaci przedstawiających przypuszczalnie Heraklesa, Erosa i Jolaosa. Jego pokrywkę wieńczy natomiast grupa figuralna ukazująca Dionizosa w towarzystwie dwóch satyrów. Na pokrywce wyryta jest także inskrypcja opisująca okoliczności powstania naczynia: wykonał je w swoim rzymskim warsztacie Novios Plautios dla niejakiej Dindii Macolnii, która zamówiła je dla swojej córki. "Cista" została odnaleziona przed 1738 rokiem gdzieś między Palestriną i Labico, a następnie nabyta przez Francesco Ficoroniego. W 1745 roku Ficoroni przekazał zabytek rzymskiemu Museo Kircheriano, a w 1913 roku przeniesiono go do Narodowego Muzeum Etruskiego.
Na powierzchni naczynia wygrawerowana została scena przedstawiająca epizod z mitu o wyprawie Argonautów po złote runo: po przybyciu do kraju Bebryków żeglarze chcą zaczerpnąć wody ze źródła, zostają jednak wyzwani przez panującego tam króla Amykosa na pojedynek bokserski. Do walki stają Kastor i Polluks, którzy po odniesieniu zwycięstwa przywiązują pokonanego władcę do drzewa.

</doc>
<doc id="3659780" url="https://pl.wikipedia.org/wiki?curid=3659780" title="Paryż-Nicea 2016">
Paryż-Nicea 2016

74. edycja wyścigu kolarskiego Paryż-Nicea odbyła się w dniach 6-13 marca 2016 roku. Trasa tego wyścigu liczyła osiem etapów, o łącznym dystansie 1 122,1 km. Wyścig był częścią UCI World Tour 2016.
Uczestnicy.
Na starcie wyścigu stanęło dwadzieścia drużyn. Wśród nich znalazło się osiemnaście ekip UCI World Tour 2016 oraz cztery inne zaproszone przez organizatorów. 
Zespół Lotto Soudal wyjątkowo w tym wyścigu wystąpił pod inną nazwą i innych strojach (Lotto Fix All).
Etapy.
Etap 3 - 09.03: Cusset &gt; Mont Brouilly, 166,5 km.
Trzeci etap został anulowany z powodu silnych opadów śniegu oraz zimna. Po przejechaniu 69,0km przez kolarzy dyrekcja wyścigu zarządziła neutralizację wyścigu, który potem zatrzymano. Zawodnicy zostali przewiezieni samochodami do Villié-Morgon, gdzie próbowano ponownie rozpocząć etap, lecz bezskutecznie. W związku z tym nie dodano czasów do klasyfikacji generalnej, lecz przyznano punkty za lotną premię oraz dwie premie górskie które udało się rozegrać.

</doc>
<doc id="3659782" url="https://pl.wikipedia.org/wiki?curid=3659782" title="Albion Montevideo">
Albion Montevideo



</doc>
<doc id="3659789" url="https://pl.wikipedia.org/wiki?curid=3659789" title="Wes Foderingham">
Wes Foderingham

Wes Foderingham, właśc. Wesley Andrew Foderingham (ur. 14 stycznia 1991 w Londynie) – angielski piłkarz, grając na pozycji bramkarza w Rangers. Były reprezentant swojego kraju do lat 19. Jako młody zawodnik grał w Fulham, czy też Crystal Palace. Po wieloletnich wypożyczeniach podpisał stały kontrakt ze Swindon w 2012 roku i został pierwszym bramkarzem drużyny. W 2015 roku przeniósł się do Rangers.
Sukcesy.
Klubowe.
Swindon Town

</doc>
<doc id="3659792" url="https://pl.wikipedia.org/wiki?curid=3659792" title="Instytut Badań Literackich PAN">
Instytut Badań Literackich PAN



</doc>
<doc id="3659793" url="https://pl.wikipedia.org/wiki?curid=3659793" title="Basáñez Montevideo">
Basáñez Montevideo



</doc>
<doc id="3659797" url="https://pl.wikipedia.org/wiki?curid=3659797" title="Tirreno-Adriático 2016">
Tirreno-Adriático 2016

51. edycja wyścigu kolarskiego Tirreno-Adriático odbywała się od 9 do 15 marca 2015 roku. Liczyła siedem etapów, o łącznym dystansie 1 019,8 km. Wyścig figurował w rankingu światowym UCI World Tour 2016.
Uczestnicy.
Na starcie wyścigu stanęły 23 drużyny. Wśród nich znalazło się wszystkie osiemnaście ekip UCI World Tour 2016 oraz pięć innych zaproszonych przez organizatorów.
Etapy.
Etap 5. - 13.03 : Foligno &gt; Monte San Vicino, 178 km.
Trzeci etap został anulowany z powodu złych warunków atmosferycznych.

</doc>
<doc id="3659798" url="https://pl.wikipedia.org/wiki?curid=3659798" title="Alto Perú Montevideo">
Alto Perú Montevideo



</doc>
<doc id="3659800" url="https://pl.wikipedia.org/wiki?curid=3659800" title="Cerrito Montevideo">
Cerrito Montevideo



</doc>
<doc id="3659802" url="https://pl.wikipedia.org/wiki?curid=3659802" title="Sołtysówka">
Sołtysówka

Sotysówka – potok, prawy dopływ Filipczańskiego Potoku. 
Zlewnia potoku obejmuje dolinkę na zachodnich stokach Zgorzeliskowego Działu na Pogórzu Bukowińskim w miejscowości Małe Ciche w gminie Poronin. Dolinka ta opada na zachód spod zakola Drogi Oswalda Balzera, w miejscu, gdzie odgałęzia się od niej na południe droga na polanę Zgorzelisko.
Sołtysówka wypływa w płytkim leju źródliskowym na wysokości 1020 m. Na wysokości 1020–920 m z prawego zbocza zasilana jest kilkoma małymi ciekami wypływającymi ze źródeł i młak w łupkowo-piaskowcowym podłożu. Przepływ wody w potoku jest niewielki: w okresach suchych wynosi on tylko kilka l/s. Długość potoku wynosi 1,25 km, średni spadek 13,2%. Sołtysówka uchodzi do Filipczańskiego Potoku.

</doc>
<doc id="3659804" url="https://pl.wikipedia.org/wiki?curid=3659804" title="Colón Montevideo">
Colón Montevideo



</doc>
<doc id="3659806" url="https://pl.wikipedia.org/wiki?curid=3659806" title="La Luz Montevideo">
La Luz Montevideo



</doc>
<doc id="3659808" url="https://pl.wikipedia.org/wiki?curid=3659808" title="Miramar Misiones Montevideo">
Miramar Misiones Montevideo



</doc>
<doc id="3659809" url="https://pl.wikipedia.org/wiki?curid=3659809" title="Sud América Montevideo">
Sud América Montevideo



</doc>
<doc id="3659812" url="https://pl.wikipedia.org/wiki?curid=3659812" title="Rentistas Montevideo">
Rentistas Montevideo



</doc>
<doc id="3659813" url="https://pl.wikipedia.org/wiki?curid=3659813" title="Progreso Montevideo">
Progreso Montevideo



</doc>
<doc id="3659814" url="https://pl.wikipedia.org/wiki?curid=3659814" title="Nina Gulajewa">
Nina Gulajewa

Nina Iwanowna Gulajewa (ros. Нина Ивановна Гуля́ева; ur. 1931) – radziecka aktorka filmowa, teatralna i głosowa. Ludowa Artystka RFSRR (1969). Aktorka Moskiewskiego Akademickiego Teatru Artystycznego.

</doc>
<doc id="3659822" url="https://pl.wikipedia.org/wiki?curid=3659822" title="Roman Daniłow">
Roman Daniłow

Roman Giennadjewicz Daniłow (ros. Роман Геннадьевич Данилов; ur. 4 stycznia 1985 w Baku) – rosyjski siatkarz grający na pozycji atakującego, reprezentant Rosji.
Sukcesy klubowe.
Puchar Rosji:
Liga Mistrzów:
Mistrzostwo Rosji:
Puchar CEV:
Mistrzostwo Kataru:
Puchar Kataru:
Sukcesy reprezentacyjne.
Mistrzostwa Europy Kadetów:
Mistrzostwa Europy Juniorów:
Mistrzostwa Świata Juniorów:
Liga Światowa:
Letnia Uniwersjada:

</doc>
<doc id="3659824" url="https://pl.wikipedia.org/wiki?curid=3659824" title="Roman Danilow">
Roman Danilow



</doc>
<doc id="3659843" url="https://pl.wikipedia.org/wiki?curid=3659843" title="Leonel Pilipauskas">
Leonel Pilipauskas

 
Leonel Eduardo Pilipauskas Rodríguez (ur. 18 maja 1975 w Montevideo) – urugwajski piłkarz występujący na pozycji pomocnika.
Kariera klubowa.
Pilipauskas karierę rozpoczynał w sezonie 1994 w Bella Viście. W tym samym sezonie spadł z tym zespołem z Primera División do Segunda División. W sezonie 1997 wywalczył z nim jednak awans do Primera División. W 1999 roku przeszedł do hiszpańskiego Atlético Madryt. W tamtejszej Primera División zadebiutował 22 sierpnia 1999 w przegranym 0:2 meczu z Rayo Vallecano. W sezonie 1999/2000 w barwach Atlético rozegrał 4 spotkania, a w lidze zajął z nim 19. miejsce i spadł do Segunda División. Wówczas odszedł z klubu.
Następnie Pilipauskas wrócił do Urugwaju, gdzie został graczem CA Peñarol. W 2003 roku zdobył z nim mistrzostwo Urugwaju. Sezon 2004 spędził już w zespole Fénix, a w 2005 roku przeszedł do argentyńskiego Instituto. W 2006 roku spadł z Primera División do Primera B Nacional. W 2008 roku przeniósł się do innego drugoligowca, Platense.
W 2010 roku wrócił do urugwajskiego klubu Fénix. Grał też w Bella Viście i Deportivo Maldonado, a w 2014 roku przeszedł do ekipy Boston River. W 2016 roku zakończył tam karierę.
Kariera reprezentacyjna.
W reprezentacji Urugwaju Pilipauskas zadebiutował w 1999 roku. W tym samym roku został powołany do kadry na Copa América. Na tym turnieju, zakończonym przez Urugwaj na 2. miejscu, zagrał w meczach z Kolumbią (0:1) i Ekwadorem (2:1).
W drużynie narodowej Pilipauskas rozegrał 4 spotkania, wszystkie w 1999 roku.

</doc>
<doc id="3659844" url="https://pl.wikipedia.org/wiki?curid=3659844" title="Gizela Nebenzahl-Wistreich">
Gizela Nebenzahl-Wistreich

Gizela Nebenzahl-Wistreich (ur. 24 czerwca 1906 w Krakowie, zm. w okresie II wojny światowej) – polska malarka pochodzenia żydowskiego.
Edukacja i charakterystyka twórczości.
Była córką Maurycego i Róży. Uczęszczała do gimnazjum realnego (5 klas) w Wiedniu. Sztuki malarstwa uczyła się na Wiener Frauen-Akademie, w Wolnej Szkole Malarstwa i Rysunku im. Ludwiki Mehofferowej oraz w latach 1927-1932 w Akademii Sztuk Pięknej w Krakowie. Jej nauczycielami byli Władysław Jarocki, Józef Mehoffer i Wojciech Weiss. Od 1934 roku należała do Zawodowego Związku Polskich Artystów Plastyków w Krakowie. Mieszkała w Katowicach
Malowała głównie pejzaże, portrety i sceny we wnętrzach. Posługiwała się ograniczoną gamą barw, których "wydobywała interesujące niuanse".
Wystawy i działalność artystyczna.
Pierwsze swoje prace pt. "Pejzaż", "Dziewczynka", "Zassów", "Brenna" i "Zwardoń" zaprezentowała w 1934 roku w Towarzystwie Przyjaciół Sztuk Pięknych w Krakowie na wystawie prac Wojciecha Weissa i jego uczniów, i na Salonie. Tego samego roku jej prace można było zobaczyć na wystawie malarzy należących do Zrzeszenia Żydowskich Artystów Malarzy i Rzeźbiarzy. W kolejnych latach swoje prace wystawiała w Katowicach, w lokalu Loży Concordia (1935); na wystawie "Przed zimą" w Klubie Artystów w Katowicach, zorganizowanej przez Śląskie Towarzystwo Wystaw i Propagandy Gospodarczej zaprezentowała trzy obrazy olejne, m.in. "Pejzaż zimowy" (1937) oraz prace pt. "Pejzaż" i "Akt" na II Salonie Zawodowego Związku Polskich Artystów Plastyków w Krakowie (1939).

</doc>
<doc id="3659853" url="https://pl.wikipedia.org/wiki?curid=3659853" title="Katarzyna (księżna)">
Katarzyna (księżna)

Katarzyna (ur. między 1344/1346, zm. między 10 kwietnia 1404/4 maja 1405) – córka księcia brzeskiego Ludwika I Sprawiedliwego i Agnieszki, córki Henryka IV Wiernego księcia głogowsko-żagańskiego.
Jako jedna z młodszych córek została oddana do klasztoru cysterek w Trzebnicy zostając w roku 1358 mniszką w tym klasztorze.
Między 24 stycznia a 7 lutego 1372 roku, została wybrana na ksienię klasztoru cysterek w Trzebnicy.
Rządy w klasztorze sprawowała ponad trzydzieści lat, prawdopodobnie aż do swej śmierci. Jako przełożona klasztoru cysterek w Trzebnicy została w nim pochowana.

</doc>
<doc id="3659854" url="https://pl.wikipedia.org/wiki?curid=3659854" title="Hughes Aircraft Company">
Hughes Aircraft Company

Hughes Aircraft Company – dawne amerykańskie przedsiębiorstwo zajmujące się produkcją samolotów, śmigłowców, pocisków rakietowych, systemów radarowych oraz statków kosmicznych.
Historia.
Przedsiębiorstwo założone zostało w 1932 roku przez Howarda Hughesa, początkowo jako oddział spółki Hughes Tool Company, produkującej narzędzia. Pierwszą konstrukcją zaprojektowaną w wytwórni Hughesa był samolot rajdowy H-1. Przedsiębiorstwo rozwinęło się podczas II wojny światowej, realizując kontrakty rządowe. Po zakończeniu wojny Hughes Aircraft Company liczyło ponad 80 000 pracowników.
W 1953 roku spółka została zreorganizowana, stając się oddziałem nowo założonego instytutu medycznego Howard Hughes Medical Institute. Działalność instytutu (w tym podlegającej mu wytwórni lotniczej), ze względu na charytatywny charakter, nie podlegała opodatkowaniu, a przez biografistów Hughesa określana była mianem przekrętu. W 1985 roku, dziewięć lat po śmierci założyciela, pod naciskiem amerykańskiego urzędu podatkowego (Internal Revenue Service) instytut sprzedał Hughes Aircraft Company Boeingowi za kwotę 5 mld dolarów.
Po połączeniu z Delco Electronics, Hughes Aircraft Company kontynuowało działalność w ramach koncernu Boeing jako Hughes Electronics Corporation. W 1997 roku dział zbrojeniowy tejże spółki został odsprzedany Raytheonowi.
Dział produkcji śmigłowców Hughesa, od 1955 roku niezależny od Hughes Aircraft Company, po jego śmierci przyjął nazwę Hughes Helicopters, a w 1984 roku został przejęty przez przedsiębiorstwo McDonnell Douglas.

</doc>
<doc id="3659855" url="https://pl.wikipedia.org/wiki?curid=3659855" title="Stanisław Czerniewicz">
Stanisław Czerniewicz



</doc>
<doc id="3659857" url="https://pl.wikipedia.org/wiki?curid=3659857" title="Fénix Montevideo">
Fénix Montevideo



</doc>
<doc id="3659859" url="https://pl.wikipedia.org/wiki?curid=3659859" title="Czerniewicz">
Czerniewicz



</doc>
<doc id="3659861" url="https://pl.wikipedia.org/wiki?curid=3659861" title="Hughes Aircraft">
Hughes Aircraft



</doc>
<doc id="3659866" url="https://pl.wikipedia.org/wiki?curid=3659866" title="2S19 MSTA-S">
2S19 MSTA-S



</doc>
<doc id="3659867" url="https://pl.wikipedia.org/wiki?curid=3659867" title="152 mm haubicoarmata 2A65 MSTA-B">
152 mm haubicoarmata 2A65 MSTA-B



</doc>
<doc id="3659868" url="https://pl.wikipedia.org/wiki?curid=3659868" title="Teddington Studios">
Teddington Studios

Teddington Studios – ośrodek produkcji filmowej i telewizyjnej, położony na terenie londyńskiej dzielnicy Teddington, w gminie Richmond upon Thames, działający od drugiej dekady XX wieku do 2014 roku.
Historia.
Ośrodek studyjny w Teddington powstawał stopniowo od lat 1910. do 1931, kiedy to formalnie otrzymał nazwę Teddington Film Studios. W tym samym roku został zakupiony przez amerykańską wytwórnię Warner Brothers z przeznaczeniem na jej główny ośrodek produkcyjny w Wielkiej Brytanii. W 1958 obiekt odkupił komercyjny nadawca telewizyjny Associated British Corporation, który następnie przekazał go powiązanej ze sobą kapitałowo stacji Thames Television. Odtąd Teddington Studios służyły niemal wyłącznie produkcji telewizyjnej i stanowiły główne miejsce powstawania programów rozrywkowych oraz seriali realizowanych przez Thames i emitowanych w całej sieci ITV.
W 1993 Thames Television straciło koncesję na nadawanie programu telewizyjnego, zaś Teddington Studios stały się odrębnym przedsiębiorstwem, wynajmującym infrastrukturę produkcyjną wszystkim chętnym. W praktyce realizowano tam wybrane programy i seriale wszystkich głównych brytyjskich nadawców telewizyjnych, łącznie z BBC. W 2004 borykająca się z problemami finansowymi firma została przejęta przez grupę medialną Haymarket, która w kolejnym roku wydzierżawiła część kompleksu służącą bezpośredniej produkcji telewizyjnej dotychczasowemu głównemu konkurentowi Teddington, a mianowicie Pinewood Studios. Wcześniej Pinewood wykupiły innego konkurenta, Shepperton Studios. Tym samym wszystkie trzy największe londyńskie niezależne (nie będące własnością żadnego nadawcy) ośrodki produkcji filmowej i telewizyjnej znalazły się w jednych rękach.
Dzierżawa wygasła w roku 2014, zaś Pinewood Studios postanowiły jej nie przedłużać. Ostatnim dniem zdjęciowym na terenie Teddington Studios był 21 listopada 2014, kiedy to ukończono ostatni odcinek pierwszej serii serialu "Still Open All Hours". Od tego czasu firma Haymarket, która odzyskała pełną kontrolę nad tą nieruchomością, prowadzi jej przebudowę na kompleks mieszkaniowy.

</doc>
<doc id="3659871" url="https://pl.wikipedia.org/wiki?curid=3659871" title="Surwakane">
Surwakane

Surwakane () – noworoczna tradycja w Bułgarii, gdzie główną rolę pełnią obecnie młodociani karnawałowi kolędnicy – "koledari" zwani Surwakari – posługujący się rytualnymi ozdobionymi gałęziami ("surwakane", "surwaknica", "surwaczka"). "Surwakane/surwaczki" robi się z gałązek derenia (formowanych w koła i doczepionych do głównej gałązki), dekorując je wstążkami, koralikami, suszonymi owocami, prażoną kukurydzą, monetami oraz białymi i czerwonymi kulkami wełny. Odwiedzani przez grupę w Nowy Rok mieszkańcy (zwykle już po godzinie 24:00, gdy rozpoczyna się nowy rok) mogą spodziewać się obicia pleców właśnie "surwaczkami", co według tradycji ma przynieść obitym oraz całemu gospodarstwu szczęście i dobrobyt. 
Chłopcy składają życzenia ("Surwa, Surwa Godina, Czestita Nowa Godina" („Szczęśliwego Nowego Roku”)) i otrzymują w podzięce dary: noworoczne pieczywo, owoce, orzechy itp. W Rodopach Surwakari, odwiedzając domy, zostawiają przy ognisku ciężkie kamienie symbolizujące domowy skarb. 
Dawniej, gdy skład grup stanowili młodzi mężczyźni, kolędnicy odwiedzali przede wszystkim domy dziewcząt, głównie swoich narzeczonych: tam po zwyczajowych życzeniach i wręczeniu flaszki wina i pieczywa gospodarzowi domu otrzymywali od ukochanych podarunki. Po wsi chodziły też Surwakari-dzieci, które od starszych kolegów dostawały pług (chłopcy) i kądziel (dziewczynki). Na koniec obchodu Surwakari urządzają zabawę z poczęstunkiem, tańcami i ogniskiem.
Zwyczaj czasem nazywany jest „kotkami” lub „kotami”, ponieważ nocni goście dają znać „miauczeniem” o swoim nadejściu.
Do końca pierwszej dekady XX wieku to żonaci starsi mężczyźni tworzyli grupy Surwakari. Były one większe (do 12 osób) i pilnowały swoich tras, by się nie spotkać, gdyż groziło to zaciętą walką oraz wróżyło wsi nieszczęście (grad, nieurodzaj). 
W grupie pojawiają się również inne figury, jak np. niedźwiedź "("jeśli akurat społeczność ma taki kostium), także swaci, rodzice pary młodej, doktor albo pielęgniarka czy Cygan. Role te odgrywane są przez mężczyzn, a ich zestawienie wykazuje wyraźne cechy karnawałowego już, a nie bożonarodzeniowego, obrzędu 
Kolędowanie Surwakari poprzedzają pochody zamaskowanych, obwieszonych dzwonkami dorosłych przebierańców, tzw. Starców (te postacie przebierańców można zestawić z wiosennymi Kukierami), którzy następnego dnia również obchodzą domy z życzeniami noworocznymi.
Nocną wędrówkę z życzeniami noworocznymi można porównać do przemarszu polskich Jukacy chodzących po dzielnicy Żywiec-Zabłocie od 23:00 w noc sylwestrową do 5:00 w Nowy Rok.

</doc>
<doc id="3659872" url="https://pl.wikipedia.org/wiki?curid=3659872" title="Millo">
Millo

Millo (lub Mello) (hbr. מילוא), dosł. wypełnienie lub taras – starożytne budowle występujące w miastach izraelskich, np. Sychem bądź w Jerozolimie, będące prawdopodobnie rodzajem umocnionych kamieniami tarasów lub nasypów, mających cywilne znaczenie budowlane – można było na nich stawiać budynki, co w warunkach górskich jest bardzo ważne dla rozwoju miast (patrz Sdz 9:6 i 20, 1 Krl 9:24, 2 Krl 20:21), albo militarne znaczenie budowlane – można było na nich postawić np. mur obronny (patrz 1 Krl 11:27).
Odkrycia archeologiczne.
W latach 1913–1927 Ernst Sellin prowadził prace archeologiczne w starożytnym Sychem (Tall Balata, położone 32°12'49.1"N 35°16'55.1"E), gdzie odkrył m.in. duży kamienny taras (millo), na którym wzniesiono masywną świątynię (prawdopodobnie Baala-Berit – patrz Sdz 9:4).
Podobną konstrukcję odkryła Kathleen Kenyon w jerozolimskim Mieście Dawida.
Występowanie w Piśmie Świętym.
– Domu Dawida – 2 Sam 5:9, 1 Krn 11:8, 2 Krn 32:5,– miejskie, zbudowane przez Salomona – 1 Krl 9:15,– pałacu córki faraona – 1 Krl 9:24,– obronne (lecz również bezpośredni powód buntu Jeroboama) – 1 Krl 11:27.Razem 9 wystąpień w hebrajskim Piśmie Świętym.
Problemy w polskich przekładach Biblii.
Biblia warszawska pomija to słowo w Sdz 9:6 i 20, często też poprzedza je wyrażeniem „twierdza” (np. 1 Krl 9:24), jakoby chodziło o jakieś inne miejsce geograficzne, co potęgowane jest jeszcze poprzez pisanie go dużą literą, jak nazwy własnej, podczas gdy wydaje się być nazwą pospolitą.
W Biblii Tysiąclecia i w Biblii gdańskiej również wyraz ten jest pisany dużą literą, jak nazwa własna, nawet w 2 Krn 32:5: "(...) Umocnił Millo Miasta Dawidowego..." (Biblia Tysiąclecia); "...zmocnił Mello w mieście Dawidowem..." (Biblia gdańska), co może prowadzić do błędnych wniosków odnośnie do tego, o czym jest mowa.

</doc>
<doc id="3659874" url="https://pl.wikipedia.org/wiki?curid=3659874" title="Komenda Wojewódzka Policji w Lublinie">
Komenda Wojewódzka Policji w Lublinie

Komenda Wojewódzka Policji w Lublinie – jednostka organizacyjna Policji obejmująca swoim zasięgiem terytorium województwa lubelskiego podlegająca bezpośrednio Komendzie Głównej Policji. Od 11 marca 2020 r. funkcję komendanta wojewódzkiego Policji pełni nadinsp. Artur Bielecki.

</doc>
<doc id="3659875" url="https://pl.wikipedia.org/wiki?curid=3659875" title="Gabriel Álvez">
Gabriel Álvez

 
Jorge Gabriel Álvez Fernández (ur. 26 grudnia 1974 w Montevideo) – urugwajski piłkarz występujący na pozycji napastnika.
Kariera klubowa.
Álvez karierę rozpoczynał w sezonie 1992 w Defensorze Sporting. Występował tam do sezonu 1995. Następnie grał w argentyńskim Independiente. W 1998 roku wrócił do Urugwaju, gdzie został graczem klubu Club Nacional de Football. W sezonie 1998 zdobył z nim mistrzostwo Urugwaju, a w sezonie 1999 został królem strzelców Primera División.
W 2000 roku Álvez przeszedł do greckiego Olympiakosu. W 2001 roku, a także w 2002 roku wywalczył z nim mistrzostwo Grecji. W 2003 roku wrócił do Club Nacional de Football. Jednak jeszcze w tym samym roku przeszedł do meksykańskiej Pachuki. W 2004 roku zdobył z nią mistrzostwo Meksyku, a po tym sukcesie odszedł do Monarcas Morelia. W 2005 roku ponownie przeszedł do ekipy Club Nacional de Football, z którą w tym samym roku wygrał mistrzostwo Urugwaju.
W 2006 roku Álvez przeniósł się do Bella Visty. W kolejnych latach grał też w kolumbijskich drużynach Atlético Junior i Real Cartagena, a także w Urugwaju w zespołach Bella Vista, Fénix, Central Español, El Tanque Sisley oraz Rampla Juniors. W 2012 roku zakończył karierę.
Kariera reprezentacyjna.
W reprezentacji Urugwaju Álvez zadebiutował w 1999 roku. W tym samym roku został powołany do kadry na Copa América. Na tym turnieju zagrał we wszystkich meczach swojej drużyny; z Kolumbią (0:1), Ekwadorem (2:1), Argentyną (0:2), Paragwajem (1:1, 5:3 w rzutach karnych), Chile (1:1, 5:3 w rzutach karnych) oraz w finale z Brazylią (0:3).
W latach 1999-2000 w drużynie narodowej Álvez rozegrał 8 spotkań i zdobył 1 bramkę.

</doc>
<doc id="3659877" url="https://pl.wikipedia.org/wiki?curid=3659877" title="Wojciech z Michowa">
Wojciech z Michowa

Wojciech z Michowa herbu Rawicz – starosta sanocki w latach 1446-1450, kasztelan zawichojski od 1447.
Pochodził z rodu Rawiczów i był spokrewniony z Krystynem z Ostrowa. Był właścicielem licznych wsi w okolicach Opatowa m.in. Michowa (osada przeniesiona w 1584 do Denkowa), Biechowa, Wodzirada, Woli Wodziradzkiej, Chmielowa, Szwarszowic oraz częściowym właścicielem Bodzechowa, Goździelina, Ostrowa, Jankowa, Żurawki.
Posiadał również wsie w ziemi łukowskiej - m.in. Siedlce oraz Zalesie. 
Zapis w księgach ziemskich łukowskich z 1441 potwierdzający zbycie przez Wojciecha z Michowa połowy Siedlec na rzecz jego siostry stryjecznej Elżbiety, żony Jana Gniewosza z Oleksowa, córki Warsza z Michowa jest pierwszą wzmianką źródłową o tej miejscowości (wówczas wsi).

</doc>
<doc id="3659884" url="https://pl.wikipedia.org/wiki?curid=3659884" title="Kościół Świętych Apostołów Piotra i Pawła w Sobocie">
Kościół Świętych Apostołów Piotra i Pawła w Sobocie

Kościół Świętych Apostołów Piotra i Pawła – rzymskokatolicki kościół parafialny należący do dekanatu Piątek diecezji łowickiej.
Historia i architektura.
Jest to świątynia wybudowana z cegły i kamienia na miejscu poprzedniej budowli. Kościół jest orientowany i został wzniesiony w stylu gotycko-renesansowym, ufundował go w 1518 roku Tomasz Sobocki. Budowla składa się z nawy i węższego od niej prostokątnego prezbiterium. Przy nim od strony południowej znajduje się przybudówka, mieszcząca zakrystię i skarbczyk. Od strony południowej przy nawie jest dostawiona kruchta. Nawę nakrywa sklepienie kolebkowe z lunetami, prezbiterium nakrywa sklepienie gwieździste, zakrystię nakrywa sklepienie kryształowe, a skarbczyk nakrywa sklepienie kolebkowe. Wewnątrz świątyni znajdują się trzy ołtarze. Na zewnątrz budowla jest opięta przyporami. We wnętrzu są umieszczone przyścienne, wykonane z piaskowca nagrobki Tomasza Sobockiego (zmarłego w 1527 roku), Jakuba Sobockiego (zmarłego w 1540 roku) i Cypriana Zawiszy Czarnego (zmarłego w 1827 roku). Tablica pamiątkowa ku czci tego ostatniego umieszczona jest w murze otaczającym kościół.

</doc>
<doc id="3659886" url="https://pl.wikipedia.org/wiki?curid=3659886" title="Katarzyna (1344/1346-1404/1405)">
Katarzyna (1344/1346-1404/1405)



</doc>
<doc id="3659887" url="https://pl.wikipedia.org/wiki?curid=3659887" title="Kim Naumenko">
Kim Naumenko

Kim Jełysejowycz Naumenko (ukr. Кім Єлисейович Науменко; ur. 19 sierpnia 1930 w Barwinkowem, zm. 15 grudnia 2013) – ukraiński historyk i archiwista.
W latach 1951-1976 oficer artylerii Armii Radzieckiej. W 1973 ukończył zaocznie wydział historii Państwowego Instytutu Pedagogicznego w Błagowieszczeńsku. Od 1977 podpułkownik rezerwy, zamieszkał we Lwowie. W latach 1989-2011 pracownik Instytutu Ukrainoznawstwa Narodowej Akademii Nauk Ukrainy. Zainteresowania badawcze: historia wojskowości Ukrainy, historia ukraińskiego ruchu niepodległościowego pierwszej połowy XX wieku. Jest autorem i współautorem 25 książek historycznych, ponad 200 publikacji prasowych, ok. 400 artykułów encyklopedycznych.

</doc>
<doc id="3659888" url="https://pl.wikipedia.org/wiki?curid=3659888" title="Rzut pionowy">
Rzut pionowy



</doc>
<doc id="3659890" url="https://pl.wikipedia.org/wiki?curid=3659890" title="KWP Lublin">
KWP Lublin



</doc>
<doc id="3659894" url="https://pl.wikipedia.org/wiki?curid=3659894" title="Álvaro Núñez">
Álvaro Núñez

 
Álvaro Adrián Núñez Moreira (ur. 11 maja 1973 w Riverze) – urugwajski piłkarz występujący na pozycji bramkarza.
Kariera klubowa.
Núñez karierę rozpoczynał w sezonie 1993 w zespole Fénix. W 1994 roku odszedł do Cerro, a w 1996 roku został graczem Rentistas. W tym samym roku awansował z nim z Segunda División do Primera División. W 1999 roku przeszedł do hiszpańskiej Numancii. W tamtejszej Primera División zadebiutował 22 sierpnia 1999 w wygranym 1:0 meczu z Realem Valladolid. W 2001 roku spadł z zespołem do Segunda División. W 2004 roku wrócił z nim na jeden sezon do Primera División, ale w 2005 roku ponownie spadł do Segunda División. W 2008 roku Núñez odszedł do CD Guadalajara z Segunda División B. W 2010 roku zakończył karierę.
Kariera reprezentacyjna.
W reprezentacji Urugwaju Núñez rozegrał jedno spotkanie (w 1999 roku). W tym samym roku został powołany do kadry na Copa América. Nie zagrał jednak na nim w żadnym spotkaniu, a Urugwaj zajął 2. miejsce w turnieju.

</doc>
<doc id="3659895" url="https://pl.wikipedia.org/wiki?curid=3659895" title="Rzut poziomy">
Rzut poziomy



</doc>
<doc id="3659897" url="https://pl.wikipedia.org/wiki?curid=3659897" title="Rzut ukośny">
Rzut ukośny



</doc>
<doc id="3659899" url="https://pl.wikipedia.org/wiki?curid=3659899" title="Inti Podestá">
Inti Podestá

 
Inti Podestá Mezzetta (ur. 23 kwietnia 1978 w Montevideo) – urugwajski piłkarz występujący na pozycji pomocnika.
Kariera klubowa.
Podestá karierę rozpoczynał w sezonie 1996 w zespole Danubio. Występował tam do sezonu 1999. W 1999 roku przeszedł do hiszpańskiej Sevilli. W Primera División zadebiutował 22 sierpnia 1999 w zremisowanym 2:2 meczu z Realem Sociedad. W 2000 roku spadł z zespołem do Segunda División. W 2001 roku wrócił z nim do Primera División. 7 grudnia 2003 w wygranym 3:2 spotkaniu z Realem Saragossa strzelił dwa gole, które jednocześnie były jego jedynymi w Primera División. W 2005 roku zakończył karierę.
Kariera reprezentacyjna.
W reprezentacji Urugwaju Podestá zadebiutował 17 czerwca 1999 w wygranym 3:2 towarzyskim meczu z Paragwajem. Jednocześnie było to jedyne spotkanie rozegrane przez niego w drużynie narodowej. W tym samym roku został powołany do kadry na Copa América. Nie zagrał jednak na nim w żadnym spotkaniu, a Urugwaj zajął 2. miejsce w turnieju.

</doc>
<doc id="3659902" url="https://pl.wikipedia.org/wiki?curid=3659902" title="Muminki na Riwierze">
Muminki na Riwierze

Muminki na Riwierze (fiń. "Muumit Rivieralla", ang. "Moomins on the Riviera") – fińsko-francuski film animowany oparty na komiksie autorstwa Tove Jansson o tym samym tytule. Polska premiera miała miejsce 11 października 2015 roku na kanale Canal+ Family.
Fabuła.
Muminki postanawiają wybrać się na wczasy na Riwierę Francuską. Tatuś Muminka zaprzyjaźnia się z francuskim arystokratą, Migotka wpada w oko pewnemu dżentelmenowi, przez co Muminek wpada w zazdrość. Tylko Mamusia postanawia poczekać, aż wszystko będzie tak jak dawniej.
Wersja polska.
Wersja polska: na zlecenie platformy nc+ - Studio Publishing
Dialogi: Katarzyna Michalska
Reżyseria: Dorota Kawęcka
Dźwięk i montaż: Jacek Kasperek
Kierownictwo produkcji: Aneta Staniszewska-Kozioł
Wystąpili:
Lektor: Maciej Gudowski

</doc>
<doc id="3659904" url="https://pl.wikipedia.org/wiki?curid=3659904" title="Soledad Acosta">
Soledad Acosta

Soledad Acosta Kemble (ur. 5 maja 1833, zm. 17 marca 1913) – kolumbijska pisarka i dziennikarka. Bywała w świecie, towarzyska i wytworna kobieta, która uzyskała znacznie lepsze wykształcenie niż większość Kolumbijek tamtego czasu. Współpracowała z licznymi czasopismami, m.in. "El Comercio", "El Deber" i "Revista Americana". W swojej twórczości poruszała tematy feministyczne, walczyła o równy dostęp do edukacji dla mężczyzn i kobiet i pisała na tematy związane z funkcjonowaniem kobiety w społeczeństwie i rodzinie. Publikowała pod licznymi pseudonimami, m.in. Andina, Bertilda, Renato.
Życiorys.
Soledad urodziła się 5 maja 1833 w Bogocie. Jej rodzicami byli Joaquín de Acosta y Pérez de Guzmán i Caroline Kemble Rowe. Jej ojciec był naukowcem, dyplomatą i generałem. Rodzice zapewnili jej dobre wykształcenie. Ukończyła szkołę La Merced w Bogocie, a następnie, od 1945 przez rok mieszkała z babcią od strony matki w Halifaksie, gdzie kontynuowała edukację. Później, aż do 1850 mieszkała z rodzicami w Paryżu. Jej wykształcenie obejmowało naukę języków - Soledad znała angielski, francuski i hiszpański. Nie miała dobrego kontaktu z rodzicami - ojca pochłaniały liczne zobowiązania naukowe i dyplomatyczne, natomiast od matki dystansowała ją wymagająca edukacja i silna religijność.
W 1850 roku rodzina wróciła do Bogoty. 5 maja 1855 r. Soledad wyszła za mąż za Jose Marię Samper Agudelo, znanego pisarza i dziennikarza. Para miała cztery córki: Bertildę (w przyszłości zakonnica i poetka), Blankę Leonor (ur. 1862) oraz Carolinę (ur. 1857) i Marię Josefę (ur. 1860); dwie ostatnie zmarły podczas epidemii ospy w Bogocie w 1972.
Po ślubie para mieszkała w Paryżu. Soledad zajmowała się pracą literacką, publikując w licznych czasopismach. W latach 1862-1863 przenieśli się do Peru, później wrócili do Bogoty. Jose Maria Samper Agudelo zaangażował się w politykę.
W 1875 roku, po tym jak jej mąż został aresztowany, Soledad została jedyną żywicielką rodziny. Zakładała czasopisma dla kobiet (m.in. "La Mujer"), w których autorki doradzały na temat prowadzenia domu, mody czy edukacji dzieci oraz publikowały życiorysy sławnych kobiet i drobne utwory literackie. Jose Maria Samper Agudelo zmarł w 1888 roku. Soledad przeniosła się do Paryża.
Twórczość.
Pełna twórczość Soledad Acosty nie jest znana - jej utwory rozproszone były po licznych czasopismach. Ocenia się, że napisała ok. 20 powieści, 50 opowiadań i setki artykułów prasowych. Pisywała artykuły dziennikarskie, relacje z podróży, powieści romantyczne, utwory krytycznoliterackie i in.

</doc>
<doc id="3659906" url="https://pl.wikipedia.org/wiki?curid=3659906" title="Giorgio Venturin">
Giorgio Venturin

 
Giorgio Venturin (ur. 9 lipca 1968 w Bollate) – włoski piłkarz występujący na pozycji pomocnika.
Kariera klubowa.
Venturin karierę rozpoczynał w 1987 roku w zespole Torino FC. W debiutanckim sezonie 1987/1988 nie rozegrał jednak żadnego spotkania w Serie A. Sezon 1988/1989 spędził na wypożyczeniu w Cosenzy z Serie B. Potem wrócił do Torino, grającego również grającego już w Serie B. Na sezon 1990/1991 został wypożyczony do pierwszoligowego SSC Napoli. W Serie A zadebiutował 23 września 1990 w przegranym 0:1 meczu z Parmą. W 1991 roku Venturin powrócił do Torino, które w międzyczasie awansowało do Serie A. W 1993 roku zdobył z zespołem Puchar Włoch.
W 1994 roku odszedł do S.S. Lazio, również występującego w Serie A. Pierwszy raz w jego barwach wystąpił 4 września 1994 w wygranym 1:0 pojedynku z Bari. W sezonie 1995/1996 grał na wypożyczeniu w Cagliari Calcio. W 1998 roku zdobył z Lazio Puchar Włoch oraz Superpuchar Włoch.
Na początku 1999 roku Venturin przeszedł do hiszpańskiego Atlético Madryt. W Primera División zadebiutował 24 stycznia 1999 w wygranym 2:1 spotkaniu z Celtą Vigo. Graczem Atlético był przez półtora roku, a po spadku tego klubu do Segunda División w sezonie 1999/2000, odszedł do Torino. W sezonie 2000/2001 wywalczył z nim awans z Serie B do Serie A. W 2002 roku odszedł do Taranto z Serie C1, a karierę kończył w 2005 roku w drużynie Lodigiani, grającej w Serie C2.
Kariera reprezentacyjna.
W reprezentacji Włoch Venturin zadebiutował 4 czerwca 1992 w wygranym 2:0 towarzyskim meczu z Irlandią. Jednocześnie było to jedyne spotkanie rozegrane przez niego w drużynie narodowej.

</doc>
<doc id="3659907" url="https://pl.wikipedia.org/wiki?curid=3659907" title="Diana Coupland">
Diana Coupland

Diana Coupland (właśc. Betty Diana Coupland, ur. 5 marca 1928 w Leeds, zm. 10 listopada 2006 w Coventry) – brytyjska wokalistka i aktorka, współcześnie pamiętana przede wszystkim jako odtwórczyni jednej z głównych ról w sitcomie "Bless This House" (1971-1976).
Życiorys.
Jako bardzo młoda dziewczyna chciała zostać tancerką baletową, ale na przeszkodzie stanęła jej kontuzja odniesiona w czasie jazdy konnej. Zamiast tego zaczęła śpiewać i już jako czternastolatka uzyskała etatowy angaż w klubie muzycznym w rodzinnym Leeds. Rok później cała jej rodzina przeniosła się do Londynu, aby mogła rozwijać swoją karierę jako wokalistka big-bandów grających w czołowych klubach i najdroższych hotelach brytyjskiej stolicy. Była także zatrudniana przez producentów filmowych do dubbingowania znanych aktorek w scenach, w których miały one śpiewać. W takim charakterze pojawiła się m.in. w filmie "Doktor No", pierwszej odsłonie serii obrazów o Jamesie Bondzie, gdzie była „śpiewającym głosem” Ursuli Andress.
Od 1959 występowała również na West Endzie, co po kilku latach skłoniło ją do całkowitego porzucenia kariery muzycznej na rzecz aktorstwa. W 1961 zadebiutowała w telewizji, gościnną rolą w serialu medycznym "Emergency – Ward 10". Początkowo pojawiała się głównie w serialach obyczajowych i kryminalnych, ale po występach m.in. w serialu "Please Sir!" oraz filmie Mela Brooksa "Dwanaście krzeseł" zaczęła być postrzegana przede wszystkim jako aktorka komediowa. To doprowadziło ją do otrzymania swojej najbardziej znanej roli, w sitcomie "Bless This House", gdzie partnerowała jako serialowa żona Sidowi Jamesowi, mającemu wówczas status gwiazdy brytyjskiego kina komercyjnego. Zagrała we wszystkich 65 odcinkach tej produkcji, a także w opartym na niej filmie kinowym.
W późniejszych latach swojej kariery pozostała przede wszystkim aktorką telewizyjną, występującą m.in. w takich serialach jak "Jedną nogą w grobie", "Na sygnale" czy "EastEnders". Zmarła w szpitalu uniwersyteckim w Coventry w wieku 74 lat. Przyczyną zgonu były powikłania po operacji, której poddała się w związku z ciągnącymi przez wiele lat kłopotami kardiologicznymi.

</doc>
<doc id="3659908" url="https://pl.wikipedia.org/wiki?curid=3659908" title="Georgia O'Keeffe">
Georgia O'Keeffe



</doc>
<doc id="3659911" url="https://pl.wikipedia.org/wiki?curid=3659911" title="Eufrozyna Suzdalska">
Eufrozyna Suzdalska

Eufrozyna, imię świeckie Teodulia, cu. "Prepodobnaja Jewfrosinija Suzdalskaja" (ur. pocz. XIII w., zm. 25 września 1250 w Suzdalu) – ruska księżna, prawosławna mniszka i święta.
Żywot.
Informacje o życiu Eufrozyny pochodzą zasadniczo z żywota napisanego najprawdopodobniej na przełomie lat 50. i 60. XVI w. w oparciu o starsze latopisy i na wzór żywotów innych świętych. Według żywota Teodulia była starszą córką księcia czernihowskiego Michała Wsiewołodowicza, co oznaczałoby, że urodziła się na początku XIII w. Równocześnie źródło to wskazuje, że piętnastoletnia dziewczyna została wysłana do Suzdala, by wyjść za mąż za Minę Iwanowicza, nazwanego w tekście „księciem”. Mógł on być synem warega Szymona, co oznaczałoby przynależność do rodu bojarskiego, a nie książęcego. W takim wypadku informacja o tym, że Teodulia była najstarszą córką księcia Michała, byłaby najpewniej nieprawdziwa.
Po nieoczekiwanej śmierci narzeczonego Teodulia wstąpiła do monasteru Złożenia Szaty Matki Bożej w Blachernie w Suzdalu i tam została postrzyżona na mniszkę z imieniem Eufrozyna. Żywot przypisuje jej liczne cuda: uratowanie monasteru podczas najazdu mongolskiego, przepowiednie, uzdrowienia. Data śmierci i pochówku Eufrozyny jest nieznana, funkcjonującą w literaturze datę 1250 należy traktować jedynie jako domysł.
Kult.
Kult Eufrozyny zaczął rozwijać się, gdy biskupem suzdalskim i tarusskim został Genadiusz, dotychczasowy przełożony monasteru Narodzenia Matki Bożej we Włodzimierzu. Z 1548 pochodzi najstarszy kalendarz wspomnień liturgicznych, w którym wskazano Eufrozynę jako świętą pod datą 25 września. Oficjalna kanonizacja mniszki z przeznaczeniem dla kultu w całej Rosji miała najprawdopodobniej miejsce w 1576. W rozwój kultu Eufrozyny był zaangażowany biskup suzdalski Warłaam, który w latach 1579–1585 opracował drugą redakcję pierwotnego, XVI-wiecznego żywota.
Relikwie mniszki zostały ekshumowane z monasterskiego cmentarza w 1698 przez metropolitę suzdalskiego i jurjewskiego Hilariona oraz biskupa tambowskiego Leoncjusza, na polecenie patriarchy moskiewskiego i całej Rusi Adriana.
Wystawiono je dla kultu w głównym soborze monasterskim. W 1919 raka z relikwiami świętej została otwarta w ramach zorganizowanej przez bolszewików kampanii otwierania relikwiarzy. W protokole oględzin relikwii zapisano, że w race znajdowały się szczątki owinięte czarną mantią. Relikwie skonfiskowano w 1922 podczas konfiskaty majątku Cerkwi Rosyjskiej i wystawiono w antyreligijnym oddziale regionalnego muzeum. W 1988 przekazano je do cerkwi Świętych Konstantyna i Heleny w Suzdalu, ówcześnie jedynej czynnej świątyni prawosławnej w mieście.
Eufrozyna wspominana jest trzykrotnie:

</doc>
<doc id="3659913" url="https://pl.wikipedia.org/wiki?curid=3659913" title="Bułgarski wikariat apostolski Tracji">
Bułgarski wikariat apostolski Tracji

Bułgarski Wikariat Apostolski Tracji (bułg.: "Тракийски български апостолически викариат"; łac.: "Apostolicus Vicariatus Thraciae Bulgarorum") – historyczna jednostka podziału terytorialnego Bułgarskiego Kościoła katolickiego w Imperium Osmańskim działająca w latach 1883–1926. Swoim zasięgiem obejmowała wilajet Edirne oraz Rumelię Wschodnią i Księstwo Bułgarii, a po ich zjednoczeniu w 1908, Carstwo Bułgarii. Siedziba ordynariusza znajdowała się w Cerkwi Świętego Patriarchy Eliasza w Adrianopolu.
Historia.
Ciągły wzrost poczucia tożsamości narodowej Bułgarów, utworzenie w 1876 roku autonomicznego państwa bułgarskiego oraz nadanie autonomii Rumelii Wschodniej sprzyjało rozwojowi Bułgarskiego Kościoła Prawosławnego i Katolickiego. Administrowanie wspólnotami bułgarskimi rozproszonymi na dużym obszarze, obejmującym poza Bułgarią i Rumelią tereny Macedonii, Tracji i stolicę imperium, Stambuł, stało się bardzo trudne. W tej sytuacji, w 1882 roku Stolica Apostolska postanowiła o reorganizacji struktury Bułgarskiego Kościoła katolickiego, czego efektem było utworzenie wikariatów apostolskich Konstantynopola, Macedonii oraz Tracji. 7 kwietnia 1883 roku ordynariuszem Bułgarskiego Wikariatu Apostolskiego Tracji został mianowany dotychczasowy wikariusz generalny Nila Izvorova Michał Petkow. 22 kwietnia abp Nil Izvorov w asyście bp. Beniamina Evsebidhesa i bp. Fedele Abatiego udzielił mu sakry biskupiej z tytularną stolicą w Hebron. W 1897 roku liczba wiernych wynosiła 3000 osób, w 12 parafiach. Na terenie wikariatu znajdowało się 10 kościołów i 7 kaplic, w których posługiwało 19 księży diecezjalnych oraz dziewięciu ojców zakonnych, należących do wspólnot zmartwychwstańców i Asumcjonistów. W 1903 roku liczba wiernych wzrosła do 4600 w 17 parafiach. Posługę pełniło 20 księży diecezjalnych, 11 zakonników rytu bizantyjsko-słowiańskiego i 13 rzymskokatolickich w 12 kościołach i 8 kaplicach.
Wybuch wojen bałkańskich dramatycznie zmienił sytuację w wikariacie trackim. W wyniku pierwszej wojny bałkańskiej dach nad głową straciło prawie 3,5 tysiąca wiernych zamieszkujących tereny Turcji. W tej sytuacji znaczna część wiernych przeniosła się na terytorium Bułgarii. Również biskup Michał Petkow przeniósł się z całą administracją do Sofii. Sytuacja pogorszyła się w trakcie II wojny bałkańskiej, kiedy to tereny Macedonii zostały podbite przez wojska greckie i serbskie. Rozpoczęły się prześladowania Bułgarów, a wszystkie bułgarskie parafie greckokatolickie, poza Salonikami zostały zamknięte lub zmuszone do przejścia na prawosławie. 29 kwietnia 1914 roku arcybiskup Michał Mirow, zwierzchnik Bułgarskiego Kościoła Katolickiego zwrócił się z prośbą do biskupa Michała Petkowa o przyjęcie pod swoją jurysdykcję 11 parafii z 13 duchownymi i 3000 wiernych uchodźców z Macedonii, którzy schronili się w Bułgarii. W ten sposób sytuacja na terenach Bułgarii stała się jeszcze bardziej krytyczna. Liczba parafii wzrosła z 8 w 1913 roku do 31 w roku 1914, z czego 20 nie posiadały stałej opieki duszpasterskiej, kościołów i szkół. 17 lutego 1915 roku bp Petkow przeniósł się do Płowdiwu, a po zakończeniu I wojny światowej powrócił do Edirne, gdzie zmarł 27 maja 1921 roku. W 1920 roku papież Benedykt XV przekazał sumę 1,6 mln lewów na budowę cerkwi greckokatolickiej w Sofii, której kamień węgielny został poświęcony 17 września 1922 roku. Otwarcie i poświęcenie Cerkwi pod wezwaniem Zaśnięcia Matki Bożej odbyło się 27 sierpnia 1924 roku.
13 czerwca 1921 roku biskup Isaias Papadopoulos, będący przedstawicielem Kongregacji ds. Kościołów Wschodnich w Bułgarii, tymczasowym administratorem wikariatu mianował księdza Christophera Kondowa, podnosząc go do godności archimandryty. 25 czerwca w imieniu Stolicy Apostolskiej biskup Wikenti Pejew, ordynariusz Wikariatu apostolskiego Sofii i Płowdiwu, mianuje Konodowa administratorem apostolskim wikariatu trackiego. To jego staraniem przyśpieszono budowę cerkwi Zaśnięcia Matki Bożej w Sofii. Na przełomie 1923 i 1924 roku stan zdrowia Konodowa pogorszył się i 6 stycznia 1924 poprosił Kongregację ds. Kościołów Wschodnich o zwolnienie z urzędu. 20 lutego kard. Porcelli udzielił mu tymczasowego zwolnienia z urzędu, powołując administratorem apostolskim "sede plena" za namową biskupa Pejewa księdza Jozafata Kozarowa. Jednak 11 kwietnia 1924 roku archimandryta Konodow umarł, a Jozefat Kozarow został administratorem apostolskim. 19 marca 1925 roku papież Pius IX powołał arcybiskupa Angelo Roncalliego wizytatorem apostolskim Kościoła wschodniego w Bułgarii. Roncalli przybył do Bułgarii 25 kwietnia i od razu przystąpił do pracy, dokonując objazdu po parafiach, organizując rozmowy z duchowieństwem. 30 kwietnia spotkał się z carem Borysem III, a 28 sierpnia ze Świętym Soborem Egzarchatu Bułgarii. 3 listopada 1925 roku umarł Jozefat. Kilka dni później Rancalli wyznaczył na administratora diecezjalnego Stefana Kurteffa oraz przystąpił do przygotowania projektu reorganizacji bułgarskiego Kościoła. Efektem tych prac było utworzenie 25 lipca 1926 roku Egzarchatu Apostolskiego w Sofii, obejmujący swoim zasięgiem terytorium państwa bułgarskiego, natomiast wierni z terenów Tracji przeszli pod jurysdykcję Egzarchatu apostolskiego europejskiej części Imperium Tureckiego Greckiego Kościoła Katolickiego. Jego ordynariuszem został biskup Stefana Kurteff, który przybrał imię Cyryl.

</doc>
<doc id="3659914" url="https://pl.wikipedia.org/wiki?curid=3659914" title="Callan O'Keeffe">
Callan O'Keeffe



</doc>
<doc id="3659915" url="https://pl.wikipedia.org/wiki?curid=3659915" title="Miles O'Keeffe">
Miles O'Keeffe



</doc>
<doc id="3659917" url="https://pl.wikipedia.org/wiki?curid=3659917" title="Eileen O'Keeffe">
Eileen O'Keeffe



</doc>
<doc id="3659924" url="https://pl.wikipedia.org/wiki?curid=3659924" title="Jean-Paul Vonderburg">
Jean-Paul Vonderburg

 
Jean-Paul Vonderburg (ur. 31 lipca 1964) – szwedzki piłkarz występujący na pozycji obrońcy.
Kariera klubowa.
Vonderburg karierę rozpoczynał w 1984 roku w zespole Hammarby. Występował w nim przez pięć sezonów, do sezonu 1988. Następnie, po degradacji Hammarby do trzeciej ligi, przeszedł do Malmö. W 1989 roku zdobył z nim Puchar Szwecji. W trakcie sezonu 1992 przeniósł się do duńskiego zespołu Aarhus. W jego barwach rozegrał pięć spotkań. W 1993 roku Vonderburg został graczem japońskiego Sanfrecce Hiroszima. W 1994 roku wywalczył z nim wicemistrzostwo Japonii. W 1995 roku wrócił do Hammarby. W tym samym roku spadł z nim z Allsvenskan do Superettan. W 1996 roku zakończył karierę.
Kariera reprezentacyjna.
W reprezentacji Szwecji Vonderburg zadebiutował 14 lutego 1990 w przegranym 1:2 towarzyskim meczu ze Zjednoczonymi Emiratami Arabskimi. W latach 1990-1991 w drużynie narodowej rozegrał 4 spotkania. Był pierwszym czarnoskórym reprezentantem Szwecji.

</doc>
<doc id="3659927" url="https://pl.wikipedia.org/wiki?curid=3659927" title="Konsulat RP w Koszycach">
Konsulat RP w Koszycach

Konsulat RP w Koszycach (słow. "Konzulát Polské republiky v Košicích") – niefunkcjonujący obecnie polski urząd konsularny w Koszycach, w ówczesnej Czechosłowacji.
Historia.
Początki działalności pierwszego urzędu polskiego (placówki, delegacji, komisji) w Koszycach sięgają 1918, który za główne zadanie miał sprowadzanie do kraju jednostek wojskowych, przekształconego w oficjalnie powołany wicekonsulat (1922–1925). Następnie obniżono mu rangę – była to agencja konsularna (1925–1928), ponownie przekształcając go w wicekonsulat (1928–1931) i przenosząc do Użhorodu.
Siedziba.
Początkowo konsulat mieścił się w budynku mieszkalnym z 1898 na "Tordassycho" 3, ob. Bačikova (1922–1925), następnie w budynku mieszkalnym/pałacu Tosta z 1912 (proj. György Dénes) przy ul. "Rakoczego" 16, ob. Moyzesova (1925–1930); w latach powojennych lokalna siedziba Towarzystwa Przyjaźni Czechosłowacko-Radzieckiej ("Zväz česko-slovensko-sovietskeho priateľstva"), określana domem ČSSP.

</doc>
<doc id="3659931" url="https://pl.wikipedia.org/wiki?curid=3659931" title="Frank Pingel">
Frank Pingel

 
Frank Pingel (ur. 9 maja 1964 w Vejlby) – duński piłkarz występujący na pozycji napastnika.
Kariera klubowa.
Pingel karierę rozpoczynał w duńskim zespole IK Skovbakken. W 1986 roku spadł z nim z drugiej do trzeciej ligi. W 1987 roku przeszedł do pierwszoligowego Aarhus. W tym samym roku, a także w 1988 roku zdobył z nim Puchar Danii. Pod koniec 1988 roku przeszedł do angielskiego Newcastle United. W Division One zadebiutował 14 stycznia 1989 w przegranym 1:3 meczu z Aston Villą. W Newcastle Pingel występował do końca sezonu 1988/1989.
Następnie wrócił do Danii, gdzie został graczem klubu Brøndby. W 1989 roku wywalczył z nim Puchar Danii, a także wicemistrzostwo Danii. Z kolei w latach 1990 oraz 1991 zdobywał z Brøndby mistrzostwo Danii. W 1991 roku Pingel odszedł do niemieckiego TSV 1860 Monachium z 2. Bundesligi. Po sezonie 1991/1992 wrócił jednak do Brøndby. W 1993 roku wyjechał do Turcji, gdzie grał w Bursasporze oraz Fenerbahçe SK. Występował także we francuskim Lille OSC, a także ojczystym Aarhus Fremad, gdzie zakończył karierę.
Kariera reprezentacyjna.
W reprezentacji Danii Pingel zadebiutował 4 września 1991 w zremisowanym 0:0 towarzyskim meczu z Islandią. 25 września 1991 w wygranym 4:0 pojedynku eliminacji Mistrzostw Europy 1992 z Wyspami Owczymi strzelił pierwszego gola w kadrze.
W latach 1991–1994 w drużynie narodowej Pingel rozegrał 11 spotkań i zdobył 5 bramek.

</doc>
<doc id="3659934" url="https://pl.wikipedia.org/wiki?curid=3659934" title="Salibandyliiga fińska w unihokeju mężczyzn">
Salibandyliiga fińska w unihokeju mężczyzn

Salibandyliiga fińska w unihokeju mężczyzn – najwyższa klasa ligowych rozgrywek unihokeja mężczyzn w Finlandii. Triumfator ligi zostaje Mistrzem Finlandii, dwie najsłabsze drużyny zostają relegowane do I Dywizji. Najbardziej utytułowanym klubem jest SSV Helsinki, który posiada 11 tytułów mistrzowskich.
Historia.
Fińska liga unihokeja rozpoczęła regularne rozgrywki w sezonie 1985/1986 pod nazwą Miesten Mestaruussarja (pol. "mistrzostwa mężczyzn"), która obowiązywała do 1994 r., kiedy to została przemianowana na "Salibandyliiga" (pol. "liga unihokeja"). Organizowana jest przez firmę "SSBL Salibandy Oy" należącą do Fińskiego Związku Unihokeja."."

</doc>
<doc id="3659937" url="https://pl.wikipedia.org/wiki?curid=3659937" title="Międzynarodowy Dzień Sportu dla Rozwoju i Pokoju">
Międzynarodowy Dzień Sportu dla Rozwoju i Pokoju

Międzynarodowy Dzień Sportu na rzecz Rozwoju i Pokoju (ang. "International Day of Sport for Development and Peace" – IDSDP) – święto ustanowione przez Zgromadzenie Ogólne Organizacji Narodów Zjednoczonych 23 sierpnia 2013 rezolucją A/RES/67/296, dla przyczynienia się do realizacji celów ONZ na rzecz rozwoju i pokoju. Dniem obchodów wyznaczono 6 kwietnia, co upamiętnia otwarcie w 1896 roku w Atenach (Grecja) pierwszych letnich igrzysk olimpijskich w epoce nowożytnej.
Ustanowienie tego dnia jest związane z uznaniem przez ONZ potencjalnych możliwości oddziaływania sportu na rozwój praw człowieka, społeczny i gospodarczy.
Pierwsze obchody odbyły się w 2014 roku. 4 kwietnia tego roku w Genewie Biuro Organizacji Narodów Zjednoczonych ds. Sportu na rzecz Rozwoju i Pokoju (ang. "United Nations Office on Sport for Development and Peace" – UNOSDP), wraz z głównym Biurem Organizacji Narodów Zjednoczonych (ang. "United Nations Office" – UNOG) i Grupą Przyjaciół Sportu na rzecz Rozwoju i Pokoju (ang. "Group of Friends of Sport for Development and Peace"), było organizatorem panelu dyskusyjnego o wartości i wykorzystaniu sportu w przemianach społecznych. Po dyskusji odbył się symboliczny bieg wokół Palais des Nations. Z okazji obchodów święta sekretarz generalny Organizacji Narodów Zjednoczonych Ban Ki-moon stwierdził:

</doc>
<doc id="3659941" url="https://pl.wikipedia.org/wiki?curid=3659941" title="Goresztnici">
Goresztnici

Goresztnici, Goreszlaci, Czureci, Błysyci, Germanowci, Luta () – okres trzech dni (28–30 lipca) w bułgarskim kalendarzu, obchodzony na cześć ognia, głównie dla ochrony przed ogniem.
Wschodni Kościół prawosławny w tych dniach wspomina męczenników: Kirika i Julitę (28 lipca), Antinogena i Julię-dziewicę (29 lipca) oraz św. Marinę (30 lipca).
Po zmianie z kalendarza juliańskiego na kalendarz gregoriański okres trwał w dniach 15–17 lipca. Obyczaj ten obchodzony jest w całej Bułgarii, lecz pod różnymi nazwami. Według powszechnej opinii Goresztnici są najgorętszymi dniami w roku. W tym czasie zabrania się jakiejkolwiek pracy polowej lub domowej, ponieważ uważa się, że w przeciwnym razie dojdzie do pożaru domu lub dworu. Uważa się, że fundamenty lub pozostawione snopy siana zapalają się samoistnie, przez zstąpienie ognia z nieba. Zabronione jest wynoszenie ognia poza dom; szczególnie w pierwszym i ostatnim dniu Goresztnici.
W regionie sofijskim istnieją wróżby odnośnie do tego, jaka będzie pogoda w nowym roku. Styczeń, luty i marzec odpowiadają trzem dniom Goresztnici, i tak jeśli dzień będzie ciepły, to i dany miesiąc także, jeśli dzień będzie zimny – zapowiadane będą chłód i śnieżyce.
W regionie wełeskim swoje święto w tych dniach mają rzemieślnicy, których profesje są związane z ogniem. W tych dniach ludzie chętnie kąpią się w leczniczych źródłach, ponieważ wierzą, że ich siła uzdrawiająca jest znacznie większa.
Dawniej pierwszego dnia wieczorem gaszono ogień we wszystkich paleniskach, w drugim dniu nie palono go w ogóle, a w trzecim wzniecano ponownie żywy ogień. Wiąże się to z przekonaniem, że w tym dniu z nieba spada ogień, a św. Marina jest panią ognia.

</doc>
<doc id="3659942" url="https://pl.wikipedia.org/wiki?curid=3659942" title="Śliniąca się Jędza">
Śliniąca się Jędza

Śliniąca się Jędza (wal. "Gwrach y Rhibyn") – ludowa nazwa dla złego, kobiecego ducha walijskiego, odpowiednika irlandzkiej zjawy Banshee.
Duch przybierać ma postać starej, przygarbionej kobiety o zmierzwionych, brudnych włosach, haczykowatym nosie, nieprzyjemnym, odpychającym spojrzeniu i długich rękach, zakończonych szponami. Ręce niekiedy przybierają postać skrzydeł pokrytych łuskami. 
Śliniąca się Jędza wydaje wysokie, przenikliwe krzyki, które zwiastują śmierć jakiejś osoby. Nawiedza głównie stare, walijskie rodziny (Stradlingów, de Claresów oraz Barrych). Najczęściej ma być widywana w ruinach zamku Pennard na półwyspie Gower.
John Rhys, znawca folkloru walijskiego, twierdzi, że postać uważana bywa często za ducha przodka, ale może też się wywodzić od którejś z przedchrześcijańskich bogiń z mitologii walijskiej. Według Wirta Sykes'a, autora książki "British Goblins", można odczytać czy śmierć ma dotyczyć mężczyzny (krzyk brzmi wtedy: "Oh, oh! fy ngwr, fy ngwr!", czyli "Ach mój mąż!" lub: "Fy mlentyn, fy mlentyn bach!", czyli "Moje dziecko, moje małe dziecko!"). W Walii funkcjonowało dawniej powiedzenie ludowe "Brzydka jak Śliniąca się Jędza".

</doc>
<doc id="3659947" url="https://pl.wikipedia.org/wiki?curid=3659947" title="Horst Frank">
Horst Frank

Horst Frank (ur. 7 maja 1942 w Lommatzsch, zm. 29 kwietnia 1962 w Berlinie) – ofiara śmiertelna Muru Berlińskiego zmarła wskutek postrzelenia przez wojska graniczne NRD podczas próby ucieczki do Berlina Zachodniego.
Życiorys.
Po wyuczeniu się zawodu ogrodnika Horst Frank przeniósł się z rodzinnej Saksonii do Berlina, gdzie znalazł zatrudnienie w państwowych zakładach zieleni miejskiej w dzielnicy Weißensee. W obliczu zbliżającego się powołania do zasadniczej służby wojskowej w NVA zdecydował się na ucieczkę do Berlina Zachodniego. Wraz z pochodzącym z jego rodzinnych stron przyjacielem Detlevem W. udał się 29 kwietnia 1962 r. do pasa umocnień leżących w pobliżu kolonii ogródków działkowych "Schönholz", gdzie około godziny 0:30 obaj przekroczyli granicę, rozcinając nożycami do cięcia drutu pierwszy z płotów, po czym ostrożnie czołgając się przedostali się do mającego szerokość ok. 80 metrów tzw. pasa śmierci. Dzięki ostrożności udało im się także zauważyć drut-potykacz, który zręcznie ominęli bez uruchomienia alarmu. Po czterech godzinach, kiedy obaj uciekinierzy znajdowali się pomiędzy drugim a trzecim pasem zasieków, Horst Frank został odkryty. Zaplątując się w zwój drutów kolczastych i nie mogąc się uwolnić, został wielokrotnie postrzelony, podczas gdy Detlev W. zdołał uciec na stronę zachodnią. Ranny Frank zabrany został przez żołnierzy do szpitala policyjnego Krankenhaus der Volkspolizei, gdzie około godziny 4:00 zmarł.
Po zjednoczeniu Niemiec i ustanowieniu w 1990 r. nowej konstytucji, trzej strzelający żołnierze zostali pociągnięci do odpowiedzialności, otrzymując w 1995 r. kary od 15 do 18 miesięcy pozbawienia wolności w zawieszeniu.

</doc>
<doc id="3659949" url="https://pl.wikipedia.org/wiki?curid=3659949" title="Ardino">
Ardino

Ardino (bułg. Apдинo, tur. Eğridere) — miasto znajdująca się w południowej Bułgarii, w Rodopach. Leży w obwodzie Kyrdżali, w pobliżu Madan. W 2011 roku liczba mieszkańców miasta wynosiła 3493; znaczną część ludności stanowi mniejszość turecka.
Miasto jest znane w Bułgarii ze względu na rozwinięty przemysł włókienniczy oraz znajdującą się w nim fabrykę tabaki oraz fabrykę maszyn. W pobliżu Ardino znajduje się "Djavolski Most" (pol. Diabelski most). 

</doc>
<doc id="3659952" url="https://pl.wikipedia.org/wiki?curid=3659952" title="Francesco Maria Greco">
Francesco Maria Greco



</doc>
<doc id="3659953" url="https://pl.wikipedia.org/wiki?curid=3659953" title="Części szkieletowe">
Części szkieletowe



</doc>
<doc id="3659954" url="https://pl.wikipedia.org/wiki?curid=3659954" title="Flatiron">
Flatiron



</doc>
<doc id="3659955" url="https://pl.wikipedia.org/wiki?curid=3659955" title="Andrzej Kryński (unihokeista)">
Andrzej Kryński (unihokeista)

Andrzej Kryński (7 marca 1986) – polski unihokeista.
Sukcesy.
Reprezentacyjne.
Statystyki występów w reprezentacji.

</doc>
<doc id="3659957" url="https://pl.wikipedia.org/wiki?curid=3659957" title="Nowe przygody Calineczki">
Nowe przygody Calineczki

 – japoński serial animowany wyprodukowany przez Enoki Films. Serial nawiązuje do baśni Hansa Christiana Andersena pt. "Calineczka".
Fabuła.
W małym miasteczku mieszka dziewczynka o imieniu Mia (Maja). Pewnego razu podczas czytania bajki, strony książki zaczęły świecić jasnym blaskiem, a Mia została zamieniona w maleńką dziewczynkę wielkości 2 cali – Calineczkę. Odmieniona, maleńka Maja trafia do Krainy Snów. Aby z niej wrócić musi dostać się do Południowej Krainy i odnaleźć Kryształowego Księcia. Dobra wróżka Angela pomaga dziewczynce i obdarowuje ją magicznymi czerwonymi bucikami. W tej niesamowitej podróży maleńkiej Mai towarzyszy Diamencik – cukrowy elf z Królestwa Słodyczy.
Wersja polska.
Wersja TV.
W Polsce serial był emitowany po raz pierwszy od 14 czerwca 1993 do 13 grudnia 1993 na kanale TVP 2 z japońskim dubbingiem.
Następnie na Polsacie 2 z dubbingiem włoskim.
Wersja z lat 90 z polskim lektorem Markiem Gajewskim.
Wersja VHS.
Calineczka – wersja wydana na VHS. Dystrybucja: Cass Film (wersja skrócona, dwie edycje z różnymi okładkami).
Wersja DVD.
Calineczka – wersja wydana na DVD w serii "Miś Timiś poleca". Wydawca: TiM Film Studio, Filmostrada. Amerykańska wersja językowa wyreżyserowana przez Jima Terriego.

</doc>
<doc id="3659967" url="https://pl.wikipedia.org/wiki?curid=3659967" title="Oļegs Karavajevs">
Oļegs Karavajevs

 
Oļegs Karavajevs (ur. 13 lutego 1961, zm. październik 2020) – łotewski piłkarz występujący na pozycji bramkarza.
Kariera klubowa.
Karavajevs karierę rozpoczynał w Ałdze Frunze. W sezonie 1979 spadł z nią z drugiej ligi do trzeciej. W 1981 roku przeszedł do pierwszoligowego Pakstakoru Taszkent, a w 1982 roku wrócił do Ałgi. W 1984 roku ponownie trafił do pierwszej ligi, tym razem jako gracz Kajratu Ałmaty. Spędził tam sezon 1984, a następnie do 1991 roku występował w drugiej lidze w drużynach SKA Chabarowsk, Daugava Ryga oraz Fakieł Woroneż.
W 1991 roku Karavajevs przeszedł do jugosłowiańskiego zespołu OFK Beograd. W tym samym roku awansował z nim z drugiej ligi do pierwszej. W 1993 roku odszedł do łotewskiej Olimpiji Ryga. Jednak jeszcze w tym samym roku przeniósł się do cypryjskiego Evagorasu Pafos i spędził tam sezon 1993/1994.
W 1994 roku Karavajevs przeszedł do niemieckiego klubu FC Carl Zeiss Jena grającego w Regionallidze. Po roku został graczem drugoligowego FSV Zwickau. W 2. Bundeslidze zadebiutował 19 sierpnia 1995 w wygranym 3:0 meczu z 1. FSV Mainz 05. W Zwickau występował przez trzy sezony.
W 1998 roku wrócił na Łotwę, do zespołu Skonto. W tym samym roku wywalczył z nim mistrzostwo Łotwy oraz Puchar Łotwy. W 1999 roku, po zdobyciu z FK Rīga Pucharu Łotwy, zakończył karierę.
Kariera reprezentacyjna.
W reprezentacji Łotwy Karavajevs zadebiutował 12 sierpnia 1992 w przegranym 1:2 meczu eliminacji mistrzostw świata 1994 z Litwą. W latach 1992-1999 w drużynie narodowej rozegrał 38 spotkań.

</doc>
<doc id="3659969" url="https://pl.wikipedia.org/wiki?curid=3659969" title="Rolands Bulders">
Rolands Bulders

Rolands Bulders (ur. 12 marca 1965 w Lipawie) – łotewski piłkarz występujący na pozycji napastnika.
Kariera klubowa.
Bulders karierę rozpoczynał w trzecioligowym Liepājas Metalurgs. W 1989 roku spadł z nim do czwartej ligi, a klub zmienił nazwę na Olimpija Lipawa. W 1991 roku został zawodnikiem Pārdaugavy Ryga, grającej w nowo powstałej lidze łotewskiej. W tym samym roku przeszedł do RAF Jelgava, a w następnym wrócił do Olimpiji.
Na początku 1993 roku Bulders został graczem angielskiego Charltonu Athletic z Division Two. Nie rozegrał tam jednak żadnego spotkania i w połowie 1993 roku odszedł do szwedzkiej Kiruny występującej w trzeciej lidze. W tym samym roku awansował z nią jednak do drugiej ligi. Sezon 1995 spędził z kolei w innym drugoligowcu, IK Brage.
Następnie Bulders grał w węgierskim Stadlerze, a także łotewskich drużynach Metalurgs Lipawa oraz FK Ventspils. W 2000 roku zakończył karierę.
Kariera reprezentacyjna.
W reprezentacji Łotwy Bulders zadebiutował 8 kwietnia 1992 w przegranym 0:2 towarzyskim meczu z Rumunią. 21 lutego 1993 w wygranym 2:0 towarzyskim pojedynku z Estonią strzelił swojego pierwszego gola w kadrze.
W latach 1992-1999 w drużynie narodowej rozegrał 33 spotkania i zdobył 3 bramki.

</doc>
<doc id="3659970" url="https://pl.wikipedia.org/wiki?curid=3659970" title="Awigdor Ben-Gal">
Awigdor Ben-Gal

Awigdor Ben-Gal (hebr.: אביגדור בן-גל, urodzony jako Janusz Goldlust 14 maja 1936 w Łodzi, zm. 13 lutego 2016 w Izraelu) – izraelski wojskowy urodzony w Polsce, generał dywizji Sił Obronnych Izraela.
Życiorys.
W czasie II wojny światowej rodzina Goldlustów uciekła na tereny pod okupacją sowiecką, skąd zesłano ich na Syberię. Po śmierci matki Janusz Goldlust wraz z siostrą opuścił Związek Radziecki z armią Andersa i trafił do Izraela.
W 1955 roku wstąpił do tamtejszych sił zbrojnych. Dawne imię Janusz przybrał jako pseudonim. Walczył w kolejnych wojnach toczonych przez Izrael – w wojnie 1956 roku z Egiptem, w wojnie sześciodniowej (został wówczas ranny) i w wojnie Jom Kipur, gdzie zasłużył się jako dowódca sił izraelskich, które powstrzymały natarcie mających przewagę liczebną Syryjczyków w toku bitwy pancernej w tzw. Dolinie Łez. Po wojnie Mosze Dajan mówił, że Awigdor Ben-Gal „ocalił Państwo Izrael”. W 1976 roku uczestniczył w planowaniu operacji „Entebbe”. W latach 1977–1981 stał na czele Dowództwa Północnego.
Miał żonę i siedmioro dzieci. Po odejściu z wojska zasiadał między innymi w zarządzie Israel Aerospace Industries. Ponadto regularnie odwiedzał Polskę. Ubiegał się o zwrot rodzinnych nieruchomości skonfiskowanych w czasach PRL-u. Pochowano go na telawiwskim cmentarzu Kirjat Sza’ul.

</doc>
<doc id="3659971" url="https://pl.wikipedia.org/wiki?curid=3659971" title="Jurijs Ševļakovs">
Jurijs Ševļakovs

 
Jurijs Ševļakovs (ur. 24 stycznia 1959 w Moskwie) – łotewski piłkarz występujący na pozycji obrońcy.
Kariera klubowa.
Ševļakovs karierę rozpoczynał w CSKA Moskwa, gdzie występował w drużynach juniorskich, a także rezerwach. W 1981 roku został graczem trzecioligowego Cemientu Noworosyjsk. W 1982 roku przeszedł do drugoligowej Daugavy Ryga. W 1989 roku spadł z nią do trzeciej ligi. W 1991 roku wyjechał do Finlandii, by występować w tamtejszym FC Ilves. Spędził tam sezony 1991 oraz 1993, a w sezonie 1992 grał w drużynie VanPa-70.
W 1994 roku Ševļakovs przeszedł do łotewskiego Skonto. Przed zakończeniem kariery w 1997 roku, zdobył z nim cztery mistrzostwa Łotwy (1994, 1995, 1996, 1997) oraz dwa Puchary Łotwy (1995, 1997).
Kariera reprezentacyjna.
W reprezentacji Łotwy Ševļakovs zadebiutował 12 sierpnia 1992 w przegranym 1:2 meczu eliminacji Mistrzostw Świata 1994 z Litwą. 30 kwietnia 1997 w wygranym 2:0 pojedynku eliminacji Mistrzostw Świata 1998 z Białorusi strzelił dwa gole, które jednocześnie były jego jedynymi w kadrze.
W latach 1992-1997 w drużynie narodowej Ševļakovs rozegrał 44 spotkania i zdobył 2 bramki.

</doc>
<doc id="3659972" url="https://pl.wikipedia.org/wiki?curid=3659972" title="Peter Göring">
Peter Göring

Peter Göring (ur. 28 grudnia 1940 w Dreźnie, zm. 23 maja 1962 in Berlinie) – żołnierz wojsk granicznych NRD, raniony śmiertelnie w wyniku strzelaniny z policjantami Berlina Zachodniego podczas udaremnienia próby ucieczki nieletniego z Berlina Wschodniego. W związku z okolicznościami śmierci Göring zaliczany jest przez historyków niemieckich do ofiar śmiertelnych Muru Berlińskiego.
Okoliczności śmierci.
Jako wykwalifikowany czyściciel odlewów 19-letni Göring wstąpił w 1960 r. do podlegających jeszcze wówczas Volkspolizei oddziałów ochrony pogranicza. 23 maja 1962 r. wraz z innym dowodzącym posterunkiem żołnierzem pełnił służbę w pobliżu Cmentarza Inwalidów przy Spandauer Schifffahrtskanal, którego leżący naprzeciw brzeg stanowił granicę Berlina Zachodniego. Około godziny 17:35 zauważony został przez nich 14-letni uczeń Wilfried Tews, który po pokonaniu graniczącego z Cmentarzem Inwalidów muru wskoczył do szerokiego na około 22 metry kanału, płynąc w kierunku Berlina Zachodniego i znajdując się tym samym w zasięgu obserwacji dwóch wieżyczek strażniczych, spośród których jedna mieściła się na oddalonym o 300 metrów moście Sandkrugbrücke. Po oddaniu strzałów ostrzegawczych żołnierze otworzyli ogień do przepływającego kanał chłopca.
W celu upewnienia się, czy dryfujący bez ruchu uciekinier nie symuluje, żołnierze oddali kilka kolejnych strzałów. Zamknięte akta wojskowo-sądownicze b. NRD dowiodły, iż pomimo wyraźnego rozkazu swojego przełożonego Göring opuścił zajmowaną przez siebie wieżyczkę w celu zajęcia dogodnej pozycji do strzału, znajdując się tym samym najbliżej uciekającego, przez co nie tylko naruszył przepisy o użyciu broni poprzez strzelanie do dziecka, lecz przy okazji strzelał w stronę Berlina Zachodniego. Spośród łącznej liczby 121 strzałów oddanych przez żołnierzy NRD ze znajdującego się w rękach Göringa karabinka typu AK-47 oddanych zostało 44.
Kilka spośród strzałów drugiej serii trafiło również w nabrzeże Berlina Zachodniego, zagrażając przez to patrolowi policyjnemu, który przyszedł z pomocą uciekającemu chcąc wyciągnąć go z wody – ten skierował się bowiem ku oddalonej o 100 metrów jedynej kei ze schodkami. Policjanci również odpowiedzieli ogniem, wskutek czego trzykrotnie trafiony został znajdujący się naprzeciw nich Göring: jedna z kul uszkodziła prawy palec wskazujący, inna lewy bark, kolejna okolicę lewej nerki. Analiza dochodzeniowa w Berlinie Wschodnim wykazała jednak, iż tenże zmarł nie wskutek bezpośredniego postrzału, lecz w związku z trafieniem rykoszetem przez pocisk, który odbił się od muru. Ranny Göring zginął na miejscu, inny z żołnierzy otrzymał postrzał w udo. Wyłowiony przez policjantów Wilfried Tews przeżył, trafiony został jednak przez żołnierzy NRD ośmioma kulami, powodującymi jego trwałe kalectwo.
Propaganda NRD.
Göring był pierwszym żołnierzem wojsk granicznych NRD, który zginął podczas służby na murze od strzałów zachodnioberlińskiej policji. Propaganda NRD przedstawiła jego śmierć jako morderstwo, tworząc legendę jakoby współsprawcą miała być francuska organizacja terrorystyczna "Organizacja Tajnej Armii". Göring został awansowany pośmiertnie do stopnia kaprala oraz wyniesiony do rangi bohatera. Ku jego czci umieszczono tablicę pamiątkową z brązu, którą zdemontowano w 1993 r. W całym kraju imieniem jego nazwano szkoły, ulice, sekcję kolarską klubu sportowego we Frankfurcie nad Odrą oraz jedną z organizacji pionierskich. Jego miejsce pochówku na cmentarzu w saksońskim mieście Glashütte stało się miejscem uroczystości państwowych.
Sprawa Petera Göringa po zjednoczeniu.
12 lat po zjednoczeniu Niemiec, od 28 maja do 14 czerwca 2002 r., odbył się przed berlińskim sądem proces trzech strzelających do Wilfrieda Tewsa żołnierzy, których oskarżono o próbę usiłowania zabójstwa. Sąd uniewinnił jednak oskarżonych, gdyż nie udowodniono im zarówno zamiaru umyślnego morderstwa, jak i faktu bezpośredniego strzelania do uciekającego. Przyjęto również, iż sprawcą raniących Tewsa strzałów mógł być właśnie sam Göring.
Położone nieopodal Berlina miasto Strausberg, w którym znajdowało się Ministerstwo Obrony NRD, uhonorowało Petera Göringa nazwaniem na jego cześć jednej z ulic. Próba przemianowania tejże nie powiodła się jednak w związku z większością głosów podczas posiedzenia członków rady miejskiej.

</doc>
<doc id="3659973" url="https://pl.wikipedia.org/wiki?curid=3659973" title="Gerrymander">
Gerrymander



</doc>
<doc id="3659974" url="https://pl.wikipedia.org/wiki?curid=3659974" title="Wanda Roman">
Wanda Roman

Wanda Krystyna Roman (ur. 5 sierpnia 1957 w Warszawie) – polska historyczka, profesor nauk humanistycznych, profesor nadzwyczajna UMK.
Specjalizuje się w archiwistyce i historii najnowszej. W 1980 ukończyła studia historyczne na Uniwersytecie Warszawskim. Doktorat obroniła w 1997, a habilitację w 2004. Tytuł naukowy profesora uzyskała w 2015.
Od 2015 pełni funkcję kierowniczki Zakładu Zarządzania Dokumentacją i Informacji Archiwalnej w Instytucie Historii i Archiwistyki UMK.

</doc>
<doc id="3659975" url="https://pl.wikipedia.org/wiki?curid=3659975" title="Lutz Haberlandt">
Lutz Haberlandt

Lutz Haberlandt (ur. 29 kwietnia 1938 w Berlinie, zm. 27 maja 1962 tamże) – ofiara śmiertelna Muru Berlińskiego zmarła wskutek postrzelenia przez wojska graniczne NRD podczas próby ucieczki do Berlina Zachodniego.
Życiorys.
Lutz Haberlandt dorastał wraz z dwójką rodzeństwa we wschodnioberlińskiej dzielnicy Prenzlauer Berg. Po ukończeniu szkoły uczył się zawodu murarza. W wieku 24 lat mieszkał jeszcze u rodziców przy Danziger Straße. Rodzina utrzymywała kontakty z krewnymi mieszkającymi w Berlinie Zachodnim. W szacunkach organów bezpieczeństwa NRD Lutz Haberlandt uchodził za „niezaangażowanego politycznie”.
Ucieczka i śmierć.
W ciepły niedzielny dzień 27 maja 1962 r. Haberlandt wybrał się około południa do lokalu, gdzie w towarzystwie przypadkowo spotkanych znajomych pił piwo. W trakcie rozmowy nie zwierzał się z jakichkolwiek zamiarów ucieczki. Już po południu udał się w okolice leżącego w śródmieściu, bezpośrednio przy granicy sektorów szpitala Charité. Dwóch funkcjonariuszy Transportpolizei zauważyło go około godziny 16:00, kiedy to wspiął się na dach jednego z budynków gospodarczych, gdzie zdejmując kurtkę i buty położył się w słońcu. Niedługo potem zeskoczył z dachu i przeskoczył mur wdzierając się do wewnętrznego pasa umocnień. Zauważyli go żołnierze wojsk granicznych pełniący straż na posterunku znajdującym się przy gmachu Sądu Najwyższego NRD, spośród których jeden po oddaniu strzału ostrzegawczego strzelił następnie do samego uciekiniera, trafiając go przy tym w głowę. Przez około 40 minut ranny Haberlandt przeleżał w zaroślach, gdzie pozbawiony pomocy medycznej wykrwawił się i zmarł. Do uciekiniera strzelali także i inni żołnierze, wskutek czego jedna z kul trafiła w teren Berlina Zachodniego. Zachodnioberlińscy policjanci również odpowiedzieli ogniem, trafiając przy tej okazji jednego z żołnierzy NRD w hełm.
Funkcjonariusze służby bezpieczeństwa zjawili się u rodziny Haberlandta następnego poranka o godzinie 4:00, powiadamiając o śmierci oraz jej przyczynach. Mieszkanie zostało przeszukane, na rodzinie wymuszono zgodę na kremację zwłok. 8 lipca urna z prochami zabitego spoczęła na cmentarzu w dzielnicy Weißensee. Rodzice ofiary do momentu jej śmierci nie wiedzieli ani o planach, jak też i o motywach ucieczki.
Po zjednoczeniu Niemiec wszczęto postępowanie przeciwko strzelającemu do Haberlandta żołnierzowi, którego skazano w 1996 r. wyrokiem 1 roku i 6 miesięcy pozbawienia wolności w zawieszeniu.
O pamięci zabitego przypomina jeden z białych krzyży pamięci na nabrzeżu w okolicy budynku Reichstagu.

</doc>
<doc id="3659977" url="https://pl.wikipedia.org/wiki?curid=3659977" title="Humberto Brwon">
Humberto Brwon



</doc>
<doc id="3659979" url="https://pl.wikipedia.org/wiki?curid=3659979" title="Charles Correll">
Charles Correll



</doc>
<doc id="3659980" url="https://pl.wikipedia.org/wiki?curid=3659980" title="Tortotubus">
Tortotubus

Tortotubus – rodzaj wczesnego grzyba, żyjącego od ordowiku do dewonu na całej Ziemi. Znalezione skamieniałości dokumentują poszukiwanie pokarmu przez cienkie, grubości pojedynczej komórki strzępki. Po znalezieniu źródła pokarmu tworzyły się wtórne odgałęzienia wyrastające w dół z pierwotnego filamentu. Odgrywały one rolę naczyń przewodzących składniki odżywcze do innych części organizmu. Obecnie grzybnie o podobnym typie wzrostu obserwuje się u grzybów owocnikowych.
W 1991 r. Burgess i Edwards opisali pod nazwą rodzajową "Ornatifilum" tubularne skamieniałości uzyskane dzięki wytrawianiu kwasem skały z późnego syluru. Pierwotnie taki sztuczny rodzaj utworzono ze względów formalnych, dla usprawnienia badań stratygraficznych i reknstrukcji środowiskowych. Skamieniałości nie wykazują wystarczająco wielu cech, by zaklasyfikować je w sposób wiarygodny nawet na poziomie królestwa.
Skamieliny pierwotnie opisane jako "Ornatifilum lornensis" odpowiadają szukającym pożywienia "hyphae" należącym do "Tortotubus". Mają postać rurek średnicy 10 μm o ornamentowanej, ziarnistej teksturze powierzchni. Porównywano je z późnosylurskimi (ludlow) skamieniałościami Burgsvik beds w pracy Sherwood-Pike’a i Graya. Tej samej nazwy rodzajowej użyto, gdy podobne skamieniałości odkryto na szkockiej wyspie Kerrera, czego dokonał Charles Wellman 10 lat później. Podobne, ednak nieornamentowane filamenty znane są z USA. Znaleziska te cechują się złożonym wyglądem. Ich powierzchnię w większości pokrywa jednolita ornamentacja, tworząca takie formy, jak "grana", "coni", "spinae", "verrucae" i okazjonalnie "plia". Co więcej, boczne odgałęzienia i kolbowatego kształtu guzowatości okazjonalnie wybrzuszają się z rurek o wydatniejszej ornamentacji (raczej 2,5 μm niż ~1 μm). Odgałęzienia takie zazwyczaj występują parami wzdłuż głównej nici.
Na pokrewieństwo z grzybami lub z krasnorostami wskazuje obecność punktowanych spor. Budowa ściany komórkowej przypomina obserwowaną u grzybów.
Tezę o pokrewieństwie tego organizmu z grzybami wspierać mogą dalsze, pośrednie wskazówki. Pewne skamieniałości znaleziono razem ze sporami grzybów, występują one tylko przy silnym wpływie warunków lądowych.
W marcu 2016 r. naukowcy University of Cambridge znaleźli okazy "Tortotubus" na Gotlanii w Szwecji i Kerrerze (Hebrydy Wewnętrzne). Znalezisko liczy 440 milionów lat, co czyni je najstarszym przykładem gatunku lądowego znanego nauce.
W świetle innych wczesnych grzybów.
Znaczną różnorodność grzybów prezentują znaleziska z wczesnodewońskiego stanowiska Rhynie Chert, brakuje jednak wcześniejszego zapisu. Ponieważ grzyby nie ulegają biomineralizacji, rzadko wchodzą w skład dobrze zachowanego zapisu kopalnego. Poza "Ornatifilum" podawane są jeszcze tylko dwa przykłady organizmów uznawanych za wczesne grzyby. Jeden pochodzi z ordowiku i dyskwalifikuje go brak jakichkolwiek wyraźnych cech grzyba. Uznaje się to znalezisko za kontaminację. Pozycja prawdopodobnych grzybów proterozoicznch nie została jeszcze ustalona, mogą reprezentować przedstawicieli głównego pnia linii grzybów. Jeśli przyjmie się propozycja uznania "Ornatifilum" za grzyba, byłaby by to najstarsza znana skamielina grzyba. Jednak jako że grzyby stanowią grupę siostrzaną zwierząt, ich linie musiały rozdzielić się przed zróżnicowaniem się pierwszych linii zwierzęcych, reprezentowanych przez skamieniałości ediakarskie.

</doc>
<doc id="3659981" url="https://pl.wikipedia.org/wiki?curid=3659981" title="Felix Wiedwald">
Felix Wiedwald

Felix Wiedwald (ur. 15 marca 1990 w Thedinghausen) – niemiecki piłkarz występujący na pozycji bramkarza w MSV Duisburg. Jest wychowankiem Werderu Brema. W 1999 roku dołączył do akademii Werderu, a w 2011 roku podpisał kontrakt z MSV Duisburg. W latach 2013–2015 grał dla drużyny Eintrachtu Frankfurt. 26 maja 2015 roku powrócił do drużyny Werderu i w sezonie 2015/16 stał się podstawowym bramkarzem.

</doc>
<doc id="3659983" url="https://pl.wikipedia.org/wiki?curid=3659983" title="Teodor Myszczyński">
Teodor Myszczyński

Teodor Myszczyński herbu Kolumna – sędzia ziemski zakroczymski w 1762 roku, podsędek zakroczymski w 1750 roku, skarbnik zakroczymski w 1742 roku, deputat na Trybunał Główny Koronny w 1766 roku. 
Był elektorem Stanisława Augusta Poniatowskiego w 1764 roku z ziemi zakroczymskiej.
Poseł na sejm 1778 roku z ziemi zakroczymskiej.

</doc>
<doc id="3659987" url="https://pl.wikipedia.org/wiki?curid=3659987" title="Allika (rzeka)">
Allika (rzeka)

Allika (est. "Allika jõgi") – rzeka w środkowej Estonii. Wypływa z okolic wsi Pereküla w prowincji Parnawa. Uchodzi do rzeki Kasari w gminie Martna, Läänemaa na północ od wsi Seira. Ma długość 27,8 km i powierzchnię dorzecza 59,2 km².

</doc>
<doc id="3659988" url="https://pl.wikipedia.org/wiki?curid=3659988" title="Stanisław Jaroszewski">
Stanisław Jaroszewski

Stanisław Jaroszewski herbu Zagłoba – chorąży zakroczymski w 1768 roku, stolnik zakroczymski w 1764 roku.
Był elektorem Stanisława Augusta Poniatowskiego w 1764 roku z ziemi zakroczymskiej.

</doc>
<doc id="3659991" url="https://pl.wikipedia.org/wiki?curid=3659991" title="Jarząbczak">
Jarząbczak

Jarząbczak – porośnięta lasem dolina na północnych obrzeżach Tatr Wysokich, pomiędzy Brzezinami a Zazadnią. Dolina w obrębie Tatr ma długość 0,8 km i spadek 28,7%. Opada łukowato w kierunku północno-wschodnim, przecinając Drogę Oswalda Balzera w odległości około 800 m na zachód od Zazadniej. Na północ od Drogi Oswalda Balzera, uważanej za granicę Tatr, dolina opada do Rowu Podtatrzańskiego jako jedna z odnóg doliny Filipczańskiego Potoku. W górnej części dolina wyżłobiona jest w łupkach i liasowych wapieniach i ma postać wąwozu o skalistym dnie i stromych stokach. Nachylenie jej zboczy wynosi 9-20°. Dnem doliny spływa potok Przyporniak.

</doc>
<doc id="3659993" url="https://pl.wikipedia.org/wiki?curid=3659993" title="Magdalena Yi Jo-i">
Magdalena Yi Jo-i

Magdalena Yi Jo-i (ur. 1808, zm. 4 stycznia 1840) – koreańska męczennica i błogosławiona Kościoła katolickiego.
Życiorys.
Magdalena Yi Jo-i urodziła się w 1808 roku. Była mężatką, ale nie miała dzieci. Została aresztowana w czasie prześladowań antykatolickich w 1839 roku razem z innymi katolikami. W więzieniu poddano ją torturom i przesłuchaniom. Została ścięta 4 stycznia 1840 roku.
Jej beatyfikacji w grupie 124 męczenników koreańskich dokonał papież Franciszek 16 sierpnia 2014 roku.

</doc>
<doc id="3659994" url="https://pl.wikipedia.org/wiki?curid=3659994" title="Potok zza Skałki">
Potok zza Skałki

Potok zza Skałki – dopływ potoku Filipka spływający Żlebem za Skałką w polskich Tatrach Wysokich. Na mapach turystycznych zazwyczaj nie ma nazwy. Spływa w kierunku północno-wschodnim doliną między grzbietami Filipczańskiego Wierchu i Łężnego Wierchu. Dolina jest porośnięta lasem, w górnej części ma charakter skalistego żlebu. Potok zza Skałki uchodzi do Filipczańskiego Potoku jako jego lewy dopływ powyżej Zazadniej i Drogi Oswalda Balzera. Następuje to na wysokości około 925 m.

</doc>
<doc id="3659997" url="https://pl.wikipedia.org/wiki?curid=3659997" title="Żleb za Skałką">
Żleb za Skałką

Żleb za Skałką – orograficznie lewa odnoga doliny Filipki w polskich Tatrach Wysokich. Dolina opada w kierunku północno-wschodnim między grzbietami Filipczańskiego Wierchu i Łężnego Wierchu i uchodzi do Filipczańskiego Potoku jeszcze powyżej Drogi Oswalda Balzera. Jej dnem spływa Potok zza Skałki. W zboczach środkowej części doliny występują zbudowane z wapieni i dolomitów skałki. Nazwa doliny jest ludowego pochodzenia, nie pochodzi jednak od tych skał, lecz od wyżej położonej i skalistej części Filipczańskiego Wierchu. Dolina ma długość około 1,4 km i jest całkowicie porośnięta lasem.

</doc>
<doc id="3659998" url="https://pl.wikipedia.org/wiki?curid=3659998" title="Fort Wawrzyszew">
Fort Wawrzyszew



</doc>
<doc id="3659999" url="https://pl.wikipedia.org/wiki?curid=3659999" title="Łężny Wierch">
Łężny Wierch

Łężny Wierch – szczyt w masywie Kop Sołtysich na północnych krańcach Tatr Wysokich. Znajduje się w północno-wschodnim grzbiecie Zadniej Kopy Sołtysiej opadającym do doliny Filipczańskiego Potoku. Grzbiet Łężnego Wierchu oddziela Żleb za Skałką od Doliny Łężnej i jej górnego przedłużenia – Jaworzyńskiego Żlebu. W północne stoki Łężnego Wierchu wcina się krótki Suchy Żleb.
Łężny Wierch jest porośnięty lasem, ale na lotniczych zdjęciach mapy Geoportalu widoczne są duże trawiaste obszary w jego grzbietowych partiach. Dawniej były to pasterskie tereny Hali Filipka. Po zaprzestaniu wypasu stopniowo zarastają lasem.

</doc>
<doc id="3660001" url="https://pl.wikipedia.org/wiki?curid=3660001" title="Europejski Dzień Pamięci o Sprawiedliwych">
Europejski Dzień Pamięci o Sprawiedliwych

Europejski Dzień Pamięci o Sprawiedliwych – święto obchodzone 6 marca, ustanowione 10 maja 2012 przez Parlament Europejski, mające na celu uhonorowanie pamięci osób, które sprzeciwiały się reżimom totalitarnym i masowym zbrodniom w XX i XXI w.
Geneza Europejskiego Dnia Pamięci o Sprawiedliwych.
6 marca przypada rocznica śmierci Mosze Bejskiego (ur. w 1921 w Działoszycach) – inicjatora Ogrodów Sprawiedliwych w Jerozolimie oraz współtwórcy definicji „Sprawiedliwy wśród Narodów Świata”.
Europejski Dzień Pamięci o Sprawiedliwych został ustanowiony decyzją Parlamentu Europejskiego z inicjatywy włoskiego Komitetu Światowego Ogrodu Sprawiedliwych – Gariwo. Organizacja ta postuluje utworzenie na całym świecie Ogrodów Sprawiedliwych na wzór ogrodu w Jad Waszem w Jerozolimie, gdzie uhonorowane są osoby, które ratowały Żydów w czasie Holokaustu. Dotąd utworzono Ogrody Sprawiedliwych m.in. w Armenii, Bośni, Rwandzie, Włoszech i Francji.
W ramach obchodów Dnia, w Muzeum Historii Żydów Polskich we współpracy z Ministerstwem Spraw Zagranicznych organizowane są wystawy upamiętniające polskich Sprawiedliwych wśród Narodów Świata jako grupę unikatową na tle narodów europejskich ze względu zarówno na to, że stanowili zbiorowość najliczniejszą, jak i na to że Polakom za pomoc Żydom groziła kara śmierci.
Parlament Europejski podjął tę inicjatywę, by pojęcie „Sprawiedliwy wśród Narodów Świata”, odnoszące się do ludzi pomagającym Żydom w okresie Holokaustu, rozszerzyć na cały świat i na inne tego typu zjawiska, szczególnie o charakterze ludobójczym.
Idea Europejskiego Dnia Pamięci o Sprawiedliwych.
Za „Sprawiedliwych” twórcy idei Europejskiego Dnia Pamięci uważają osoby, które ryzykowały własnym życiem, aby ocalić innych oraz tych, którzy występowali w obronie ludzkiej godności w okresie totalitaryzmu nazistowskiego i komunistycznego, w czasie ludobójstw i masowych mordów oraz wszystkich zbrodni przeciwko ludzkości popełnionych w XX i XXI wieku. Ma on cel głównie edukacyjny, promujący postawy sprzeciwu wobec reżimów i pomocy osobom szykanowanym. 
W czerwcu 2014 na skwerze im. generała Jana Jura-Gorzechowskiego na warszawskiej Woli otwarto pierwszy w Polsce Ogród Sprawiedliwych, gdzie posadzono sześć rajskich jabłoni, upamiętniających Jana Karskiego, Marka Edelmana, Tadeusza Mazowieckiego, Annę Politkowską, Magdalenę Grodzką-Gużkowską oraz Antonię Locatelli. Obok drzew na granitowych obeliskach umieszczono informacje o czynach osób uznanych za „Sprawiedliwe”. Co roku upamiętniane będą kolejne trzy osoby – nie tylko Polacy, ale wszyscy, których zachowanie może stanowić wzór.
W 2015 tytułem Sprawiedliwych uhonorowani zostali:
W 2016 tytułem Sprawiedliwych uhonorowani zostali:
W 2017 tytułem Sprawiedliwych uhonorowani zostali:
W 2018 tytułem Sprawiedliwych uhonorowani zostali:

</doc>
<doc id="3660003" url="https://pl.wikipedia.org/wiki?curid=3660003" title="Cities XXL">
Cities XXL

Cities XXL – komputerowa gra strategiczno-ekonomiczna z serii Cities XL wydana przez Focus Home Interactive 5 lutego 2015 roku. Sequel gry "Cities XL 2012".
Rozgrywka.
Gracz za pomocą wielu opcji ma za zadanie zbudowanie miasta, które będzie funkcjonalne i przyjazne dla jego mieszkańców. W sequelu zmieniono kolorystykę menu oraz dodano nowe, przyjazne ekologicznie budynki.
Odbiór gry.
Gra wśród recenzentów przyjęła się negatywnie z powodu wprowadzenia niewielu zmian oraz pozostawienia znanych błędów ze starszych edycji. Na Steam wystawiono zaledwie 26% pozytywnych komentarzy. Serwis Gry-Online wystawił grze ocenę 2.5/10. Z kolei Gamezilla.pl wystawiła 1.5/10.

</doc>
<doc id="3660004" url="https://pl.wikipedia.org/wiki?curid=3660004" title="Kasari (rzeka)">
Kasari (rzeka)

Kasari (est. "Kasari jõgi") – rzeka w zachodniej Estonii. Rzeka wypływa z okolic wsi Rabivere w gminie Kohila. Uchodzi do zatoki Matsalu na terenie Parku Narodowego Matsalu. Ma długość 131,4 km i powierzchnię dorzecza 3213 km². Głównymi dopływami są: Vardi, Luiste, Vigala, Allika, Vanamõisa, Liivi, Penijõgi, Tuudi.

</doc>
<doc id="3660006" url="https://pl.wikipedia.org/wiki?curid=3660006" title="Ottilie von Bistram">
Ottilie von Bistram

Ottilie von Bistram (ur. 8 lipca 1859 w Rydze, zm. 19 lipca 1931 w Bayreuth) – niemiecka działaczka społeczna (Verein Frauen-Bildungs-Reform) i podróżniczka działająca na rzecz praw kobiet w tym dostępu do oświaty. Uczestniczka międzynarodowego kongresu kobiet w Berlinie, przewodnicząca "Frauen-Bildungsabteilung" w Wiesbaden.
Rodzina.
Baronowa Ottilie Alexandrine Helene von Bistram była córką barona Constantina Friedricha Johann von Bistram (1824–1906) i Mathilde Friederike von Bistram (z domu von Stillmark) (1832–1892). Miała 5 rodzeństwa, Adelheide von Bistram, Alexander von Bistram, Amalie Annette von Bistram, Therese von Bistram i Ernst Fürchtegott von Bistram. Nie miała dzieci. Zmarła w roku 1931. 

</doc>
<doc id="3660007" url="https://pl.wikipedia.org/wiki?curid=3660007" title="Jan Konefał">
Jan Konefał

Jan Konefał (ur. 26 sierpnia 1953 w Lipnicy) – polski historyk, profesor nauk humanistycznych, badacz dziejów XIX i XX wieku.
Życiorys.
Absolwent historii Katolickiego Uniwersytetu Lubelskiego (1978). Doktorat obronił w 1987 na podstawie pracy pt. "Działalność społeczno-polityczna Aleksandra Zawadzkiego "ojca Prokopa" w Królestwie Polskim 1876-1917, "napisanej pod kierunkiem Ryszarda Bendera. Habilitował się w 2000 na podstawie pracy pt. "Legiony Polskie w Lubelskiem 1914-1918". Tytuł profesorski uzyskał w 2007. W latach 1978-2014 był zatrudniony w Sekcji Historii Katolickiego Uniwersytetu Lubelskiego (najpierw w Katedrze Historii Nowożytnej, następnie został kierownikiem Katedry Historii Ruchów Społeczno-Politycznych XIX i XX Wieku).
Kontrowersje.
25 stycznia 2010 roku dokonał napaści na pracownicę swojej katedry Sabinę Bober. Został zawieszony w obowiązkach na uczelni. W 2014 profesor został skazany za poturbowanie i wyzywanie koleżanki i zwolniony z KUL.

</doc>
<doc id="3660045" url="https://pl.wikipedia.org/wiki?curid=3660045" title="Weselina (imię)">
Weselina (imię)

Weselina () – bułgarskie żeńskie imię, pochodzące od imienia Wasyl (), męska forma to Weselin.
To imię oznacza: aby była wesoła, aby weseliła swoich bliskich. Weselina obchodzi imieniny 1 stycznia w Wasilowden (Surwaki). W tym dniu w chrześcijaństwie przypada dzień świętego Bazylego Wielkiego.

</doc>
<doc id="3660047" url="https://pl.wikipedia.org/wiki?curid=3660047" title="Pyrwan Draganow">
Pyrwan Draganow

Pyrwan Draganow (bułg. "Първан Драганов"; ur. 4 lutego 1890 w Łomie, zm. 1 lutego 1945 w Sofii) – bułgarski wojskowy, polityk i dyplomata, minister spraw zagranicznych (1944).
Życiorys.
W 1909 ukończył szkołę wojskową w Sofii. Naukę kontynuował w akademii wojskowej w Niemczech. W czasie wojen bałkańskich (1912–1913) Draganow dowodził baterią w 4 pułku artylerii. W czasie I wojny światowej dowodził baterią w 11 pułku artylerii. Pod koniec wojny został odkomenderowany do służby na dworze. W latach 1920–1932 był adiutantem cara cara Borysa III. W 1932 objął stanowisko attaché wojskowego w Berlinie i sprawował je przez dwa lata. W 1934 powrócił do kraju i pracował w sztabie.
W 1935 pracował jako doradca w poselstwie bułgarskim w Paryżu. Rok później został ministrem pełnomocnym w Wiedniu, a w 1938 ministrem pełnomocnym w Berlinie. Funkcję tę pełnił do 1942. W latach 1942–1944 pełnił funkcję ministra pełnomocnego w Madrycie. W czerwcu 1944 objął stanowisko ministra spraw zagranicznych w rządzie Iwana Bagrianowa. Funkcję ministerialną sprawował do 2 września 1944.
Po przewrocie 8 września 1944 Draganow został uwięziony. Stanął przed trybunałem ludowym, który skazał go na śmierć. Stracony przez rozstrzelanie 1 lutego 1945. Sąd Najwyższy w 1996 zrehabilitował go i oczyścił ze stawianych zarzutów.

</doc>
<doc id="3660092" url="https://pl.wikipedia.org/wiki?curid=3660092" title="Stojan Sawow">
Stojan Sawow

Stojan Genow Sawow (bułg. Стоян Генов Савов, ur. 23 czerwca 1924 w Lesiczowie, zm. 6 stycznia 1992 tamże) – zastępca ministra spraw zagranicznych Ludowej Republiki Bułgarii (1973-1990).
Życiorys.
W 1939 podczas nauki w gimnazjum wstąpił do Związku Młodzieży Robotniczej, członek gimnazjalnej organizacji tego związku, w 1941 wydalony ze szkoły, po czym wrócił do rodzinnej wsi i podjął działalność podziemną. W 1943 na krótko zatrzymany przez policję, po czym wstąpił do oddziału partyzanckiego, a 1944 do BPK. Po 9 września 1944 uczestnik wojny bułgarsko-niemieckiej, od grudnia 1944 do września 1945 elew szkoły oficerskiej, od stycznia 1947 funkcjonariusz służby bezpieczeństwa KDS, a 1 czerwca 1951 kapitan. Absolwent szkoły MGB ZSRR (1952), od 29 kwietnia 1952 major. Od stycznia 1954 do 1955 szef Wydziału I Zarządu I Bezpieczeństwa Państwowego Ministerstwa Spraw Wewnętrznych Bułgarii, między 1955 a 1956 pracownik rezydentury MSW Bułgarii w Belgradzie, od 3 maja 1956 podpułkownik, w latach 1956-1957 rezydent MSW w Atenach. W latach 1957-1958 funkcjonariusz Zarządu II BP MSW Bułgarii, w latach 1958-1963 pracownik rezydentury MSW Bułgarii w Bejrucie, 16 kwietnia 1962 awansowany na pułkownika, od marca 1963 do lipca 1965 szef wydziału Zarządu I KDS MSW. Od lipca 1965 do kwietnia 1966 szef wydziału Zarządu I KDS przy Radzie Ministrów Bułgarii, w latach 1966-1967 zastępca szefa Zarządu I KDS, później (1967-1969) rezydent KDS w Atenach, a od lutego 1969 do lutego 1972 ponownie rezydent MSW Bułgarii w Atenach. Od 19 lipca 1972 do 16 lipca 1973 szef Pierwszego Głównego Zarządu Bezpieczeństwa Państwowego MSW Bułgarii, 5 września 1972 mianowany generałem majorem, następnie generałem porucznikiem, od 16 lipca 1973 do 1990 zastępca ministra spraw wewnętrznych Bułgarii, jednocześnie zastępca członka KC BPK, 1 lipca 1990 zwolniony ze służby. Zastrzelił się.
Odznaczenia.
I medale oraz odznaczenia resortowe.

</doc>
<doc id="3660095" url="https://pl.wikipedia.org/wiki?curid=3660095" title="Carlos Quintero Arce">
Carlos Quintero Arce

Carlos Quintero Arce (ur. 13 lutego 1920 w Etzatlán, zm. 15 lutego 2016 w Hermosillo) – meksykański duchowny katolicki, biskup diecezjalny Ciudad Valles 1961-1968, arcybiskup koadiutor 1966-1968 i arcybiskup Hermosillo 1968-1996.
Życiorys.
Święcenia kapłańskie otrzymał 8 kwietnia 1944.
20 marca 1961 papież Jan XXIII mianował go biskupem diecezjalnym Ciudad Valles. 14 maja tego samego roku z rąk kardynała José Garibi Rivera przyjął sakrę biskupią. 3 marca 1966 został powołany arcybiskupem koadiutorem w Hermosillo ze stolicą tytularną "Thysdrus". 18 sierpnia 1968 objął obowiązki arcybiskupa w tej samej archidiecezji. 20 sierpnia 1996 na ręce papieża Jana Pawła II złożył rezygnację z zajmowanej funkcji.
Zmarł 15 lutego 2016.

</doc>
<doc id="3660101" url="https://pl.wikipedia.org/wiki?curid=3660101" title="Andrej Danko">
Andrej Danko

Andrej Danko (ur. 12 sierpnia 1974 w Revúcy) – słowacki polityk i prawnik, przewodniczący Słowackiej Partii Narodowej, poseł do Rady Narodowej, a w latach 2016–2020 jej przewodniczący.
Życiorys.
W 1998 ukończył studia prawnicze na Uniwersytecie Komeńskiego w Bratysławie. Praktykował jako prawnik, w 2003 uzyskał uprawnienia adwokata. Zaangażował się w działalność polityczną w ramach Słowackiej Partii Narodowej. W 2012 został przewodniczącym tego ugrupowania. W wyborach w 2016 z listy SNS uzyskał mandat posła do Rady Narodowej. Wprowadził swoją partię do nowej koalicji rządowej, sam 23 marca 2016 został wybrany na przewodniczącego słowackiego parlamentu. Radą Najwyższą kierował do końca kadencji w 2020. Wcześniej w tym samym roku SNS nie przekroczyła w kolejnych wyborach wyborczego progu. Andrej Danko ogłosił wówczas swoją rezygnację z funkcji przewodniczącego partii. Ostatecznie jednak pozostał na niej, uzyskując ponowny wybór na zjeździe SNS we wrześniu 2020.

</doc>
<doc id="3660114" url="https://pl.wikipedia.org/wiki?curid=3660114" title="Lucia Ďuriš Nicholsonová">
Lucia Ďuriš Nicholsonová

Lucia Ďuriš Nicholsonová (ur. 28 listopada 1976 w Bratysławie) – słowacka polityk i dziennikarka, posłanka do Rady Narodowej, deputowana do Parlamentu Europejskiego IX kadencji.
Życiorys.
W 1995 ukończyła szkołę średnią Gymnázium Metodova w Bratysławie. Od 1998 pracowała jako dziennikarka i redaktor m.in. w telewizjach VTV, TV Luna, TA3 i STV oraz dzienniku „SME”. W latach 2003–2004 mieszkała ze swoim ówczesnym mężem, dziennikarzem Tomem Nicholsonem, w Kanadzie, gdzie ukończyła roczny kurs języka angielskiego w Ottawie. Współpracowała tam z lokalną telewizją Coggecco 13. W 2007 została dyrektorem w prywatnym przedsiębiorstwie zajmującym się m.in. doradztwem medialnym.
Zaangażowała się w działalność polityczną w ramach partii Wolność i Solidarność. W wyborach w 2010 po raz pierwszy uzyskała mandat posłanki do Rady Narodowej. W 2012 i 2016 z powodzeniem ubiegała się o reelekcję. W rządzie Ivety Radičovej od 2010 pełniła funkcję sekretarza stanu w resorcie pracy, spraw społecznych i rodziny.
W 2019 została wybrana na deputowaną do Parlamentu Europejskiego IX kadencji, gdzie objęła funkcję przewodniczącej Komisji Zatrudnienia i Spraw Socjalnych. W 2020 ponownie natomiast uzyskała mandat posłanki do Rady Narodowej, jednak odmówiła jego objęcia. W 2021 zrezygnowała z członkostwa w partii SaS.
Życie prywatne.
Jej pierwsze małżeństwo z Tomem Nicholsonem, z którym ma dwoje dzieci, zakończyło się rozwodem. Jej drugim mężem został Peter Ďuriš, z którym ma jedno dziecko.

</doc>
<doc id="3660116" url="https://pl.wikipedia.org/wiki?curid=3660116" title="Vladimirs Babičevs">
Vladimirs Babičevs

Vladimirs Babičevs (ur. 22 kwietnia 1968 w Rydze) – łotewski piłkarz występujący na pozycji napastnika. Trener piłkarski. Selekcjoner reprezentacji Łotwy U-19.
Kariera klubowa.
Babičevs karierę rozpoczynał w trzecioligowym Liepājas Metalurgs. W 1988 roku odszedł do innego trzecioligowego zespołu, RAF Jelgava. W 1989 roku spadł z nim do czwartej ligi. W 1992 roku wraz z klubem rozpoczął starty w nowo powstałej lidze łotewskiej. W 1993 roku przeszedł do zespołu Skonto. W ciągu siedmiu sezonów gry dla tego klubu, siedmiokrotnie zdobył z nim mistrzostwo Łotwy (1993, 1994, 1995, 1996, 1997, 1998, 1999) oraz trzykrotnie Puchar Łotwy (1995, 1997, 1998). W sezonie 1994 został też królem strzelców Virslīgi, a także wybrano go Łotewskim Piłkarzem Roku.
W 2000 roku Babičevs odszedł do drużyny Policijas FK. W kolejnych latach grał też w FK Rīga i FK Jūrmala, gdzie w 2006 roku zakończył karierę.
Kariera reprezentacyjna.
W reprezentacji Łotwy Babičevs zadebiutował 2 czerwca 1993 w przegranym 1:2 meczu eliminacji Mistrzostw Świata 1994 z Irlandią Północną. 15 listopada 1994 w wygranym 1:0 pojedynku eliminacji Mistrzostw Europy 1996 z Liechtensteinem strzelił swojego pierwszego gola w kadrze.
W latach 1993-1999 w drużynie narodowej Babičevs rozegrał 51 spotkań i zdobył 4 bramki.

</doc>
<doc id="3660117" url="https://pl.wikipedia.org/wiki?curid=3660117" title="Gregorio Garavito Jiménez">
Gregorio Garavito Jiménez

Gregorio Garavito Jiménez SMM (ur. 9 marca 1919 w Junín, zm. 16 lutego 2016) – kolumbijski duchowny katolicki, biskup pomocniczy 1961-1969 i biskup diecezjalny Villavicencio 1969-1994.
Życiorys.
Święcenia kapłańskie otrzymał 25 lipca 1942.
4 grudnia 1961 papież Jan XXIII mianował go biskupem pomocniczym Villavicencio ze stolicą tytularną "Cyparissia". 11 lutego 1962 z rąk arcybiskupa Giuseppe Paupiniego przyjął sakrę biskupią. 26 kwietnia 1969 mianowany biskupem diecezjalnym w tej samej diecezji. 3 maja 1994 na ręce papieża Jana Pawła II złożył rezygnację z zajmowanej funkcji.
Zmarł 16 lutego 2016.

</doc>
<doc id="3660119" url="https://pl.wikipedia.org/wiki?curid=3660119" title="Mosze Bejski">
Mosze Bejski

Mosze Bejski (ur. 29 grudnia 1921 w Działoszycach, zm. 6 marca 2007 w Tel Awiwie) – żydowski polityk, działacz ruchu syjonistycznego, sędzia i przewodniczący komisji Sprawiedliwych izraelskiego instytutu Jad Waszem, inicjator Ogrodów Sprawiedliwych w Jerozolimie oraz współtwórca definicji „Sprawiedliwy wśród Narodów Świata”.
Życiorys.
Przed II wojną światową działał w organizacjach syjonistycznych, planując wyjazd do Palestyny. We wrześniu 1939 nie został powołany do polskiej armii. We wrześniu 1942 deportowany przez Niemców z rodzinnych Działoszyc do obozu pracy w Podgórzu w okolicach Krakowa, skąd po ucieczce powrócił do Działoszyc, gdzie nawiązał kontakt z grupą syjonistów. Następnie był ukrywany w Krakowie przez Mariana Włodarczyka. Ponownie znalazł się w obozie pracy w Podgórzu, skąd w styczniu 1943 przeniesiono go do obozu w Płaszowie. Spotkał tam braci Uriego i Dowa. Wkrótce wszyscy trzej podjęli pracę w fabryce Rekord, należącej do Oskara Schindlera. Po zajęciu Polski przez armię sowiecką, w 1945 udał się przez Pragę do Austrii, skąd zaopatrzony w fałszywe dokumenty dotarł do Palestyny. W latach 1947–1949 oficer armii izraelskiej. Następnie ukończył studia prawnicze w Afryce Wschodniej, podjął pracę w kancelarii Rotenshtreich-Gizelter. W kwietniu 1961 występował jako świadek w procesie Eichmanna. Był pierwszym prezesem Komisji Sprawiedliwych przy Instytucie Jad Waszem, działającej od 1 lutego 1963

</doc>
<doc id="3660127" url="https://pl.wikipedia.org/wiki?curid=3660127" title="Little Grimsby">
Little Grimsby

Little Grimsby – wieś w Anglii, w Lincolnshire. W 1961 roku civil parish liczyła 44 mieszkańców. Little Grimsby jest wspomniana w Domesday Book (1086) jako "Grimesby".

</doc>
<doc id="3660130" url="https://pl.wikipedia.org/wiki?curid=3660130" title="Cargolux Italia">
Cargolux Italia

Cargolux Italia – Włoska linia lotnicza cargo założona jako joint venture pomiędzy włoskimi inwestorami i liniami Cargolux. Główna siedziba znajduje się w miejscowości Vizzola Ticino.
Flota.
W czerwcu 2019 r. Cargolux Italia posiadało 4 samoloty Boeing 747-400F.

</doc>
<doc id="3660133" url="https://pl.wikipedia.org/wiki?curid=3660133" title="Sieć (Słowacja)">
Sieć (Słowacja)

Sieć (słow. "SIEŤ", nazwa stylizowana na #SIEŤ) – słowacka partia polityczna o profilu centrowym.
Historia.
Ugrupowanie w 2014 założył poseł Radoslav Procházka, który w wyborach prezydenckich w tym samym roku zajął trzecie miejsce. Do Sieci dołączyli m.in. Miroslav Beblavý, Martin Fedor i Andrej Hrnčiar. Partia dość szybko zaczęła zyskiwać w sondażach, wkrótce po powstaniu otrzymywała w nich ponad 15%. Ostatecznie w wyborach parlamentarnych w 2016 dostała około 5,6% głosów i 10 mandatów.
Sieć dołączyła następnie do koalicji tworzącej trzeci rząd Roberta Fica, obsadzając jedno ministerstwo w ramach nowego gabinetu. Decyzja o współpracy z partią SMER została zakwestionowana przez trzech z dziesięciu posłów.
W sierpniu 2016 nowym przewodniczącym partii został Roman Brecely (pełnił tę funkcję do 2017). Ugrupowanie uległo rozpadowi, pięcioro posłów przeszło do klubu poselskiego Most-Híd, a partia znalazła się poza koalicją rządzącą. Formacja straciła ostatecznie całą poselską reprezentację.
W 2018 ugrupowanie przyjęło nazwę Słowacka Partia Konserwatywna (słow. "Slovenská konzervatívna strana").

</doc>
<doc id="3660134" url="https://pl.wikipedia.org/wiki?curid=3660134" title="Energetyk Jaworzno">
Energetyk Jaworzno



</doc>
<doc id="3660135" url="https://pl.wikipedia.org/wiki?curid=3660135" title="Little Coates">
Little Coates

Little Coates – dzielnica miasta Grimsby, w Anglii, w Lincolnshire, w dystrykcie (unitary authority) North East Lincolnshire. W 1921 roku civil parish liczyła 2768 mieszkańców. Little Coates jest wspomniana w Domesday Book (1086) jako "Sudcotes".

</doc>
<doc id="3660136" url="https://pl.wikipedia.org/wiki?curid=3660136" title="Wasił Kocew">
Wasił Kocew

Wasił Iwanow Kocew (bułg. Васил Иванов Коцев, ur. 15 kwietnia 1922 we wsi Skrawena w obwodzie sofijskim, zm. 1 czerwca 1986 w obwodzie sofijskim) – bułgarski oficer, generał porucznik.
Życiorys.
Uczył się w VII Gimnazjum Męskim w Sofii, 1938 wstąpił do Związku Młodzieży Robotniczej, po 9 września 1944 brał udział w wojnie bułgarsko-niemieckiej. W 1948 wstąpił do BPK i KDS, od 1950 funkcjonariusz wywiadu, 1957-1962 pracownik rezydentury Ministerstwa Spraw Wewnętrznych Bułgarii w Kairze, od 1 listopada 1963 do grudnia 1965 pracownik Wydziału Wojskowego KC BPK. Od grudnia 1965 ponownie w KDS, od 1967 do lutego 1969 rezydent KDS w Stambule, od lutego 1969 do października 1973 rezydent MSW Bułgarii w Stambule, od 26 października 1973 do 1 czerwca 1986 szef Pierwszego Głównego Zarządu Bezpieczeństwa Państwowego MSW Bułgarii. 6 września 1974 mianowany generałem majorem, a 11 września 1981 generałem porucznikiem. 14 kwietnia 1982 otrzymał tytuł Bohatera Pracy Socjalistycznej Ludowej Republiki Bułgarii. Zginął w wypadku lotniczym.
Odznaczenia.
I medale.

</doc>
<doc id="3660138" url="https://pl.wikipedia.org/wiki?curid=3660138" title="Igors Troickis">
Igors Troickis

 
Igors Troickis (ur. 11 stycznia 1969) – były łotewski piłkarz występujący na pozycji obrońcy.
Kariera klubowa.
Troickis karierę rozpoczynał w 1988 roku w trzecioligowym klubie RAF Jelgava. W 1989 roku spadł z nim do czwartej ligi. W 1992 roku wraz z klubem rozpoczął starty w nowo powstałej lidze łotewskiej. W trakcie sezonu 1992 przeszedł do zespołu Skonto. W ciągu pięciu sezonów gry dla tego klubu, pięciokrotnie zdobył z nim mistrzostwo Łotwy (1992, 1993, 1994, 1995, 1996), a także dwukrotnie Puchar Łotwy (1992, 1995).
W 1997 roku Troickis został graczem rosyjskiej Bałtiki Kaliningrad, grającej w pierwszej lidze. W tym samym roku odszedł jednak do drugoligowego Kristałłu Smoleńsk. Grał też w innym drugoligowym zespole, Łokomotiwie Petersburg. W 2000 roku wrócił na Łotwę, gdzie podpisał kontrakt z klubem FK Ventspils. W 2003 roku zdobył z nim Puchar Łotwy. W 2004 roku przeniósł się do drużyny FK Rīga, gdzie w 2006 roku zakończył karierę.
Kariera trenerska.
W 2017 roku był szkoleniowcem zespołu FK Ogre grającego w Latvijas futbola 1. līga. 14 lipca 2017 łotewska federacja wykluczyła klub Troickisa oraz FK Jēkabpils/JSC z rozgrywek z powodu ustawiania spotkań. W przypadku Ogre szczególnie zwrócono uwagę na spotkanie z Rēzeknes FA/BJSS dnia 27 maja 2017. Przed rozpoczęciem spotkania Troickis obiecał swoim graczom nagrodę pieniężną za wygraną w pierwszej połowie. W przypadku niepowodzenia mieli doprowadzić do utraty bramki w drugiej części gry. Ogre wygrało pierwszą połowę 1-0, a cały mecz 2-0.
Oprócz Troickisa w ustawianie spotkań zaangażowani byli piłkarze drużyny, także z zagranicy. Jeden z ukraińskich zawodników często telefonował przed, w przerwie, oraz bezpośrednio po zakończeniu meczów. Innym podejrzanym spotkaniem był mecz z FK Jēkabpils/JSC z 6 maja 2017, kiedy przeciwnicy świadomie ułatwiali graczom Ogre odniesienie zwycięstwa.
12 lipca 2017 Troickis stawił się przed komisją dyscyplinarną. Odrzucił podejrzenia w związku ze spotkaniem przeciwko Rēzeknes FA/BJSS, nie przyznawał się także do udziału w ustawianiu gier. Oprócz meczów przeciwko FK Jēkabpils/JSC i Rēzeknes FA/BJSS, w wątpliwość uczciwego przebiegu gry zostały podane spotkania Ogre przeciwko Preiļu BJSS oraz RTU FC/Skonto Academy.
14 lipca 2017 Igors Troickis, oraz 4 piłkarze jego drużyny - Aleksejs Kuplovs-Oginskis, Oļegs Penkovskis, Sergejs Ļebedevs oraz Deniss Sokolskis, zostali zdyskwalifikowani na 3 lata. Komisja szczególną uwagę zwróciła na Sokolskisa, którego nazwisko aż 16 razy pojawiało się w podejrzanych odcinkach ustawionych meczów, a powołany przez UEFA system do wykrywania sprzedanych spotkań wspominał o nim już wcześniej.
Kariera reprezentacyjna.
W reprezentacji Łotwy Troickis zadebiutował 8 kwietnia 1992 w przegranym 0:2 towarzyskim meczu z Rumunią. W latach 1992-2001 w drużynie narodowej rozegrał 41 spotkań.

</doc>
<doc id="3660140" url="https://pl.wikipedia.org/wiki?curid=3660140" title="Insp.">
Insp.



</doc>
<doc id="3660151" url="https://pl.wikipedia.org/wiki?curid=3660151" title="Husik Harutiunian">
Husik Harutiunian

Husik Harutiunian (orm. Հուսիկ Հարությունյան, ros. Усик Суренович Арутюня́н, ur. 16 marca 1945 w mieście Hoktemberian (obecnie Armawir), zm. 4 maja 2006 k. Soczi) – minister spraw wewnętrznych Armeńskiej SRR (1988-1990), przewodniczący KGB Armeńskiej SRR (1990-1991).
Życiorys.
W 1967 ukończył studia na Wydziale Budowy Maszyn Erywańskiego Instytutu Politechnicznego, potem pracował w fabryce obrabiarek w Hoktemberianie jako inżynier konstruktor, główny technolog, a od 1970 główny inżynier fabryki. Od 1973 funkcjonariusz Komsomołu - I sekretarz Hoktemberiańskiego Komitetu Rejonowego Komsomołu, a 1975-1977 II sekretarz KC Komsomołu Armenii, następnie funkcjonariusz bezpieki. W 1979 ukończył Wyższą Szkołę KGB im. Dzierżyńskiego, 1985-1988 zajmował stanowisko zastępcy przewodniczącego KGB Armeńskiej SRR, od czerwca 1988 do maja 1990 był ministrem spraw wewnętrznych Armeńskiej SRR, a 1990-1991 przewodniczącym KGB Armeńskiej SRR. W 1989 mianowany generałem majorem. Po rozpadzie ZSRR kontynuował służbę w organach bezpieczeństwa i porządku niepodległej Armenii jako szef Głównego Zarządu Bezpieczeństwa Narodowego, a 1992-1993 szef Inspekcji Podatkowej, następnie zwolniony ze służby, pracował w naftowej spółce akcyjnej jako zastępca i I zastępca przewodniczącego zarządu. Zginął w katastrofie lotniczej nad Morzem Czarnym k. Soczi.

</doc>
<doc id="3660152" url="https://pl.wikipedia.org/wiki?curid=3660152" title="Ainārs Linards">
Ainārs Linards

Ainārs Linards (ur. 12 maja 1964) – łotewski piłkarz występujący na pozycji pomocnika.
Kariera klubowa.
Linards karierę rozpoczynał w 1982 roku w trzecioligowym Liepājas Metalurgs. W trakcie sezonu 1987 odszedł do drugoligowej Daugavy Ryga, ale po jego zakończeniu wrócił do Zvejnieksu. W sezonie 1989 ponownie przeszedł do Daugavy, ale w 1990 roku powrócił do Zvejnieksu, noszącego już nazwę Olimpija. W 1992 roku wraz z klubem rozpoczął starty w nowo powstałej lidze łotewskiej.
W 1992 roku Linards został graczem szwedzkiego Örebro SK z Allsvenskan. Po sezonie 1992 odszedł jednak do drugoligowego Spårvägens FF. Spędził tam dwa sezony, a w 1995 roku wrócił do Olimpiji, która w międzyczasie zmieniła nazwę DAG Lipawa. W kolejnych dwóch sezonach występował z nią w lidze łotewskiej także pod nazwami Baltika Lipawa oraz Metalurgs Lipawa. W 1997 roku zakończył karierę.
Kariera reprezentacyjna.
W reprezentacji Łotwy Linards zadebiutował 8 kwietnia 1992 w przegranym 0:2 towarzyskim meczu z Rumunią. 10 lipca 1992 w wygranym 2:1 pojedynku Baltic Cup z Estonią strzelił dwa gole, które jednocześnie były jego pierwszymi w kadrze.
W latach 1992–1997 w drużynie narodowej Linards rozegrał 21 spotkań i zdobył 5 bramek.

</doc>
<doc id="3660153" url="https://pl.wikipedia.org/wiki?curid=3660153" title="Stanisław Siła Nowicki">
Stanisław Siła Nowicki

Stanisław Siła Nowicki herbu własnego – cześnik chełmski w latach 1748-1791.
Był elektorem Stanisława Augusta Poniatowskiego w 1764 roku z ziemi zakroczymskiej.

</doc>
<doc id="3660156" url="https://pl.wikipedia.org/wiki?curid=3660156" title="Gunby (East Lindsey)">
Gunby (East Lindsey)

Gunby – wieś w Anglii, w Lincolnshire. W 1961 roku civil parish liczyła 43 mieszkańców.

</doc>
<doc id="3660157" url="https://pl.wikipedia.org/wiki?curid=3660157" title="Moisés Blanchoud">
Moisés Blanchoud

Moisés Julio Blanchoud (ur. 4 września 1923 w Esperanza, zm. 28 lutego 2016) – argentyński duchowny katolicki, biskup diecezjalny Río Cuarto 1962-1984 i arcybiskup Salta 1984-1999.
Życiorys.
Święcenia kapłańskie otrzymał 14 grudnia 1947.
13 lutego 1960 papież Jan XXIII mianował go biskupem pomocniczym Río Cuarto ze stolicą tytularną "Belali". 24 kwietnia tego samego roku z rąk arcybiskupa Nicolása Fasolino przyjął sakrę biskupią. 6 września 1962 został powołany na biskupa diecezjalnego w tej samej diecezji. 7 stycznia 1984 mianowany arcybiskupem Salta. 6 sierpnia 1999 na ręce papieża Jana Pawła II złożył rezygnację z zajmowanej funkcji. 1 października 2002 wyznaczony na administratora apostolskiego Santa Fe de la Vera Cruz. 30 marca 2003 odwołany z funkcji.
Zmarł 28 lutego 2016.

</doc>
<doc id="3660159" url="https://pl.wikipedia.org/wiki?curid=3660159" title="Gunby (East Riding of Yorkshire)">
Gunby (East Riding of Yorkshire)

Gunby – przysiółek w Anglii, w East Riding of Yorkshire, w dystrykcie (unitary authority) East Riding of Yorkshire. Gunby jest wspomniana w Domesday Book (1086) jako "Bonnebi".

</doc>
<doc id="3660164" url="https://pl.wikipedia.org/wiki?curid=3660164" title="Little Limber">
Little Limber

Little Limber – przysiółek w Anglii, w Lincolnshire. Little Limber jest wspomniana w Domesday Book (1086) jako "Linbergham".

</doc>
<doc id="3660167" url="https://pl.wikipedia.org/wiki?curid=3660167" title="Killington (Devon)">
Killington (Devon)

Killington – przysiółek w Anglii, w Devon. Killington jest wspomniane w Domesday Book (1086) jako "Cheneoltone"/"Cheneoltona".

</doc>
<doc id="3660168" url="https://pl.wikipedia.org/wiki?curid=3660168" title="Artem Smolar">
Artem Smolar

Artem Hryhorowycz Smolar (ukr. Артем Григорович Смоляр; "Artiom Grigorjewicz Smolar" (ros. Артём Григорьевич Смоляр; ur. 4 lutego 1985 w Horodnie) – ukraiński i były rosyjski siatkarz grający na pozycji środkowego, były reprezentant Rosji.
Sukcesy klubowe.
Liga rosyjska:
Klubowe Mistrzostwa Świata:
Superpuchar Rosji:
Liga ukraińska:

</doc>
<doc id="3660170" url="https://pl.wikipedia.org/wiki?curid=3660170" title="Michaił Priwałow">
Michaił Priwałow

Michaił Moisiejewicz Priwałow (ros. Михаил Моисеевич Привалов, ur. 18 sierpnia 1913 we wsi Drozdowka w obwodzie nowosybirskim, zm. w lipcu 2004 w Moskwie) – radziecki metalurg, Bohater Pracy Socjalistycznej (1958).
Życiorys.
W 1933 skończył szkołę fabryczną, potem pracował jako hutnik i majster pieca martenowskiego w Kuźnieckim Kombinacie Metalurgicznym, 1938–1941 był majstrem pieca w fabryce im. Kirowa w Makiejewce, 1941–1951 majstrem, a 1951–1958 starszym majstrem Kuźnieckiego Kombinatu Metalurgicznego. W 1956 skończył kuźnieckie technikum metalurgiczne, 1958–1960 był zastępcą szefa, a 1960-1963 szefem odlewni martenowskiej, następnie 1963–1965 głównym specjalistą Zarządu Czarnych Metali Państwowego Komitetu Metalurgii Czarnej i Kolorowej, a od 1965 do rozpadu ZSRR głównym hutnikiem stalowym Ministerstwa Czarnej Metalurgii ZSRR, następnie 1991–1993 głównym hutnikiem stalowym Komitetu ds. Czarnej Metalurgii Federacji Rosyjskiej, od 1993 na emeryturze. Od 31 października 1961 do 29 marca 1966 zastępca członka KC KPZR, członek Komitetu Obwodowego KPZR w Kemerowie. Deputowany do Rady Najwyższej ZSRR 4 i 5 kadencji (1954–1962), członek Prezydium Rady Najwyższej ZSRR (1958–1962).
Odznaczenia i nagrody.
I medale.

</doc>
<doc id="3660178" url="https://pl.wikipedia.org/wiki?curid=3660178" title="Guns Don’t Kill People... Lazers Do">
Guns Don’t Kill People... Lazers Do

Guns Don't Kill People... Lazers Do – debiutancki album studyjny formacji muzycznej Major Lazer, wydany 16 czerwca 2009 roku przez Downtown Records oraz Mad Decent i wyprodukowany przez Diplo i Switcha. Album znalazł się na 10. miejscu listy "najlepszych albumów roku 2009" według serwisu Rhapsody.

</doc>
<doc id="3660180" url="https://pl.wikipedia.org/wiki?curid=3660180" title="Siergiej Puzikow">
Siergiej Puzikow

Siergiej Timofiejewicz Puzikow (ros. Серге́й Тимофе́евич Пу́зиков, ur. 1916 w chutorze Priszyb w Obwodzie Wojska Dońskiego, zm. 18 października 1962 w Lipiecku) – radziecki polityk.
Życiorys.
W 1935 ukończył technikum pedagogiczne i został nauczycielem, był także redaktorem rejonowej gazety, 1939 został członkiem WKP(b). Do 1944 szef wydziału politycznego stanicy maszynowo-traktorowej, 1944-1946 funkcjonariusz partyjny w obwodzie rostowskim, 1946-1949 słuchacz Wyższej Szkoły Partyjnej przy KC WKP(b), potem I sekretarz Azowskiego Komitetu Rejonowego WKP(b) w obwodzie rostowskim. Do stycznia 1954 kierownik wydziału Komitetu Obwodowego KPZR w Rostowie nad Donem, od stycznia 1954 do lipca 1960 II sekretarz Komitetu Obwodowego KPZR w Rostowie nad Donem, od lipca do grudnia 1960 przewodniczący Komitetu Wykonawczego Rostowskiej Rady Obwodowej. Od 21 listopada 1960 do końca życia I sekretarz Komitetu Obwodowego KPZR w Lipiecku, od 31 października 1961 do 18 października 1962 zastępca członka KC KPZR. Deputowany do Rady Najwyższej ZSRR 6 kadencji.

</doc>
<doc id="3660184" url="https://pl.wikipedia.org/wiki?curid=3660184" title="Moshe Bejski">
Moshe Bejski



</doc>
<doc id="3660206" url="https://pl.wikipedia.org/wiki?curid=3660206" title="Mistrzostwa Francji w unihokeju mężczyzn Division I">
Mistrzostwa Francji w unihokeju mężczyzn Division I



</doc>
<doc id="3660208" url="https://pl.wikipedia.org/wiki?curid=3660208" title="Władimir Todorow">
Władimir Todorow

Władimir Todorow Nikołow (bułg. Владимир Тодоров Николов, ur. 30 sierpnia 1925 we wsi Mokren w obwodzie Sliwen, zm. 23 grudnia 2012 w Sofii) – bułgarski funkcjonariusz służb bezpieczeństwa KDS, generał porucznik.
Życiorys.
Uczył się w gimnazjum w mieście Koteł, wstąpił do młodzieżowej organizacji faszystowskiej "Brannik", z którą jednak wkrótce zerwał, wiążąc się z ruchem komunistycznym. Od 1943 członek Związku Młodzieży Robotniczej, bojownik oddziału komunistycznej partyzantki, w listopadzie 1943 aresztowany i skazany na 15 lat więzienia, uwolniony z więzienia w Sliwenie po 9 września 1944. Po zwolnieniu skończył szkołę średnią i działał w Związku Młodzieży Robotniczej, w 1945 został członkiem BPK, w lutym 1947 wstąpił do KDS w Burgasie. Początkowo wywiadowca, od maja 1948 do 1949 szef grupy do walki z "bandytyzmem politycznym", potem funkcjonariusz Wydziału I (Walka z Kontrrewolucją) Dyrekcji Bezpieczeństwa Państwowego Głównego Zarządu NM Ministerstwa Spraw Wewnętrznych Bułgarii, inspektor, a od 27 listopada 1951 główny inspektor. Od 1 czerwca 1951 kapitan, od 26 lutego 1952 major, od grudnia 1951 do 1959 zastępca szefa Okręgowego Zarządu MSW w mieście Stalin/Warna z przerwą 1952-1953, gdy przebywał na szkoleniu w Wyższej Szkole MGB ZSRR/MWD ZSRR w Moskwie, 3 maja 1956 awansowany na podpułkownika.
Od 11 lutego 1959 do 16 listopada 1961 szef Okręgowego Zarządu MSW w mieście Tołbuchin (obecnie Dobricz), 29 kwietnia 1961 mianowany pułkownikiem, 196-1964 słuchacz Wyższej Szkoły Partyjnej przy KC KPZR w Moskwie, od 16 sierpnia 1964 do lipca 1965 zastępca szefa Okręgowego Zarządu MSW w Warnie, od lipca do 9 września 1965 zastępca szefa Okręgowego Zarządu KDS w Warnie. Od 9 września 1965 do 1 września 1966 w rezerwie, następnie 1966-1968 szef Wydziału IV Zarządu I KDS przy Radzie Ministrów Ludowej Republiki Bułgarii, od 1968 do lutego 1969 rezydent KDS we Frankfurcie nad Menem, 1969-1972 rezydent MSW Bułgarii we Frankfurcie nad Menem jako rzekomy kierownik służby konsularnej i potem zastępca przedstawiciela handlowego Bułgarii w RFN. Od 31 lipca 1972 do 1977 zastępca szefa Pierwszego Głównego Zarządu Bezpieczeństwa Państwowego MSW Bułgarii, 8 września 1976 mianowany generałem majorem, 1977-1986 I zastępca szefa Pierwszego Głównego Zarządu Bezpieczeństwa Państwowego MSW Bułgarii, a od 14 lipca 1986 do 7 lutego 1990 szef tego zarządu, od 6 września 1985 w stopniu generała porucznika.
W 1990 przeniósł się do ZSRR, w tym czasie został oskarżony przez Wojskową Prokuraturę Bułgarii o zniszczenie dokumentów operacyjnych KDS po zabójstwie w Londynie w 1978 dysydenta Georgi Markowa. 7 listopada 1991 wrócił do Bułgarii, 19 czerwca 1992 został uznany winnym i skazany na 14 miesięcy więzienia, Karę odbywał w więzieniu w Sofii, skąd został zwolniony w marcu 1993.
Odznaczenia.
I inne.

</doc>
<doc id="3660212" url="https://pl.wikipedia.org/wiki?curid=3660212" title="Jan Zerndt">
Jan Zerndt

Jan Zerndt (ur. 12 stycznia 1894 w Zgierzu, zm. 1945) – polski paleobotanik i geolog, doktor filozofii nauk przyrodniczych.
Życiorys.
Studiował na Wydziale Lekarskim Uniwersytetu Warszawskiego, a następnie kontynuował naukę na Wydziale Filozoficznym w zakresie nauk przyrodniczych na Uniwersytecie Jagiellońskim. Podyplomowo ukończył dla nauczycieli gimnazjalnych, w 1920 ochotniczo wstąpił Wojska Polskiego i walczył w wojnie polsko-bolszewickiej. Po przejściu do rezerwy w 1921 zamieszkał w Łodzi, gdzie był nauczycielem w gimnazjum, równocześnie uczył też w Łasku. W Łodzi zorganizował centralną pracownię przyrodniczą szkół powszechnych. Po roku przeniósł się do Krakowa, gdzie stworzył podobną pracownię. Pracował w kierowanym przez prof. Zygmunta Rozena Zakładzie Mineralogii Akademii Górniczej, badał megaspory produktywnego okresu karbońskiego w okolicach Krakowa i na Górnym Śląsku, analizował proces maceracji węgla kamiennego oraz systematykę i rozmieszczenie stratygraficzne spor karbońskich. Współpracował z Komisją Fizjograficzną Polskiej Akademii Umiejętności i Państwowym Instytutem Geologicznym, został aresztowany 6 listopada 1939 w ramach Sonderaktion Krakau i przebywał w niewoli. Został wciągnięty na volkslistę i jako Johann Reinhold Zerndt przyjął obywatelstwo niemieckie, przeszkolono go w Wehrmachcie i przydzielono do Ostinstitutu. Zginął w 1945.
Dorobek naukowy.
Ogłosił liczne prace dotyczące geologii, mineralogii i petrografii, publikował w „Czasopiśmie Przyrodniczym”, „Biuletynie Państwowej Akademii Umiejętności”, „Przeglądzie Górniczo-Hutniczym”. Zainicjował badania nad megasporami roślin z okresu karbonu. W 1934 i w 1938 opublikował monografię żeńskich zarodników widłaków z okresu karbonu na Górnym Śląsku

</doc>
<doc id="3660213" url="https://pl.wikipedia.org/wiki?curid=3660213" title="Hemixos">
Hemixos



</doc>
<doc id="3660214" url="https://pl.wikipedia.org/wiki?curid=3660214" title="Wiktor Piatkow">
Wiktor Piatkow

Wiktor Jewgienjewicz Piatkow (ros. Виктор Евгеньевич Пятков, ur. 5 listopada 1929 we wsi Siergiejewka w rejonie buzdiackim, zm. 3 września 2008 w Nieftiejugansku) – pracownik przemysłu naftowego ZSRR, Bohater Pracy Socjalistycznej (1981).
Życiorys.
W latach 1945-1965 pracował w przedsiębiorstwach przemysłowych w "Oktiabrsknieft" w Baszkirskiej ASRR, później operator wydobycia ropy naftowej i gazu Zarządu "Jugansknieft" Gławtiumennieftegazu w obwodzie tiumeńskim, od 1989 na emeryturze. Od 3 marca 1981 do 25 lutego 1986 zastępca członka KC KPZR, członek Komitetu Obwodowego KPZR w Tiumeni. Brał udział w eksploatacji złoża ropy naftowej w Ust'Bałyku. Uchwałą Prezydium Rady Najwyższej ZSRR z 2 marca 1981 za wydatne osiągnięcia produkcyjne, przedterminowe wykonanie zadań dziesiątej pięciolatki i obowiązków socjalistycznych i wykazywanie pracowniczej dzielności otrzymał tytuł Bohatera Pracy Socjalistycznej. Odznaczony Medalem Sierp i Młot (2 marca 1981), dwoma Orderami Lenina i medalami.

</doc>
<doc id="3660215" url="https://pl.wikipedia.org/wiki?curid=3660215" title="Hemixos flavala">
Hemixos flavala



</doc>
<doc id="3660216" url="https://pl.wikipedia.org/wiki?curid=3660216" title="Küstenkanal">
Küstenkanal



</doc>
<doc id="3660219" url="https://pl.wikipedia.org/wiki?curid=3660219" title="Josef Schwarz (generał)">
Josef Schwarz (generał)

Josef Schwarz (ur. 2 lipca 1932 w Pradze, zm. 8 lipca 2019) – generał Stasi.
Uczył się w szkole ludowej, od 1946 na kursach rolniczych, a od 1949 w szkole rolniczej, w 1950 wstąpił do SED. Od 1952 student Niemieckiej Akademii Nauk Państwowych i Prawniczych "Walter Ulbricht" w Poczdamie, od 1955 funkcjonariusz Stasi, pracownik Wydziału III Okręgowego Zarządu Stasi w Poczdamie, 1962-1968 student Wyższej Szkoły Prawniczej Ministerstwa Bezpieczeństwa Państwowego w Poczdamie. W latach 1968-1982 zastępca szefa Okręgowego Zarządu Stasi w Schwerinie, od 1972 doktor prawa, 1982-1989 szef Okręgowego Zarządu Stasi w Erfurcie, od 1983 w stopniu generała majora, 1990 zwolniony ze służby. Odznaczony Orderem Zasług dla Ojczyzny w Złocie (1988).

</doc>
<doc id="3660220" url="https://pl.wikipedia.org/wiki?curid=3660220" title="Roadblock (marzec 2016)">
Roadblock (marzec 2016)

Roadblock było galą profesjonalnego wrestlingu wyprodukowaną przez federację WWE. Była emitowana na WWE Network, odbyła się 12 marca w Ricoh Coliseum w Toronto, Ontario w Kanadzie. Na gali odbyło się dziewięć walk (w tym dwa dark matche). W walce wieczoru Triple H pokonał Deana Ambrose'a zachowując WWE World Heavyweight Championship.
Produkcja.
Przygotowania.
Roadblock, oryginalnie zatytułowane "March to WrestleMania: Live from Toronto", oferowało walki profesjonalnego wrestlingu z udziałem różnych wrestlerów z istniejących oskryptowanych rywalizacji i storyline'ów, które są kreowane na głównych tygodniówkach WWE, "Raw" i "SmackDown" oraz na tygodniówce rosteru rozwojowego "NXT". Wrestlerzy byli przedstawiani jako heele (negatywni, źli zawodnicy i najczęściej wrogowie publiki) i face'owie (pozytywni, dobrzy i najczęściej ulubieńcy publiki), gdzie rywalizują pomiędzy sobą w seriach walk mających w budować napięcie, kulminując w decydującą walkę wrestlerską lub ich serię.
Rywalizacje.
29 lutego na tygodniówce "Raw", Dean Ambrose wyzwał Triple H'a do walki o WWE World Heavyweight Championship. Triple H powiedział, że rozważy tę opcję i da mu odpowiedź pod koniec show. Tej samej nocy, Triple H zainterweniował w walce Ambrose'a z Alberto Del Rio, powodując dyskwalifikację, po czym zdominował Deana poza ringiem brutalnie go atakując. Triple H zaakceptował wyzwanie, po czym następnego dnia na stronie WWE.com ogłoszono, że ich walka odbędzie się na gali Roadblock.
2 marca na odcinku tygodniówki "NXT" emitowanej na WWE Network zostało ogłoszone, że posiadacze NXT Tag Team Championship The Revival będą bronić tytułów przeciwko Enzo Amore i Colinowi Cassady na Roadblock.
Na gali Royal Rumble, Brock Lesnar wyeliminował Luke'a Harpera, Ericka Rowana i Brauna Strowmana z ugrupowania The Wyatt Family podczas Royal Rumble matchu. Jednakże, trio powróciło do ringu i nielegalnie wyrzuciło z niego Lesnara. Przez następne tygodnie, The Wyatt Family i Lesnar odnosili się do siebie podczas wygłaszania prom. 3 marca na odcinku "SmackDown" zostało ogłoszone, że Brock Lesnar i Bray Wyatt zmierzą się na gali Roadblock.
8 marca ogłoszono, że członkowie The League of Nations – Sheamus i King Barrett – otrzymają szansę zdobycia tytułów WWE Tag Team Championship, należących do The New Day.
11 marca Charlotte ogłosiła, że na gali Roadblock zmierzy się z Natalyą.

</doc>
<doc id="3660223" url="https://pl.wikipedia.org/wiki?curid=3660223" title="Christoph Eschenbach">
Christoph Eschenbach

Christoph Eschenbach (ur. 20 lutego 1940 we Wrocławiu) – niemiecki pianista i dyrygent.
Życiorys.
Urodzony 20 lutego 1940 roku we Wrocławiu jako Christoph Ringmann, syn Margarethe (née Jaross) i muzykologa Heriberta Ringmanna. Jego matka zmarła przy porodzie, a ojciec zginął na froncie w karnym batalionie. Początkowo opiekowała się nim babcia, ale ta również zginęła w czasie ucieczki z Wrocławia. Po wojnie znalazł się pod opieką kuzynki matki, Wallydore Eschenbach, która zabrała go z obozu dla uchodźców i której nazwisko przyjął. Dorastał najpierw w Wismar w Meklemburgii w NRD, później w Neustadt w Holsztynie w Niemczech Zachodnich. Po śmierci babki przez rok nie mówił, co było wynikiem szoku.
W wieku ośmiu lat zaczął uczyć się gry na fortepianie pod kierunkiem przybranej matki. Szybko poznała się na jego talencie i zapisała dziecko do Hamburg Hochschule für Musik, gdzie oprócz gry na fortepianie zaczął uczyć się także dyrygentury. W wieku 11 lat spotkał Wilhelma Furtwänglera, co miało na niego duży wpływ. W 1952 roku odniósł zwycięstwo w Steinway Piano Competition. Od 1955 roku uczęszczał do Musikhochschule w Kolonii wraz z Hansem-Otto Schmidtem-Neuhausem, a w 1959 roku zaczął naukę dyrygentury z Wilhelmem Brücknerem-Rüggebergiem. W 1962 roku zdobył drugą nagrodę w międzynarodowym konkursie w Monachium, a trzy lata później wygrał Konkurs Clary Haskil w Montreux, dzięki któremu stał się znany i ceniony. W 1966 roku debiutował w Londynie, a trzy lata później wystąpił u boku Cleveland Orchestra i George'a Szella. Szell był pod wrażeniem Eschenbacha i do swojej śmierci w 1970 roku utrzymywał z nim bliskie relacje i uczył go dyrygentury. Później przez 25 lat jego mentorem był Herbert von Karajan. W 1972 roku zadebiutował jako dyrygent prowadząc III Symfonię Antona Brucknera.
Jako pianista Eschenbach wygrał wiele konkursów, w tym konkurs Clary Haskil w Vevey w 1965 roku. Rok wcześniej wystąpił w studiu Deutsche Grammophon i podpisał kontrakt z tą wytwórnią. W 1979 roku został dyrektorem muzycznym Rheinland-Pfalz State Philharmonic (do 1981 roku). Ponadto był głównym dyrygentem NDR Symphony Orchestra w Hamburgu (1998-2004), dyrektorem muzycznym Ravinia Festival, dyrektorem artystycznym Schleswig-Holstein Music Festival (1999-2002). W 1988 roku objął stanowisko dyrektora artystycznego Houston Symphony Orchestra. Od 2000 roku był dyrektorem muzycznym Orchestre de Paris. W następnych latach został kierownikiem Orkiestry Waszyngtońskiej.
W marcu 2016 roku we Wrocławiu odsłonięto pamiątkową płytę z jego nazwiskiem, pierwszą we wrocławskiej Alei Gwiazd.
Laureat m.in. Ernst von Siemens Music Prize (2015) i nagrody Grammy w kategorii muzyki poważnej. Odznaczony Legią Honorową (2002), Kawalerią Orderu Sztuki i Literatury (2006), Wielkim Krzyżem Zasługi z Gwiazdą i Wstęgą Orderu Zasługi Republiki Federalnej Niemiec (2002) i Orderem Zasługi Szlezwika-Holsztynu (2010).

</doc>
<doc id="3660224" url="https://pl.wikipedia.org/wiki?curid=3660224" title="Odo III (książę Burgundii)">
Odo III (książę Burgundii)

Odo III (ur. w 1166 r., zm. 6 lipca 1218 r. w Lyonie) – książę Burgundii od 1192 r. z dynastii burgundzkiej.
Życiorys.
Odo był najstarszym synem księcia burgundzkiego Hugona III. Jego matką była pierwsza żona Hugona, Alicja (Adelajda), córka księcia Lotaryngii Mateusza I. W 1189 r., podczas walk swego ojca przeciwko królowi Francji Filipowi II Augustowi dostał się do niewoli francuskiej (po upadku Châtillon-sur-Seine). W 1190 r. został regentem w imieniu ojca, który udał się na III wyprawę krzyżową. Gdy w 1192 r. Hugo III zmarł w Ziemi Świętej, Odo odziedziczył tron książęcy.
Bezskutecznie próbował objąć hrabstwo Flandrii. W 1209 r. w krucjacie przeciwko albigensom. Wspierał króla Filipa Augusta w staraniach o rozwód z Ingeborgą duńską, co skutkowało objęciem go ekskomuniką. Brał także udział po stronie króla francuskiego w bitwie pod Bouvines w 1214 r., gdzie dowodził prawym skrzydłem wojsk Filipa. Przez cesarza Fryderyka II został mianowany cesarskim wikariuszem w Arelacie.
W Burgundii Odo wzniósł zamek w Talant, nadał prawa miejskie Beaune, założył szpital w Dijon. Zmarł przygotowując się do udziału w V wyprawie krzyżowej. Jego następcą został jedyny syn, Hugo IV.
Rodzina.
W 1193 r. Odo poślubił Teresę, córkę króla Portugalii Alfonsa I Zdobywcy i Matyldy z Sabaudii. Teresa była wdową po zmarłym w 1191 r. hrabim Flandrii Filipie. To małżeństwo zostało unieważnione w 1195 r., a Teresa zmarła w 1218 r.
W 1199 r. Odo powtórnie się ożenił, z Adelajdą, córką Hugona z Vergy. Z tego małżeństwa pochodziło czworo dzieci:
Adelajda zmarła w 1251 r.

</doc>
<doc id="3660227" url="https://pl.wikipedia.org/wiki?curid=3660227" title="Gianni Buquicchio">
Gianni Buquicchio

Gianni Buquicchio (ur. 19 listopada 1944 w Bari) – włoski prawnik, adwokat, doktor nauk prawnych, urzędnik instytucji Rady Europy, od 2009 przewodniczący Europejskiej Komisji na rzecz Demokracji przez Prawo (tzw. Komisji Weneckiej).
Życiorys.
W latach 1959–1963 kształcił się w szkole średniej w Bari. W latach 1963–1967 studiował prawo na Wydziale Prawa Uniwersytetu w Bari. W 1967 uzyskał stopień naukowy doktora prawa. Odbył aplikację adwokacką (1968–1970), równocześnie będąc w latach 1968–1971 wykładowcą w Instytucie Prawa Międzynarodowego i Nauk Politycznych Uniwersytetu w Bari. W 1970 był "visiting professor" w Dyrektoriacie Zagadnień Prawnych Rady Europy. W latach 1971–1996 pełnił różne funkcje kierownicze w Wydziale Prawa Publicznego tegoż Dyrektoriatu, w tym dyrektora Sekcji. W latach 1981–1994 był odpowiedzialny za obsługę Konferencji Europejskich Ministrów Sprawiedliwości (Conferences of European Ministers of Justice). W 1990 został sekretarzem Komisji Weneckiej. 30 listopada 2009 opuścił stanowisko w Radzie Europy. 12 grudnia 2009 został wybrany przewodniczącym Komisji Weneckiej. Ponownie został powołany na to stanowisko w 2011, 2013 i 2015.
Życie prywatne.
Jego żoną jest Maud de Boer-Buquicchio. Ma dwóch synów.

</doc>
<doc id="3660235" url="https://pl.wikipedia.org/wiki?curid=3660235" title="Kamienica przy ulicy Kazimierza Wielkiego 7 we Wrocławiu">
Kamienica przy ulicy Kazimierza Wielkiego 7 we Wrocławiu

Kamienica przy ulicy Kazimierza Wielkiego 7 we Wrocławiu – narożna kamienica na wrocławskim Starym Mieście, wybudowana w stylu arkadowym, wpisany do wojewódzkiej ewidencji zabytków.
Kamienica powstała w 1899 r. na miejscu dwóch domów na rogu ulic Kazimierza Wielkiego i Ruskiej, budowniczym był mistrz murarski Robert Burghardt. Elewację wyłożono klinkierem, nawiązując do stylu arkadowego. W 1925 roku budynek został rozbudowany w stronę ul. św. Mikołaja. Przed wojną gmach służył jako dom towarowy. W trakcie oblężenia Wrocławia w 1945 roku nie ucierpiał. Po wojnie był siedzibą Dolnośląskiego Przedsiębiorstwa Handlu Opałem i Materiałami Budowlanymi, wtedy też dobudowano jedno piętro z lukarnami. W 2016 roku kamienica została podniesiona o dwa piętra. Projektantem przebudowy jest Tomasz Marhall, ogólną koncepcję wyłonił konkurs przeprowadzony na Wydziale Budownictwa. Po przebudowie na pierwszym i drugim piętrze budynku mają mieścić się biura, a na pozostałych mieszkania, zaś w piwnicach lokal gastronomiczny.

</doc>
<doc id="3660236" url="https://pl.wikipedia.org/wiki?curid=3660236" title="Arizona Wildcats">
Arizona Wildcats

Arizona Wildcats – nazwa drużyn sportowych University of Arizona w Tucson, biorących udział w akademickich rozgrywkach w Pacific-12 Conference, organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 1 lipca 2015)"

</doc>
<doc id="3660237" url="https://pl.wikipedia.org/wiki?curid=3660237" title="Pejo Jaworow">
Pejo Jaworow

Pejo Jaworow, właśc. Pejo Totew Kraczołow (; ur. w Czirpanie, zm. w Sofii) – bułgarski poeta, dramatopisarz, działacz społeczny i rewolucyjny, twórca bułgarskiego symbolizmu.
Debiutował wierszami o tematyce społeczno-politycznej, ale już w pierwszym tomiku "Stichotworenija" (1901) zaakcentował wagę postaw indywidualistycznych. Był członkiem grupy literackiej modernistów skupionej wokół czasopisma „Misył”. W 1903 roku wziął udział w operacjach wojskowych Wewnętrznej Macedońskiej Organizacji Rewolucyjnej i przygotowaniach do powstania ilindeńskiego. W tym samym roku wydał następny zbiorek "Hajduszki pesni", który był neoromantycznym odwołaniem do rodzimej tradycji ludowej. Po upadku powstania przebywał za granicą, głównie w Szwajcarii i Francji. Wspomnienia z działalności w macedońskim ruchu wyzwoleńczym zawarł w biografii Goce Dełczewa (1904) i w tomie prozy poetyckiej "Hajduszki kopnenija" (1909). Późniejsza twórczość ("Bezsynici" 1907, "Podir senkite na obłacite" 1910) obejmuje impresjonistyczne liryki osobiste wyrażające nastroje dekadenckie, noszące wiele cech symbolicznych (tragizm istnienia, samotność, maksymalizm uczuciowy). Jaworow pisał także dramaty modernistyczne – "W polite na Witosza" (1911) i "Kogato grym udari kak echoto zagłychwa" (1912). Był też autorem przekładów dramatów Williama Shakespeare’a.
W 1912 roku pisarz poślubił Łorę Karawełową. Zachowana korespondencja między nimi świadczy o namiętnej i burzliwej miłości, pełnej pasji, ale i naznaczonej wieloma wątpliwościami. Chorobliwie zazdrosna żona w listopadzie 1913 roku popełniła samobójstwo na oczach męża. Jaworow również próbował się zabić, jednak na skutek strzału w głowę jedynie stracił wzrok. Po tym wydarzeniu został oskarżony o zabójstwo żony i postawiony przed sądem, jednak nie udowodniono mu winy. W rocznicę śmierci Łory pisarz drugi raz, tym razem skutecznie, targnął się na swoje życie, najpierw zażywając truciznę, a następnie strzelając do siebie z rewolweru.

</doc>
<doc id="3660242" url="https://pl.wikipedia.org/wiki?curid=3660242" title="Artiom Smoliar">
Artiom Smoliar



</doc>
<doc id="3660244" url="https://pl.wikipedia.org/wiki?curid=3660244" title="Usik Arutiunian">
Usik Arutiunian



</doc>
<doc id="3660250" url="https://pl.wikipedia.org/wiki?curid=3660250" title="Kim Naumienko">
Kim Naumienko



</doc>
<doc id="3660255" url="https://pl.wikipedia.org/wiki?curid=3660255" title="Lista telefonów marki Motorola">
Lista telefonów marki Motorola

Lista telefonów marki Motorola – lista wyprodukowanych telefonów komórkowych przez firmę Motorola.

</doc>
<doc id="3660256" url="https://pl.wikipedia.org/wiki?curid=3660256" title="Igor Nikołajew">
Igor Nikołajew

Igor Jurjewicz Nikołajew (; ur. 17 stycznia 1960 w Chołmsku) – rosyjski kompozytor, producent muzyczny i piosenkarz, uhonorowany tytułem Zasłużonego Działacza Sztuk Federacji Rosyjskiej (2001). Ukończył Moskiewski Instytut Kultury (1980). Był mężem i producentem Nataszy Korolowej. Od 25 września 2010 roku jest żonaty z Julią Proskuriakową, ma córkę Wieronikę (08.10.2015). W 2003 roku wstąpił do partii Jedna Rosja.

</doc>
<doc id="3660259" url="https://pl.wikipedia.org/wiki?curid=3660259" title="Bandamanna saga">
Bandamanna saga

Bandamanna saga (Saga o sprzymierzonych) – średniowieczna islandzka saga w satyryczny sposób opisująca historię batalii sądowych Odda i Uspaka.
Saga została napisana prawdopodobnie w połowie XIII wieku przez nieznanego autora. Jej historia jest fikcyjna, jednak główni bohaterowie są wzorowani na prawdziwych postaciach. Jest to też jedyna saga, która ma formę satyryczną, a cała jej historia rozgrywa się już po przyjęciu chrześcijaństwa przez Islandię.
Saga występuje w dwóch wersjach. Jedna pochodzi z manuskryptu "Möðruvallabók" z około 1340 roku, a druga z "Konungsbók" z XV wieku. Młodsza wersja jest nieco skrócona, ale obie powstały przypuszczalnie na podstawie tradycji ustnej.
Streszczenie.
Akcja sagi rozgrywa się w latach 1050-1055. Niejaki Odd chce się wyprowadzić z domu, by zostać rybakiem. Jednakże z niewielką pomocą ojca Ufeiga zdobywa bogactwo jako handlarz. Pewnego dnia Uspak, syn Gluma i jednocześnie siostrzeniec Grettira, prosi go, by pozwolił mu u siebie zamieszkać, w zamian za pomoc w gospodarstwie. Odd znając jego trudny charakter, mimo wszystko ulega mu i przyjmuje pod swój dach. Ich wzajemne relacje układają się dobrze do czasu, gdy Odd musi się udać w podróż handlową. Namawia, więc Uspaka, żeby został zarządcą jego majątku oraz księdzem na czas jego nieobecności. Ten niechętnie się na to zgadza, ale gdy tylko Odd wyjeżdża, zaczyna zalecać się do zamożnej kobiety o imieniu Swala. Przeprowadza się także do niej, a po powrocie Odda porzuca stan kapłański. 
Niedługo potem z gospodarstwa Odda zaczynają znikać zwierzęta. Mieszkający z nim rzemieślnik Vali obiecuje dowiedzieć się, czy stoi za tym Uspak jak podejrzewa Odd. Zostaje jednak zabity, więc Odd usiłuje wytoczyć Uspakowi proces sądowy, jednak z powodu błędów prawnych zostaje on oddalony. Wówczas jego ojciec Ufeig przekupuje sędziów, którzy uznają Uspaka za winnego. 
Jednakże Thorarin – ojciec żony Uspaka i jego przyjaciel Styrmir podejrzewając, że doszło do przekupstwa wraz z sześcioma innymi osobami zawiązują pakt przeciwko Oddowi i podają go do sądu. Mają nadzieję, że w ten sposób przejmą jego majątek.
Podczas procesu Ufeig zręcznymi manipulacjami i pochlebstwami przeciąga na swoją stronę dwójkę konspiratorów – Gellira i Egila. Gellirowi obiecuje także, że Odd ożeni się z jego córką. Następnie przekonuje sędziego, żeby o winie jego syna i karze zdecydowali dwaj wybrani przez niego oskarżyciele. Wybiera Gellira i Egila, którzy wprawdzie uznają Odda za winnego, ale jednocześnie wnoszą o bardzo łagodną karę. W ten sposób nie wyłamują się z paktu zawartego z innymi oskarżycielami, a Odd nie zostaje poddany surowej karze.

</doc>
<doc id="3660262" url="https://pl.wikipedia.org/wiki?curid=3660262" title="Surwa">
Surwa

Surwa (bułg. cурва) – obrzędy ludowe związane ze świętowaniem Nowego Roku (przypadającym według kalendarza juliańskiego na 13/14 stycznia), praktykowane we wsiach regionu Pernika w środkowo-zachodniej Bułgarii, a polegające na tym, że grupy przebierańców nazywanych Surwakari urządzają gry i zabawy w centrum wsi oraz odwiedzają okoliczne wsie i poszczególne domostwa. 
W 2015 roku Surwa została wpisana na listę niematerialnego dziedzictwa UNESCO.
Opis.
Surwa jest praktykowana we wsiach regionu Pernika w środkowo-zachodniej Bułgarii z okazji Nowego Roku przypadającego według kalendarza juliańskiego na 13/14 stycznia. Uczestnicy obrzędów nazywani są surwakarami – noszą specjalne, własnoręcznie wykonane maski, a niektórzy odtwarzają role, m.in. nowożeńców, księdza, niedźwiedzia itd. Surwakarzy ubrani są w futrzane lub szmaciane kostiumy, a ich maski mają charakter zoomorfocznyː często z rogami lub kłapiącymi dziobami, widoczne są też umorusane sadzą twarze z brodami i wąsami. Maski z regionu Pernika wykonywane są ze skór kozich lub owczych, przybierane piórami i skrzydłami ptactwa domowego. 
W zabawie uczestniczy ok. 2500 mieszkańców regionu – każda wieś tworzy własną grupę surwakarów.
Wieczorem 13 stycznia surwakarzy zbierają się w centrum wsi, gdzie palą ogniska, bawią się i zaczepiają mieszkańców. Surwakarzy odwiedzają wówczas okoliczne wsie i spotykają się z innymi grupami surwakarów, z którymi tańczą tradycyjny taniec horo. 
Rankiem 14 stycznia surwakarzy – wyłącznie wolni młodzi mężczyźni – odwiedzają poszczególne domostwa we wsi, odgrywając scenki zaślubin nowożeńców, a „niedźwiedź” ma zapewnić gospodarzom dobre zdrowie. Gospodarze czekają na surwakarów z zastawionymi stołami i obdarowują ich drobnymi prezentami, które przekazywane są później na cele charytatywne. Obrzęd ten spełniał funkcje inicjacyjne dla młodych mężczyzn. 
Od 1966 roku w ostatni weekend stycznia w Perniku urządzany jest noworoczny festiwal przebierańców "Surwa", który w 1985 roku uzyskał status festiwalu międzynarodowego. 
W 2015 roku Surwa została wpisana na listę niematerialnego dziedzictwa UNESCO.

</doc>
<doc id="3660265" url="https://pl.wikipedia.org/wiki?curid=3660265" title="Erik Arvidsson">
Erik Arvidsson

Erik Arvidsson (ur. 3 września 1996) – amerykański narciarz alpejski, złoty medalista mistrzostw świata juniorów.
Kariera.
Po raz pierwszy na arenie międzynarodowej Arvidsson pojawił się 4 sierpnia 2011 roku w Treble Cone, gdzie w zawodach FIS Race zajął piąte miejsce w gigancie. W 2015 roku wystartował na mistrzostwach świata juniorów w Hafjell, gdzie jego najlepszym wynikiem było jedenaste miejsce w zjeździe. W tej samej konkurencji zdobył złoty medal na rozgrywanych rok później mistrzostwach świata juniorów w Soczi w 2016 roku. 
W Pucharze Świata zadebiutował 13 grudnia 2020 roku w Val d'Isere, gdzie zajął 54. miejsce w zjeździe. Pierwsze pucharowe punkty wywalczył 6 marca 2021 roku w Saalbach, zajmując w tej samej konkurencji ósmą pozycję.
Wystartował na mistrzostwach świata w Courchevel/Méribel w 2023 roku, gdzie zajął dziewiąte miejsce w kombinacji i siedemnaste w zjeździe.
Osiągnięcia.
Puchar Świata.
Miejsca na podium.
Arvidsson nie stał na podium zawodów PŚ.

</doc>
<doc id="3660267" url="https://pl.wikipedia.org/wiki?curid=3660267" title="Matthieu Bailet">
Matthieu Bailet

Matthieu Bailet (ur. 23 kwietnia 1996 w Nicei) – francuski narciarz alpejski, złoty medalista mistrzostw świata juniorów.
Kariera.
Po raz pierwszy na arenie międzynarodowej Bailet pojawił się 28 listopada 2011 roku w Tignes, gdzie w zawodach juniorskich nie ukończył drugiego przejazdu w gigancie. W 2015 roku wystartował na mistrzostwach świata juniorów w Hafjell, gdzie jego najlepszym wynikiem było 23. miejsce w zjeździe. Na rozgrywanych rok później mistrzostwach świata juniorów w Soczi zdobył złoty medal w supergigancie. W zawodach Pucharu Świata zadebiutował 17 marca 2016 roku w Sankt Moritz, gdzie nie ukończył supergiganta. Pierwsze pucharowe punkty wywalczył 2 grudnia 2016 roku w Val d’Isère, zajmując 21. miejsce w tej samej konkurencji. Na podium zawodów tego cyklu pierwszy raz stanął 7 marca 2021 roku w Saalbach-Hinterglemm, kończąc supergiganta na drugiej pozycji. Rozdzielił tam Marco Odermatta ze Szwajcarii i Austriaka Vincenta Kriechmayra.
W lutym 2021 roku wystąpił na mistrzostwach świata w Cortina d’Ampezzo, gdzie zajął siódme miejsce w supergigancie i 25. miejsce w zjeździe.

</doc>
<doc id="3660268" url="https://pl.wikipedia.org/wiki?curid=3660268" title="1 Gwardyjska Dywizja Piechoty">
1 Gwardyjska Dywizja Piechoty

1 Gwardyjska Dywizja Piechoty () – bułgarska dywizja z okresu walk Bułgarii z wojskami niemieckimi w czasie II wojny światowej.
Historia.
W dniu 9 września 1944 roku w Bułgarii doszło do zbrojnego przewrotu, w wyniku którego obalono rząd K. Murawiewa, a władzę przejął Front Ojczyźniany, który utworzył rząd na czele z Kimonem Georgiewem. W tym też dniu działacze Frontu Ojczyźnianego wysunęli propozycję utworzenie Gwardii Narodowej składającej się z ochotników, a która miała być przeciwwagą dla regularnej armii. Propozycja ta spotkała się z pozytywnym odzewem zarówno wśród członków ruchu oporu, jak również uczestników przewrotu. Propozycja ta stała się podstawą do tworzenia dywizji, w skład której mieli wejść ochotnicy - przede wszystkim: partyzanci, uczestnicy ruchu oporu, członkowie i zwolennicy Frontu Ojczyźnianego. 
Dywizję zaczęto organizować w Sofii, w jej skład weszły oddziały partyzanckie walczące z faszystowskimi rządami bułgarskimi, a także liczni uczestnicy przewrotu z września 1944. W krótkim czasie dywizja została zorganizowana, a jej dowódcą mianowano gen. mjr Dimitar Popow, gen. mjr Sławczo Trynskiego, dowódcy oddziału partyzanckiego działającego w rejonie Sofii w latach 1942 – 1944. Dywizja składała się z czterech pułków piechoty i liczyła 7000 żołnierzy.
Początkowo brała udział w walkach przeciwko wojskom niemieckim na terenie Macedonii, po czym w listopadzie 1944 roku weszła w skład nowo utworzonej 1 Armii Bułgarskiej. Następnie w ramach 1 Armii wzięła udział w walkach przeciwko wojskom niemieckim na terenie Jugosławii w regionie Srem.
W styczniu 1945 roku została wycofana z frontu i rozformowana, jej żołnierzy i uzbrojenie rozdzielono pomiędzy jednostki regularnej armii bułgarskiej.

</doc>
<doc id="3660269" url="https://pl.wikipedia.org/wiki?curid=3660269" title="Helene von Forster">
Helene von Forster

Helene von Forster (z domu Schmidmer) (ur. 27 sierpnia 1859 w Norymberdze, zm. tamże 16 listopada 1923) – niemiecka poetka i działaczka społeczna działająca na rzecz praw kobiet. Przewodnicząca "Verein Frauenwohl", członek zarządu niemieckiej organizacji "Vorstandsmitglied des Bundes deutscher Frauenvereine". Jej imię nosi szkoła podstawowa w Nürnberg.

</doc>
<doc id="3660273" url="https://pl.wikipedia.org/wiki?curid=3660273" title="Jonathan Urretaviscaya">
Jonathan Urretaviscaya

Jonathan Matías Urretaviscaya da Luz (ur. 19 marca 1990 w Montevideo) – urugwajski piłkarz pochodzenia hiszpańskiego występujący na pozycji lewego skrzydłowego, obecnie zawodnik meksykańskiej Pachuki.
Kariera klubowa.
Urretaviscaya pochodzi z rodziny o baskijskich korzeniach (posiada dzięki temu hiszpańskie obywatelstwo), urodził się i wychowywał w stołecznym Montevideo. Jako pięciolatek rozpoczął treningi w tamtejszym zespole River Plate Montevideo, którego pracownikiem był jego ojciec. Do seniorskiej drużyny został włączony w wieku siedemnastu lat przez szkoleniowca Juana Ramóna Carrasco i w urugwajskiej Primera División zadebiutował 16 lutego 2008 w wygranym 2:0 spotkaniu z Liverpoolem, w którym strzelił także swojego premierowego gola w lidze. Szybko okazał się rewelacją rozgrywek, mimo młodego wieku tworząc skuteczny tercet ofensywny z Henrym Giménezem i Sergio Souzą, zaś jego drużyna zajęła pierwsze miejsce w tabeli wiosennej fazy Clausura. W pierwszym zespole River występował przez zaledwie pół roku.
Latem 2008 Urretaviscaya za sumę 1,25 miliona euro przeniósł się do portugalskiego SL Benfica z Lizbony, w tamtejszej Primeira Liga debiutując 24 sierpnia 2008 w zremisowanej 1:1 konfrontacji z Rio Ave FC. Pierwszą bramkę zdobył natomiast 17 maja 2009 w wygranym 3:1 meczu ze Sportingiem Braga, a już w swoim debiutanckim sezonie – 2008/2009 – zdobył z Benficą puchar ligi portugalskiej – Taça da Liga. Pełnił jednak wyłącznie rolę głębokiego rezerwowego wobec konkurencji o miejsce na skrzydle ze strony graczy takich jak José Antonio Reyes czy Ángel Di María. W styczniu 2010, wobec sporadycznych występów, na zasadzie wypożyczenia powrócił do ojczyzny, zasilając krajowego giganta – stołeczny CA Peñarol. Tam w sezonie 2009/2010 jako kluczowy zawodnik ekipy prowadzonej przez Diego Aguirre wywalczył pierwszy w karierze tytuł mistrza Urugwaju.
W lipcu 2010 Urretaviscaya udał się na roczne wypożyczenie do hiszpańskiego Deportivo La Coruña, w którego barwach 29 sierpnia 2010 w zremisowanym 0:0 pojedynku z Realem Saragossa zadebiutował w tamtejszej Primera División. Nie potrafił sobie jednak wywalczyć miejsca w wyjściowym składzie, wobec czego już po sześciu miesiącach jego umowa została skrócona, zaś on sam, na zasadzie półrocznego wypożyczenia, po raz kolejny został zawodnikiem CA Peñarol. W 2011 roku dotarł z nim do finału najbardziej prestiżowych rozgrywek Ameryki Południowej – Copa Libertadores. Bezpośrednio po tym został wypożyczony po raz kolejny, tym razem do klubu Vitória SC z siedzibą w Guimarães, gdzie spędził rok bez większych sukcesów, z powodu trapiących go kontuzji nieregularnie pojawiając się na boiskach. Po powrocie do Benfiki był członkiem odnoszącej sukcesy drużyny, która pod wodzą Jorge Jesusa w sezonie 2012/2013 zdobyła wicemistrzostwo Portugalii, dotarła do finału krajowego pucharu – Taça de Portugal oraz Ligi Europy UEFA, lecz on sam zanotował we wszystkich rozgrywkach zaledwie siedem występów.
Latem 2013 Urretaviscaya, nie mając perspektyw na grę w pierwszym zespole, został przesunięty do drugoligowych rezerw Benfiki, w których występował przez kolejny rok. Po zakończeniu rozgrywek rozwiązał swój kontrakt z klubem i jako wolny zawodnik podpisał umowę z niżej notowanym FC Paços de Ferreira, gdzie grał przez sześć miesięcy jako kluczowy piłkarz formacji ofensywnej. W styczniu 2015 po raz trzeci w karierze został wypożyczony do CA Peñarol, z którym jako czołowy gracz ligi urugwajskiej, w sezonie 2014/2015 zdobył wicemistrzostwo kraju. Bezpośrednio po tym przeszedł do meksykańskiej ekipy CF Pachuca; w tamtejszej Liga MX zadebiutował 25 lipca 2015 w wygranym 2:1 spotkaniu z Tijuaną, zdobywając wówczas pierwszego gola w nowym klubie. W wiosennym sezonie Clausura 2016 jako kluczowy zawodnik wywalczył z drużyną prowadzoną przez Diego Alonso tytuł mistrza Meksyku, będąc jej kluczowym graczem. W tym samym roku zajął także drugie miejsce w krajowym superpucharze – Campeón de Campeones.
Kariera reprezentacyjna.
W październiku 2005 Urretaviscaya, wraz z reprezentacją Urugwaju U-15, wziął udział w Mistrzostwach Ameryki Południowej U-15. Rozegrał wówczas dwa z czterech możliwych meczów. Na turnieju rozgrywanym w Boliwii podopieczni Ángela Castelnoble zanotowali bilans zwycięstwa, remisu i dwóch porażek, przez co zajęli dopiero czwarte miejsce w swojej grupie i nie awansowali do rundy finałowej.
W marcu 2007 Urretaviscaya został powołany przez szkoleniowca Ronalda Marcenaro do reprezentacji Urugwaju U-17 na Mistrzostwa Ameryki Południowej U-17. Na ekwadorskich boiskach miał pewne miejsce w składzie swojej drużyny i rozegrał wszystkie cztery spotkania w wyjściowym składzie, dwukrotnie wpisując się na listę strzelców – w meczach z Wenezuelą (4:1) i Paragwajem (2:2). Urugwajczycy spisali się natomiast poniżej oczekiwań, z bilansem zwycięstwa, remisu i dwóch porażek zajmując czwarte miejsce w grupie w pierwszej rundzie, wobec czego nie zakwalifikowali się na Mistrzostwa Świata U-17 w Korei Płd.
W styczniu 2009 Urretaviscaya znalazł się w ogłoszonym przez Diego Aguirre składzie reprezentacji Urugwaju U-20 na Mistrzostwa Ameryki Południowej U-20. Tam pełnił rolę podstawowego gracza kadry; wystąpił w ośmiu z dziewięciu możliwych meczów, z czego w sześciu w wyjściowym składzie i zdobył po bramce w konfrontacjach z rundy finałowej z Argentyną (2:1) i Paragwajem (2:2). Wraz ze swoim zespołem zajął wówczas trzecie miejsce w turnieju. Siedem miesięcy później wziął udział w Mistrzostwach Świata U-20 w Egipcie, podczas których rozegrał trzy z czterech spotkań i wpisał się na listę strzelców w fazie grupowej z Uzbekistanem (3:0) oraz 1/8 finału z Brazylią (1:3), po którym urugwajska reprezentacja odpadła z młodzieżowego mundialu.
W lipcu 2012 Urretaviscaya został powołany przez selekcjonera Óscara Tabáreza do reprezentacji Urugwaju U-23 na Igrzyska Olimpijskie w Londynie. Tam zanotował jednak tylko dwa występy, obydwa w roli rezerwowego i ani razu nie wpisał się na listę strzelców, a Urugwajczycy odpadli z męskiego turnieju piłkarskiego już w fazie grupowej, zajmując w niej trzecie miejsce z bilansem zwycięstwa i dwóch porażek.
Statystyki kariery.
Legenda:

</doc>
<doc id="3660274" url="https://pl.wikipedia.org/wiki?curid=3660274" title="Marco Odermatt">
Marco Odermatt

Marco Odermatt (ur. 8 października 1997 w Stans) – szwajcarski narciarz alpejski, mistrz olimpijski i dwukrotny mistrz świata, dwukrotny zdobywca Pucharu Świata oraz wielokrotny medalista mistrzostw świata juniorów.
Kariera.
Po raz pierwszy na arenie międzynarodowej Odermatt pojawił się 14 listopada 2013 roku w Zinal, gdzie w zawodach juniorskich nie ukończył pierwszego przejazdu w slalomie. W 2016 roku wystartował na mistrzostwach świata juniorów w Soczi, gdzie wywalczył dwa medale. Najpierw zdobył brązowy medal w supergigancie, ulegając tylko Francuzowi Matthieu Bailetowi i Jamesowi Crawfordowi z Kanady. Trzy dni później Szwajcar zwyciężył w gigancie. W 2018 roku wystąpił na mistrzostwach świata juniorów w Davos, gdzie zwyciężył we wszystkich konkurencjach, w których wystartował. Indywidualnie był najlepszy w zjeździe, supergigancie, gigancie i superkombinacji, a wspólnie z kolegami i koleżankami z reprezentacji zdobył też złoty medal w zawodach drużynowych.
W zawodach Pucharu Świata zadebiutował 19 marca 2016 roku w Sankt Moritz, zajmując 22. miejsce w tej samej konkurencji. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 9 marca 2019 roku w Kranjskiej Gorze, kończąc rywalizację w gigancie na trzeciej pozycji. Wyprzedzili go jedynie dwaj Norwegowie: Henrik Kristoffersen i Rasmus Windingstad. Swoje pierwsze zwycięstwo odniósł 6 grudnia 2019 roku w Beaver Creek, gdzie był najlepszy w supergigancie. W sezonie 2020/2021 zajął drugie miejsce w klasyfikacji generalnej, plasując się za Francuzem Alexisem Pinturault. Był też drugi w klasyfikacjach giganta i supergiganta. W kolejnym sezonie zdobył Kryształową Kulę za zwycięstwo w klasyfikacji generalnej, zajmując także pierwsze miejsce w klasyfikacji giganta i drugie w klasyfikacji supergiganta. Był to pierwszy od 12 lat triumf szwajcarskiego alpejczyka w tych rozgrywkach (w sezonie 2009/2010 najlepszy był Carlo Janka). Zwycięstwo w w klasyfikacji generalnej odniósł także w sezonie 2022/2023, wygrywając także klasyfikacje giganta i supergiganta.
Podczas mistrzostw świata w Åre w 2019 roku zajął 12. miejsce w supergigancie, natomiast w gigancie uplasował się dwie pozycje wyżej. Na rozgrywanych dwa lata później mistrzostwach świata w Cortina d’Ampezzo najbliżej podium był w zjeździe, który ukończył na czwartej pozycji. Walkę o medal przegrał ze swym rodakiem Beatem Feuzem o 0,47 sekundy. Był tam także jedenasty w gigancie równoległym i supergigancie. W 2022 roku wziął udział w igrzyskach olimpijskich w Pekinie, gdzie wywalczył złoty medal w gigancie. Wyprzedził tam Žana Kranjca ze Słowenii i Francuza Mathieu Faivre'a. W pozostałych startach był siódmy w zjeździe, a rywalizacji w supergigancie nie ukończył. Na mistrzostwach świata w Courchevel/Méribel w 2023 roku zwyciężył w gigancie i zjeździe, a w supergigancie był czwarty, przegrywając walkę o podium z Pinturault o 0,11 sekundy.

</doc>
<doc id="3660276" url="https://pl.wikipedia.org/wiki?curid=3660276" title="Jonathan Urretavizcaya">
Jonathan Urretavizcaya



</doc>
<doc id="3660278" url="https://pl.wikipedia.org/wiki?curid=3660278" title="Pluton Minerów przy Dywizji Litewsko-Białoruskiej">
Pluton Minerów przy Dywizji Litewsko-Białoruskiej

Pluton minerów przy Dywizji Litewsko-Białoruskiej – pododdział saperów Wojska Polskiego.
Formowanie i zmiany organizacyjne.
W styczniu 1919 roku I Batalion Saperów im. Tadeusza Kościuszki w Warszawie wydzielił ze swojego składu pluton minerów pod dowództwem podporucznika Jerzego Cyryla Kieffera. Pluton został skierowany do Łap, gdzie został podporządkowany dowódcy Dywizji Litewsko-Białoruskiej. Pierwszą akcją bojową plutonu był wjazd 19 lutego do Białegostoku, jako oddział przedni pociągu pancernego. Następnie pluton przybył do Słonimia, gdzie zniszczył kilka mostów na rzece Szczara. Od lutego do marca pluton niszczył mosty i urządzenia kolejowe oraz wysadzał zatory lodowe. 15 kwietnia pluton wziął udział w ofensywie Grupy pułkownika Boruszczaka na Baranowicze niszcząc tory kolejowe, walcząc z patrolem bolszewickiego pociągu pancernego oraz osłaniając baterie 7 Pułku Artylerii Polowej, wystawiając placówki koło Nowej Myszy. 19 kwietnia w Kraszewie minerzy zniszczyli most na linii kolejowej Baranowicze-Pińsk, a podporucznik Leon Tyszyński wysadził most kolejowy na linii Baranowicze-Łuniniec oraz dwa drewniane mosty drogowe i 10 małych mostków. W maju minerzy wyjechali do Grodna, skąd rozpoznawali mosty na liniach kolejowych Grodno–Suwałki i Grodno-Landwarów. Przy Dywizji Litewsko-Białoruskiej pozostał dziesięcioosobowy patrol pod dowództwem podporucznika Kieffera, który 6 lipca 1919 roku, w boju pod Lusinem, w składzie Grupy podpułkownika Rybickiego, skutecznie zwalczał sowiecki pociąg pancerny „Borys”. Do jesieni 1920 roku dzielni minerzy wysadzali mosty kolejowe i drogowe oraz urządzenia kolejowe pod Baranowiczami i Łuckiem. W październiku 1920 roku pluton przybył do Wilna, gdzie został wcielony do 1 kompanii I Batalionu saperów 3 Pułku Saperów Wileńskich.
Działalność minerów zyskała uznanie w oczach ich przełożonych. Dowódca Frontu Litewsko-Białoruskiego, generał Stanisław Szeptycki w rozkazie z 1 czerwca 1919 roku napisał: "„wyrażam dowódcom plutonu minerów przy grupie majora Bobiatyńskiego, ppor. Kiefferowi i ppor. Tyszyńskiemu, jak również, wszystkim oficerom i żołnierzom tegoż oddziału za pełne poświęceń wykonanie otrzymanych zadań i skuteczną służbę przed nieprzyjacielem moje podziękowanie i uznanie w imieniu wspólnej sprawy”". Dowódca III Brygady Litewsko-Białoruskiej, pułkownik Aleksander Boruszczak w specjalnym rozkazie pochwalnym L.dz. 41/op. napisał: "„za wzorowy patriotyzm, bezprzykładną dzielność, niezmordowaną gorliwość w służbie ojczystej i prawdziwie żołnierskie poczucie powinności, ppor. Tyszyńskiemu i osobliwie jego oddziałowi serdeczne dzięki w imieniu ojczyzny, jako też w moim osobistym. Dumny jestem takim bohaterom być dowódcą. Cześć wam moi bohaterowie!”" 25 maja 1919 roku dowódca Wileńskiego Pułku Strzelców, major Stanisław Bobiatyński pożegnał minerów słowami: "„z prawdziwym żalem rozstaję się z dzielnym oddziałem i wymarsz Pana (ppor. Tyszyńskiego) ode mnie jest prawdziwą szkodą dla całej mojej grupy, gdyż tak dzielnych minerów, wątpię, czy kiedy otrzymam”".

</doc>
<doc id="3660280" url="https://pl.wikipedia.org/wiki?curid=3660280" title="Albrecht Stanisław Radziwiłł">
Albrecht Stanisław Radziwiłł



</doc>
<doc id="3660282" url="https://pl.wikipedia.org/wiki?curid=3660282" title="James Crawford">
James Crawford

James Alexander Crawford (ur. 3 maja 1997 w Toronto) – kanadyjski narciarz alpejski, brązowy medalista olimpijski, mistrz świata i dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Crawford pojawił się 18 grudnia 2013 roku w Panoramie, gdzie w zawodach FIS Race zajął szesnaste miejsce w supergigancie. W 2015 roku wystartował na mistrzostwach świata juniorów w Hafjell, gdzie zajął między innymi 30. miejsce w zjeździe oraz 41. miejsce w gigancie. Na rozgrywanych rok później mistrzostwach świata juniorów w Soczi wywalczył srebrny medal w supergigancie. W zawodach tych rozdzielił na podium Francuza Matthieu Baileta i Marco Odermatta ze Szwajcarii.
W zawodach Pucharu Świata zadebiutował 22 stycznia 2016 roku w Kitzbühel, gdzie nie ukończył supergiganta. Pierwsze pucharowe punkty zdobył 25 listopada 2018 roku w Lake Louise, zajmując 27. miejsce w tej samej konkurencji. Na podium zawodów tego cyklu pierwszy raz stanął 6 marca 2022 roku w Kvitfjell, kończąc rywalizację w supergigancie na drugiej pozycji. Uplasował się tam za Aleksandrem Aamodtem Kilde z Norwegii a przed Austriakiem Matthiasem Mayerem.
W 2018 roku wystąpił na igrzyskach olimpijskich w Pjongczangu, gdzie był między innymi dwudziesty w kombinacji. W konkurencji tej zajął także czwarte miejsce podczas rozgrywanych trzy lata później mistrzostw świata w Cortina d’Ampezzo. Przegrał tam walkę o brązowy medal z Loïkiem Meillardem ze Szwajcarii o 0,21 sekundy. Podczas igrzysk olimpijskich w Pekinie w 2022 roku zdobył brązowy medal w superkombinacji. Był to pierwszy w historii medal olimpijski dla Kanady w tej konkurencji. Wyprzedzili go tylko Austriak Johannes Strolz i Aleksander Aamodt Kilde. Na mistrzostwach świata w Courchevel/Méribel w 2023 roku zdobył złoty medal w supergigancie, wyprzedzając Aamodta Kilde i Francuza Alexisa Pinturaulta.

</doc>
<doc id="3660285" url="https://pl.wikipedia.org/wiki?curid=3660285" title="1 Armia Bułgarska">
1 Armia Bułgarska

1 Armia Bułgarska () – bułgarski związek taktyczny z okresu walk Bułgarii z wojskami niemieckimi w II wojnie światowej, pierwszy związek taktyczny formowany przez lewicowy rząd Bułgarii.
Historia.
Proces tworzenia armii rozpoczął się zgodnie z poleceniem rządu 21 listopada 1944 roku, w związku z przerzuceniem na północ Jugosławii oddziałów bułgarskich z Macedonii. W skład armii weszły: 3, 8, 10, 11, 12 Dywizja Piechoty oraz 1 Gwardyjska DP, pułk artylerii, pułk saperów i służby. Łącznie liczyła około 100 000 żołnierzy.
Armia została podporządkowana dowództwu radzieckiego 3 Frontu Ukraińskiego i rozpoczęła walki w regionie Sremu. Następnie zajęła pozycje obronne na lewym brzegu Drawy. W marcu 1945 roku wzięła udział w walkach z niemiecką 2 Armią Pancerną, następnie wzięła udział w wyzwalaniu zachodniej części Jugosławii. Szlak bojowy zakończyła na terenie południowej Austrii w maju 1945 roku.
Po zakończeniu II wojny światowej powróciła do Bułgarii, gdzie od 23 czerwca rozpoczęła się jej demobilizacja; w końcu 1945 roku ostatecznie została rozwiązana.

</doc>
<doc id="3660287" url="https://pl.wikipedia.org/wiki?curid=3660287" title="Porsche 597 &quot;Jagdwagen&quot;">
Porsche 597 &quot;Jagdwagen&quot;



</doc>
<doc id="3660289" url="https://pl.wikipedia.org/wiki?curid=3660289" title="Lubocześnica (jezioro)">
Lubocześnica (jezioro)



</doc>
<doc id="3660303" url="https://pl.wikipedia.org/wiki?curid=3660303" title="Henryk Wielowiejski (konsul)">
Henryk Wielowiejski (konsul)

Henryk Wielowiejski, Henryk Wielowieyski (ur. 28 września 1880, zm. 1959 w Warszawie) – polski inżynier i urzędnik konsularny.
Urzędnik polskiej służby zagranicznej, w której zajmował cały szereg funkcji, m.in. pracownika kontraktowego w delegaturze R.P. w Kijowie (1922), sekr. kons. w poselstwie w Charkowie (1922-1924), "attaché" kons. w Departamencie Konsularnym MSZ (1924-1926), prac. konsulatu w Bratysławie (1926-1928), kier. agencji i wicekonsulatu/wicekonsula w Koszycach (1928-1931), wicekonsula w poselstwie w Brukseli (1931-1932), urzędnika w Departamencie Administracji MSZ (1933-1937), następnie radcy w referacie szyfrów MSZ (1937-).
Pochowany na Cmentarzu Powązkowskim w Warszawie (kwatera 85-3-30).

</doc>
<doc id="3660309" url="https://pl.wikipedia.org/wiki?curid=3660309" title="Jaworzyński Żleb">
Jaworzyński Żleb

Jaworzyński Żleb – górna część Doliny Łężnej w polskich Tatrach Wysokich. Znajduje się w grupie Gęsia Szyja – Kopy Sołtysie. Opada spod Zadniej Kopy Sołtysiej, początkowo w kierunku północnym, a potem północno-wschodnim. Orograficznie prawe zbocza tworzy północno-wschodni grzbiet Zadniej Kopy Sołtysiej, Przysłop Filipczański i Łężny Wierch, lewe północno-zachodni grzbiet Zadniej Kopy Sołtysiej, Średnia Kopa Sołtysia oraz Przednia Kopa Sołtysia i jej północno-wschodni grzbiet.
Opada z wysokości około 1200–1000 m n.p.m. Jest to wąski żleb o skalistym dnie z progami skalnymi. Jego górna część tworzy dość rozległą dolinkę. Zbocza mają nachylenia 20-45°. Zarówno dno, jak i zbocza żlebu porasta las.
W żlebie znajduje się dziesięć niewielkich jaskiń, m.in. Jaskinia w Jaworzyńskim Żlebie, Grota w Jaworzyńskim Żlebie, Schron przy Grocie w Jaworzyńskim Żlebie, Łężna Dziura, Dziura za Porzeczkami, Zbójnicka Kapliczka i Nyża nad Jaworzyńskim Żlebem.

</doc>
<doc id="3660312" url="https://pl.wikipedia.org/wiki?curid=3660312" title="Guy Parmelin">
Guy Parmelin

Guy Parmelin (ur. 9 listopada 1959) – szwajcarski polityk, członek Szwajcarskiej Partii Ludowej (SVP). Od 1 stycznia 2016 członek Szwajcarskiej Rady Związkowej. Wiceprezydent Szwajcarii w 2020. Prezydent Konfederacji Szwajcarskiej w 2021.
Życiorys.
Po wyborach parlamentarnych w 2015, w których Szwajcarska Partia Ludowa uzyskała rekordowy wynik 29% głosów, kandydatura Parmelina do Rady Związkowej została zaproponowana na miejsce Eveline Widmer-Schlumpf. Parmelin jest pierwszym w historii Rady członkiem Rady, który należy do SVP i pochodzi z francuskojęzycznej części Szwajcarii. 
Do 2019 stał na czele Federalnego Departamentu Obrony, Ochrony Ludności i Sportu, od 2019 stoi na czele Federalnego Departamentu Spraw Gospodarczych, Edukacji i Badań Naukowych.
11 grudnia 2019 w wyniku wyboru Simonetty Sommarugi na prezydenta Szwajcarii na 2020, został wybrany na wiceprezydenta, zaś 9 grudnia 2020 głosami 188 na 202 deputowanych został wybrany na urząd prezydenta Szwajcarii, który objął 1 stycznia 2021.

</doc>
<doc id="3660316" url="https://pl.wikipedia.org/wiki?curid=3660316" title="Spektr">
Spektr



</doc>
<doc id="3660320" url="https://pl.wikipedia.org/wiki?curid=3660320" title="Istok Rodeš">
Istok Rodeš

Istok Rodeš (ur. 27 stycznia 1996 w Varaždinie) – chorwacki narciarz alpejski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Rodeš pojawił się 6 grudnia 2011 roku w Moos in Passeier, gdzie w zawodach juniorskich zajął 30. miejsce w gigancie. W 2012 roku wystartował na igrzyskach olimpijskich młodzieży w Innsbrucku, zajmując między innymi szóste miejsce w gigancie. Rok później wystartował na mistrzostwach świata juniorów w Quebecu, jednak nie ukończył żadnej z konkurencji. Jeszcze trzykrotnie startował na imprezach tego cyklu, największe sukcesy osiągając podczas mistrzostw świata juniorów w Soczi w 2016 roku. Najpierw zdobył tam brązowy medal w superkombinacji, ulegając tylko Štefanowi Hadalinowi ze Słowenii i Marcusowi Monsenowi z Norwegii. Następnie zwyciężył w slalomie, wyprzedzając Niemca Frederika Norysa i swego rodaka, Eliasa Kolegę.
W zawodach Pucharu Świata zadebiutował 6 stycznia 2013 roku w Zagrzebiu, gdzie nie zakwalifikował się do drugiego przejazdu w slalomie. Pierwsze pucharowe punkty wywalczył 20 marca 2016 roku w Sankt Moritz, zajmując 17. miejsce w tej samej konkurencji. W 2013 roku wystartował na mistrzostwach świata w Schladming, zajmując 62. miejsce w supergigancie. Na rozgrywanych dwa lata później mistrzostwach świata w Vail/Beaver Creek jego najlepszym wynikiem było 36. miejsce w superkombinacji. W 2017 roku wystartował na mistrzostwach świata w Sankt Moritz w slalomie, zajmując 30. miejsce. Startował na Zimowych Igrzyskach Olimpijskich 2018 w slalomie, gdzie zajął 21. miejsce.
Osiągnięcia.
Puchar Świata.
Miejsca na podium.
Rodeš nie stawał na podium zawodów PŚ.

</doc>
<doc id="3660322" url="https://pl.wikipedia.org/wiki?curid=3660322" title="Todorow">
Todorow



</doc>
<doc id="3660324" url="https://pl.wikipedia.org/wiki?curid=3660324" title="Axel Toupane">
Axel Toupane

Axel Toupane (ur. 23 lipca 1992 w Miluzie) – francuski koszykarz, występujący na pozycjach rzucającego obrońcy oraz niskiego skrzydłowego, reprezentant kraju, obecnie zawodnik Milwaukee Bucks oraz zespołu G-League – Wisconsin Herd.
3 marca 2016 roku podpisał 10-dniową umowę z zespołem Denver Nuggets.
25 lutego 2017 zawarł 10-dniowy kontrakt z Milwaukee Bucks. 4 marca został zwolniony przez klub. 8 kwietnia podpisał umowę do końca sezonu z New Orleans Pelicans. 27 lipca został zawodnikiem litewskiego Žalgirisu Kowno.
17 lipca 2018 został zawodnikiem Olympiakosu Pireus. 13 kwietnia 2019 opuścił klub. 21 sierpnia dołączył do hiszpańskiej Unicaji Malaga.
14 marca 2021 podpisał umowę z Milwaukee Bucks na występy zarówno w NBA, jak i zespole G-League – Wisconsin Herd.

</doc>
<doc id="3660325" url="https://pl.wikipedia.org/wiki?curid=3660325" title="Dekanat Mińsk-Wschód">
Dekanat Mińsk-Wschód

Dekanat Mińsk-Wschód – jeden z 11 dekanatów archidiecezji mińsko-mohylewskiej na Białorusi. Składa się z 13 parafii. Dekanat został utworzony w 2013 roku i jest jednym z dwóch dekanatów obejmujący Mińsk.

</doc>
<doc id="3660329" url="https://pl.wikipedia.org/wiki?curid=3660329" title="Anna Luchter">
Anna Luchter

Anna Luchter "/z domu Topińska/" (ur. 10 marca 1910 w Krakowie, zm. 12 stycznia 1976 tamże) – polska mikrobiolog, profesor doktor nauk przyrodniczych.
Życiorys.
Córka Karola Topińskiego i Marii z Kowalskich. W 1929 ukończyła Państwowe Seminarium Nauczycielskie Żeńskie im. Józefy Joteyko w Krakowie, rok później eksternistycznie złożyła egzamin dojrzałości w Państwowym Gimnazjum II im. św. Jacka w Krakowie i rozpoczęła studia na Wydziale Filozoficznym Uniwersytetu Jagiellońskiego w zakresie biologii i geografii. Ukończyła je w 1935 przedstawiając przygotowaną pod kierunkiem prof. Władysława Szafera pracę dyplomową pt. "„Porównanie Matricaria chamomilla L. i Matricaria discoidea DC"" i uzyskała tytuł magistra filozofii. Rok później rozpoczęła kurs, który w 1937 zakończył się egzaminem przed Komisją Egzaminów Państwowych na Nauczycieli Szkół Średnich w Krakowie i uzyskaniem przez Annę Luchter dyplomu z nauk biologicznych, geologii i geografii i uzyskaniem prawa do wykonywania zawodu nauczyciela geografii w szkołach średnich ogólnokształcących i seminariach nauczycielskich. 
W 1945 rozpoczęła asystenturę w Zakładzie Botaniki Farmaceutycznej UJ i w roku 1950 przedstawiła rozprawę pt. „"Zagadnienie zależności pomiędzy mikroﬂorą a chemizmem wód w źródłach siarczanych. Problems concerning the relations between the microﬂora and the chemism of the waters in sulphur sources"" i uzyskała tytuł doktora nauk przyrodniczych, Od 1951 przez sześć lat była pracownikiem Zakładu Geoanalityki Głównego Instytutu Naftowego, od 1953 na stanowisku adiunkta, a od 1954 docenta. Należała do grona współorganizatorów, a następnie kierowała Oddziałem Geomikrobiologii Zakładu Geoanalityki Głównego Instytutu Naftowego, w 1954 została docentem, a cztery lata później profesorem nadzwyczajnym. 
W 1955 związała się zawodowo z Wyższą Szkołą Ekonomiczną, pełniła tam m.in. funkcję prodziekana ds. bytowych Wydziału Produkcji i Obrotu Towarowego WSE, kierowała Zakładem Mikrobiologii w Katedrze Towaroznawstwa, następnie stanęła na czele Katedry Mikrobiologii Przemysłowej. Zajmowała stanowisko kierownika Zakładu Mikrobiologii Przemysłowej w Instytucie Towaroznawstwa krakowskiej Akademii Ekonomicznej. W 1969 Wyższa Szkoła Ekonomiczna nadała Annie Luchter tytuł profesora zwyczajnego. Spoczywa na Cmentarzu Rakowickim (pas 33 III, rząd południowy, między II a III).

</doc>
<doc id="3660330" url="https://pl.wikipedia.org/wiki?curid=3660330" title="Park Róż w Chorzowie">
Park Róż w Chorzowie

Park Róż w Chorzowie ("park doktora Urbanowicza", w PRL-u park im. gen. Karola Świerczewskiego: niem. i do dzisiaj potocznie Rosengarten) – park w centrum Chorzowa o powierzchni około 10 ha, założony w latach 1926–1930, znajduje się między ulicami Żwirki i Wigury, Urbanowicza, Piaskową, a ulicą Astrów. Właścicielem parku jest Urząd Miasta Chorzów. 
Historia.
W okresie międzywojennym, w latach 1926–1930, powstał jeden z najbardziej atrakcyjnych obecnie parków Chorzowa – Park Róż. Jego kompozycja ukształtowana jest na powierzchni około 10 ha, wcześniej była ona wielokrotnie powiększana i przebudowywana. Tworzą ją dwie części. W obszarze północnym, stworzono w układzie geometrycznym ogród różany, który zaważył na nazwie tego miejskiego terenu rekreacyjnego. W części południowej, rozpościera się do dziś, swobodnie ukształtowany, krajobraz parku.
W parku znajdują się dwa stawy zwane Małym i Dużym Leopoldem, które powstały w miejscu starej piaskowni. Gospodarując miejsce wypoczynku chorzowian, pomyślano o zarybieniu stawów, które przez to były i są rajem dla wędkarzy. Z biegiem lat stawy ulegały zniszczeniu. Przedostające się do nich ścieki kanalizacyjne, groziły zamarciem życia biologicznego. W 1997 roku zbiorniki rekultywowano, dzięki dotacji z Wojewódzkiego Funduszu Ochrony Środowiska i Gospodarki Wodnej (¾ funduszu na inwestycję) oraz Gminy Chorzów (¼ funduszu). Zadbano o oczyszczenie i uszczelnienie dna, uporządkowanie niebezpiecznych, stromych brzegów i połączenie Małego i Dużego Leopolda przekopem. Rekultywacja i poziom wód gruntowych pozwalają obecnie na utrzymanie wody w stawach do głębokości 2-2,5 metra, na tym samym poziomie. Względy bezpieczeństwa skłoniły projektantów do spłycenia większego ze stawów, co jednak nie miało negatywnego wpływu na życie biologiczne w zbiornikach.
Mniejszy ze stawów został powiększony i na nowo ukształtowany. Przygotowano na nim wysepkę, która służy jako miejsce lęgowe dla ptactwa. Gnieżdżą się tu kaczki łyski i krzyżówki. Z roślinności występuje na wysepce cypryśnik błotny z pneumatoforami (czyli naziemnymi korzeniami doprowadzającymi powietrze do systemu korzeniowego rośliny), które można podziwiać z brzegu. Stawy porastają trzciny, pałki wodne, grążele i grzybienie tzw. lilie wodne. Elementem zdobiącym duży zbiornik jest umieszczona na nim fontanna, która obok funkcji estetycznej, pozwala również natleniać wodę. Duży Leopold nie posiada wyspy, wyłożony jest folią i posiada system drenażowy. Wokół stawów znajduje się nawierzchnia z piaskowca.
1 czerwca 1979 roku odsłonięto w parku pomnik matki z dzieckiem autorstwa Andrzeja Szczepańca.

</doc>
<doc id="3660333" url="https://pl.wikipedia.org/wiki?curid=3660333" title="Hanna Polak">
Hanna Polak

Hanna Polak (ur. w 1967 w Katowicach) – polska dokumentalistka, reżyser, scenarzystka i operator.
Życiorys.
Hanna Polak jest absolwentką wydziału operatorskiego Uniwersytetu Kinematografii w Moskwie.
Nagrody.
W 2005 otrzymała nominację do Oscara za film Dzieci z Leningradzkiego w kategorii najlepszy dokument krótkometrażowy, oraz nominacje do nagrody Emmy w dwóch kategoriach – za najlepszy dokument oraz za montaż ("Outstanding Individual Achievement in a Craft: Editing"). Film został również nagrodzony przez Międzynarodowe Stowarzyszenie Filmu Dokumentalnego (IDA) i otrzymał nagrodę publiczności na festiwalu Watch Dogs.
Za film Nadejdą lepsze czasy została nominowana do nagrody Orła w kategorii filmu dokumentalnego.

</doc>
<doc id="3660334" url="https://pl.wikipedia.org/wiki?curid=3660334" title="Vanderbilt Commodores">
Vanderbilt Commodores

Vanderbilt Commodores – nazwa drużyn sportowych Vanderbilt University w Nashville, biorących udział w akademickich rozgrywkach w Southeastern Conference, American Athletic Conference (lacrosse kobiet) oraz Southland Bowling League (kręgle) organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 15 lutego 2020)"

</doc>
<doc id="3660337" url="https://pl.wikipedia.org/wiki?curid=3660337" title="Elias Kolega">
Elias Kolega

Elias Kolega (ur. 23 maja 1996 w Monachium) – chorwacki narciarz alpejski, brązowy medalista mistrzostw świata juniorów.
Jego brat Samuel również jest narciarzem alpejskim.
Kariera.
Po raz pierwszy na arenie międzynarodowej Kolega pojawił się 24 listopada 2011 roku w Kaunertal, gdzie w zawodach juniorskich zajął 51. miejsce w slalomie. W 2014 roku wystartował na mistrzostwach świata juniorów w Jasnej, gdzie zajął 59. miejsce w gigancie i nie ukończył rywalizacji w slalomie. Jeszcze trzykrotnie startował na imprezach tego cyklu, największy sukces osiągając podczas mistrzostw świata juniorów w Soczi w 2016 roku. Zdobył tam brązowy medal w slalomie, ulegając jedynie swemu rodakowi Istokowi Rodešowi i Niemcowi Frederikowi Norysowi.
W zawodach Pucharu Świata zadebiutował 6 stycznia 2015 roku w Zagrzebiu, gdzie nie zakwalifikował się do drugiego przejazdu w slalomie. Pierwsze pucharowe punkty zdobył 14 stycznia 2018 roku w Wengen, gdzie w slalomie zajął 21. miejsce. W 2013 roku wystartował na mistrzostwach świata w Schladming, zajmując 69. miejsce w gigancie. Na rozgrywanych dwa lata później mistrzostwach świata w Vail/Beaver Creek w tej samej konkurencji zajął 42. pozycję. Na mistrzostwach świata w Sankt Moritz w 2017 roku wystąpił w dwóch konkurencjach, lecz bez sukcesów.
Uczestniczył na Zimowych Igrzyskach Olimpijskich 2018 w Pjongczangu. Uplasował się na 23. miejscu w slalomie. W 2019 roku startował na Mistrzostwach Świata 2019 w Åre. Najlepiej zaprezentował się w slalomie, gdzie zajął 21. pozycję.
W kwietniu 2022 r. zakończył karierę.
Osiągnięcia.
Puchar Świata.
Miejsca na podium.
Kolega nie stawał na podium zawodów PŚ.

</doc>
<doc id="3660338" url="https://pl.wikipedia.org/wiki?curid=3660338" title="Dolina Łężna">
Dolina Łężna

Dolina Łężna – dolina na północnych krańcach polskich Tatr Wysokich. Znajduje się w grupie Gęsia Szyja – Kopy Sołtysie. Jest lewą odnogą doliny Filipczańskiego Potoku. Droga Oswalda Balzera przecina Dolinę Łężną w odległości około 400 m na zachód od Zazadniej. Wylot doliny znajduje się poniżej tej drogi, w odległości około 0,5 km na północ. Na odcinku poniżej drogi i jeszcze nieco ponad nią dolina ma łagodne zbocza o nachyleniu 5–15°. W górę nad drogą dolina biegnie w kierunku południowym. Płynący jej dnem Łężny Potok ma koryto o wąskim dnie i pionowych ścianach. Występują w nim progi skalne o wysokości od kilku do kilkunastu metrów, a pod nimi kotły eworsyjne. Stoki doliny mają nachylenie 20-45°. Górna część doliny to Jaworzyński Żleb podchodzący pod Zadnią Kopę Sołtysią.
W dolinie znajduje się dziesięć niewielkich jaskiń, m.in. Jaskinia w Jaworzyńskim Żlebie, Grota w Jaworzyńskim Żlebie, Schron przy Grocie w Jaworzyńskim Żlebie, Łężna Dziura, Dziura za Porzeczkami, Zbójnicka Kapliczka i Nyża nad Jaworzyńskim Żlebem.
Obecnie zbocza doliny porasta las. Na lotniczych zdjęciach mapy Geoportalu widoczne są na nich jednak obszary trawiaste z podrostem drzew. Dawniej były to tereny wypasowe dwóch hal pasterskich: Hali Kopy Sołtysie (zachodnie zbocza doliny) i Hali Filipka (zbocza wschodnie).
Dolina Łężna ma jedno niewielkie, orograficznie prawe odgałęzienie. Jest to Suchy Żleb wcinający się w zbocza Łężnego Wierchu.

</doc>
<doc id="3660339" url="https://pl.wikipedia.org/wiki?curid=3660339" title="Dekanat kalwaryjski (Białoruś)">
Dekanat kalwaryjski (Białoruś)

Dekanat kalwaryjski – jeden z dekanatów archidiecezji mińsko-mohylewskiej na Białorusi, istniejący do 2013 roku. Składał się z 7 parafii. 

</doc>
<doc id="3660340" url="https://pl.wikipedia.org/wiki?curid=3660340" title="PKS Białystok">
PKS Białystok



</doc>
<doc id="3660341" url="https://pl.wikipedia.org/wiki?curid=3660341" title="Komunalne Przedsiębiorstwo Komunikacyjne Białystok">
Komunalne Przedsiębiorstwo Komunikacyjne Białystok



</doc>
<doc id="3660343" url="https://pl.wikipedia.org/wiki?curid=3660343" title="Myszczyński">
Myszczyński



</doc>
<doc id="3660344" url="https://pl.wikipedia.org/wiki?curid=3660344" title="Tyża (rzeka)">
Tyża (rzeka)

Tyża () – rzeka w środkowej Bułgarii.
Źródła rzeki znajdują się 1,4 km na południe od szczytu górskiego Maragidik, na wysokości 1726 m n.p.m., w Kałoferskiej płaninie, Stara Płanina. Pierwsze 4 kilometry płynie na wschód, następnie skręca na południe płynąc w głębokim kanionie, o silnie zalesionym brzegu. Na północny zachód od wsi Tyża wypływa z gór i skręca na południowy wschód. Uchodzi do lewego brzegu Tundży, na wysokości 440 m n.p.m., 2,3 km południowo-wschodnio od wsi Tyrniczeni. Jej głównymi dopływami są Dyłboka reka i Armuczałanka. Rzeka ma 26 km długości, powierzchnię dorzecza o wielkości 116 km², przepływ rzeki wynosi 2,20 m³/s.

</doc>
<doc id="3660346" url="https://pl.wikipedia.org/wiki?curid=3660346" title="Tyża">
Tyża



</doc>
<doc id="3660347" url="https://pl.wikipedia.org/wiki?curid=3660347" title="Siergiej Głuszko">
Siergiej Głuszko

Siergiej Witaljewicz Głuszko (; ur. 8 marca 1970 w Mirnym) – rosyjski aktor, piosenkarz i były striptizer.
Życiorys.
Po ukończeniu Wojskowej Akademii Kosmicznej im. A.F. Możajskiego pracował jako inżynier na Kosmodromie Plesieck. W połowie lat 90. XX stulecia przeniósł się do Moskwy, gdzie rozpoczął karierę w modelingu i odbył studia na Rosyjskim Uniwersytecie Sztuki Teatralnej. Jako striptizer występował pod pseudonimem Tarzan. Jego pierwszą żoną była Jelena Pieriewiediencewa (). W 2003 roku poślubił piosenkarkę Nataszę Korolową.

</doc>
<doc id="3660350" url="https://pl.wikipedia.org/wiki?curid=3660350" title="Wersenian disodowy">
Wersenian disodowy



</doc>
<doc id="3660352" url="https://pl.wikipedia.org/wiki?curid=3660352" title="Leonid Radiukiewicz">
Leonid Radiukiewicz

Leonid Władimirowicz Radiukiewicz (ros. Леонид Владимирович Радюкевич, ur. 21 grudnia 1932 w Mińsku) – radziecki inżynier metalurgi i polityk.
Życiorys.
Z pochodzenia Rosjanin. W 1955 ukończył Magnitogorski Instytut Górniczo-Metalurgiczny, od 1955 pracował w Magnitogorskim Kombinacie Metalurgicznym im. Lenina. Od 1959 w KPZR, w latach 1977-1979 szef departamentu Ministerstwa Czarnej Metalurgii ZSRR, między 1979 a 1985 dyrektor Magnitogorskiego Kombinatu Metalurgicznego im. Lenina, od 3 marca 1981 do 2 lipca 1990 zastępca członka KC KPZR. W latach 1985-1989 I zastępca ministra czarnej metalurgii ZSRR, w latach 1989-1991 I zastępca ministra metalurgii ZSRR. Deputowany do Rady Najwyższej ZSRR XI kadencji. Odznaczony Orderem Lenina. Dwukrotny laureat Nagrody Państwowej ZSRR.

</doc>
<doc id="3660353" url="https://pl.wikipedia.org/wiki?curid=3660353" title="Komunalny Zakład Komunikacyjny w Białymstoku">
Komunalny Zakład Komunikacyjny w Białymstoku



</doc>
<doc id="3660356" url="https://pl.wikipedia.org/wiki?curid=3660356" title="Agnieszka Liszka">
Agnieszka Liszka



</doc>
<doc id="3660357" url="https://pl.wikipedia.org/wiki?curid=3660357" title="Komunalne Przedsiębiorstwo Komunikacji Miejskiej w Białymstoku">
Komunalne Przedsiębiorstwo Komunikacji Miejskiej w Białymstoku



</doc>
<doc id="3660360" url="https://pl.wikipedia.org/wiki?curid=3660360" title="Albiert Raczkow">
Albiert Raczkow

Albiert Iwanowicz Raczkow (ros. Альберт Иванович Рачков, ur. 22 czerwca 1927 w Stawropolu, zm. 5 stycznia 2023 w Moskwie) – radziecki działacz partyjny i dyplomata.
Życiorys.
W 1950 ukończył Azowsko-Czarnomorski Instytut Mechanizacji i Elektryfikacji Gospodarki Rolnej, od 1951 pracował w gospodarce obwodu kemerowskiego, w 1955 został członkiem KPZR, w latach 1965-1969 pracował w aparacie KC KPZR. W latach 1969-1974 pełnił funkcję sekretarza Komitetu Obwodowego KPZR w Lipiecku, a w 1971 zaocznie ukończył Wyższą Szkołę Partyjną przy KC KPZR. W latach 1974-1980 kierował sektorem Wydziału Pracy Organizacyjno-Partyjnej KC KPZR, a w latach 1980-1986 był II sekretarzem KC Komunistycznej Partii Turkmenistanu. Od 3 marca 1981 do 2 lipca 1990 zastępca członka KC KPZR, od 15 lipca 1986 do 9 sierpnia 1990 ambasador nadzwyczajny i pełnomocny ZSRR w Ludowo-Demokratycznej Republice Jemenu. Deputowany do Rady Najwyższej ZSRR XI kadencji.

</doc>
<doc id="3660362" url="https://pl.wikipedia.org/wiki?curid=3660362" title="Towarzystwo Przyjaciół Ukrainy">
Towarzystwo Przyjaciół Ukrainy

Towarzystwo Przyjaciół Ukrainy (skrót TPU) – polska organizacja non-profit powstała z inicjatywy grupy studentów ukrainistyki w 2004 roku. Skupia osoby zainteresowane ukraińską kulturą, turystyką, stosunkami dobrosąsiedzkimi. Funkcję Prezesa Zarządu TPU pełni obecnie Weronika Marczuk, wicerezesa – Ołeś Jakymiw ().
Organizacja wspiera lub współorganizuje wydarzenia kulturalne i sportowe - mecze przyjaźni, koncerty artystów ukraińskich, festiwale, spotkania lub wydawnictwa tematyczne. TPU współorganizowało pierwszy w Polsce koncert jednego z najbardziej znanych zespołów ukraińskich Okean Elzy, tydzień teatru ukraińskiego w Warszawie, festiwal „Sąsiedzie przy stole” i inne.
Siedziba Towarzystwa Przyjaciół Ukrainy mieści się na Mokotowie w Warszawie przy ul. Podchorążych 15/19. Oficjalna strona internetowa organizacji: www.tpu.org.pl.

</doc>
<doc id="3660363" url="https://pl.wikipedia.org/wiki?curid=3660363" title="Albert Raczkow">
Albert Raczkow



</doc>
<doc id="3660365" url="https://pl.wikipedia.org/wiki?curid=3660365" title="Poziomka (rower)">
Poziomka (rower)



</doc>
<doc id="3660369" url="https://pl.wikipedia.org/wiki?curid=3660369" title="Michalina Kwaśniewska">
Michalina Kwaśniewska

Michalina Kwaśniewska (ur. 22 października 1991 w Iławie) – polska lekkoatletka specjalizująca się w skoku wzwyż. Medalistka mistrzostw Polski.
Kariera.
Dwukrotna uczestniczka mistrzostw świata juniorów – w 2008 odpadła w eliminacjach (20. pozycja), a 2 lata później awansowała do finału, w którym uplasowała się na 12. miejscu. W 2013 roku odpadła w eliminacjach młodzieżowych mistrzostw Europy (7. rezultat w grupie B, 15. ogółem).
Mistrzyni Polski seniorek z 2018. Halowa wicemistrzyni kraju z 2019. Brązowa medalistka Halowych Mistrzostw Polski Seniorów w Lekkoatletyce 2016 – podczas zawodów tych ustanowiła swój aktualny rekord życiowy – 1,88 m (6 marca 2016, Toruń).
Wielokrotna medalistka mistrzostw Polski (zarówno na stadionie, jak i w hali) w kategoriach juniorskich (junior, junior młodszy, młodzieżowiec), jak i Ogólnopolskiej Olimpiady Młodzieży.

</doc>
<doc id="3660374" url="https://pl.wikipedia.org/wiki?curid=3660374" title="Babyrousa">
Babyrousa



</doc>
<doc id="3660376" url="https://pl.wikipedia.org/wiki?curid=3660376" title="Selma Gräfin von der Gröben">
Selma Gräfin von der Gröben

Selma Gräfin von der Gröben (ur. 8 listopada 1856 w Poczdamie, zm. 13 października 1938 w Hanowerze) – niemiecka filantropka i działaczka społeczna działająca na rzecz praw kobiet, opieki społecznej i pomocy socjalnej dla najuboższych, krytyczna wobec nazistowskiej roli kobiety (matki, żony i gospodyni). Była w zarządzie "Deutsch-Evangelischen Frauenbundes", "Mitbegründerin der Gefangenenfürsorge" i szkoły "Christlich-Sozialen Frauenschule".
Rodzina.
Hrabina Selma Tusnelda Wilhelmine Karoline von der Gröben była córką Arthura Johanna Wolfganga Albrechta Wilhelma Grafa von der Gröben i Augusty Freiin von Dörnberg. Mężem hrabiny był Paul von Wolff. 

</doc>
<doc id="3660379" url="https://pl.wikipedia.org/wiki?curid=3660379" title="Władimir Rieszetnikow">
Władimir Rieszetnikow

Władimir Iwanowicz Rieszetnikow (ros. Владимир Иванович Решетилов, ur. 28 marca 1937 w Dniepropetrowsku, zm. 13 lipca 1992 w Moskwie) – radziecki przemysłowiec i działacz państwowy i partyjny narodowości ukraińskiej.
Życiorys.
W 1959 ukończył Dniepropetrowski Instytut Inżynieryjno-Budowlany, pracował w zarządzie budowlanym trustu "Jużuraltiażstroj" w Orsku, a 1962-1965 był nauczycielem i zastępcą dyrektora technikum budowlanego w Nowotroicku. Od 1963 w KPZR, 1965-1966 szef zarządu budowlanego trustu "Nowotroickmietałłurgstroj" w obwodzie orenburskim, 1966-1968 główny inżynier i szef zarządu budowlanego "Gorstroj" w Dniepropetrowsku, 1968-1973 zastępca zarządcy, główny inżynier i zarządca trustu "Dniepropietrowskpromstroj". Następnie w latach 1973-1977 I zastępca przewodniczącego Komitetu Wykonawczego Dniepropetrowskiej Rady Miejskiej, 1977-1980 główny inżynier i szef kombinatu "Dniepromietałłurgstroj" w Dniepropetrowsku, 1980–1981 zastępca ministra, a 1981-1983 I zastępca ministra budownictwa przedsiębiorstw przemysłu ciężkiego Ukraińskiej SRR. Od 1983 do stycznia 1986 zastępca ministra budownictwa przedsiębiorstw przemysłu ciężkiego ZSRR, od stycznia do września 1986 minister budownictwa ZSRR, od września 1986 do lipca 1989 minister budownictwa w północnych i zachodnich rejonach ZSRR, a od 26 lipca 1989 do 14 lipca 1990 minister budownictwa w północnych i zachodnich rejonach RFSRR. Od 6 marca 1986 do 2 lipca 1990 zastępca członka KC KPZR. Deputowany do Rady Najwyższej ZSRR 11 kadencji. Odznaczony dwoma Orderami Czerwonego Sztandaru Pracy.

</doc>
<doc id="3660380" url="https://pl.wikipedia.org/wiki?curid=3660380" title="Władimir Reszetnikow">
Władimir Reszetnikow



</doc>
<doc id="3660381" url="https://pl.wikipedia.org/wiki?curid=3660381" title="Sala koncertowa Zespołu Szkół Muzycznych w Toruniu">
Sala koncertowa Zespołu Szkół Muzycznych w Toruniu

Sala koncertowa Zespołu Szkół Muzycznych w Toruniu - sala widowiskowa szkoły muzycznej w Toruniu, w której odbywają się uroczystości, gale oraz imprezy ogólnoszkolne i miejskie.
Lokalizacja.
Sala koncertowa ZSM położona jest w północnej części Torunia w dzielnicy wrzosy w bliskim sąsiedztwie Teatru Lalkowego Zaczarowany Świat. 
Historia.
Budowa sali koncertowej Zespołu Szkół Muzycznych w Toruniu jest ściśle związana z mającą miejsce w 2005 roku reorganizacją placówek oświatowych w mieście, polegającą na m.in. skonsolidowaniu budynków Szkoły Muzycznej i jej rozbudowie o salę koncertową. Dotychczas budynki tej szkoły znajdowały się w trzech lokalizacjach, co było bardzo uciążliwe zarówno dla uczniów, jak i nauczycieli, a także uniemożliwiało jej rozbudowę o sale koncertową, która jest ważnym elementem działalności dydaktycznej każdej szkoły muzycznej. Do wybudowania owej sali oraz wcześniejszego połączenia obiektów tej placówki przyczyniła się również dyrektor tej szkoły, Dorota Zawacka – Wakarecy.
W nowej siedzibie przy ulicy Szosa Chełmińska 224/226 po obiektach Zespołu Szkół nr 3 i Pogotowiu Opiekuńczym szkoła rozpoczęła pracę 1 września 2006 roku. Wcześniej budynki te zostały poddane gruntownej modernizacji i adaptacji do specyficznych warunków nauki przedmiotów artystycznych. 
Idea budowy sali koncertowej dla ZSM zbiegła się z przygotowaniami przez władze miasta do budowy sali koncertowej dla siedziby Toruńskiej Orkiestry Symfonicznej. Planowano wówczas wybudowanie jednej, spełniającej potrzeby zarówno orkiestry symfonicznej, jak i szkoły muzycznej, sali. Jednak ostatecznie zrezygnowano z tego pomysłu. 
Budowę sali koncertowej rozpoczęto w 2009 roku, a zakończono ją rok później. Znacząco poszerzyła ona ofertę dydaktyczną placówki. Jest również ważnym punktem na mapie kulturalnej Torunia, gdyż odbywają się w niej liczne koncerty muzyki poważnej i rozrywkowej. Szkoła Muzyczna w Toruniu może poszczycić się jedną z najlepszych baz dydaktycznych w Polsce.
Charakterystyka.
Sala koncertowa to dwukondygnacyjny, częściowo podpiwniczony, budynek o 2782 m kw. powierzchni całkowitej. Zaprojektowany został przez Spółkę Projektowania Architektonicznego Sadowski - Sadowska z Poznania. Obiekt został dobudowany po lewej stronie obecnego kompleksu szkolnego i na wysokości drugiej kondygnacji połączony z nim łącznikiem.
Znajduje się tu główna sala, która pomieści orkiestrę symfoniczną, chór i audytorium na 300 miejsc. Na parterze znajduje się foyer, sala prób z organami oraz niewielką widownią, biuro, magazyny, pomieszczenia techniczne i socjalne, garderoba damska i męska; na piętrze: studia, trzy sale dydaktyczne i bufet. Ściany sali głównej wyłożone są panelami akustycznymi. Sala wyposażona jest w oświetlenie sceniczne, elementy elektroakustyczne, kurtynę oraz kulisy. Zagospodarowano również teren wokół niej: wykonano parking na 70 miejsc, drogi wewnętrzne i nasadzono zieleń.

</doc>
<doc id="3660387" url="https://pl.wikipedia.org/wiki?curid=3660387" title="Fiodor Reszetnikow">
Fiodor Reszetnikow



</doc>
<doc id="3660393" url="https://pl.wikipedia.org/wiki?curid=3660393" title="Wiktor Rodin">
Wiktor Rodin

Wiktor Siemionowicz Rodin (ros. Виктор Семёнович Родин, ur. 19 listopada 1928 we wsi Dubrowki w obwodzie penzeńskim, zm. 17 września 2011 w Moskwie) – radziecki generał pułkownik.
Życiorys.
Początkowo był sekretarzem rejonowego komitetu Komsomołu, zakładał komsomolskie komórki na wsi, 1949 wstąpił do Armii Radzieckiej, 1954 ukończył Leningradzką Wojskową Szkołę Polityczną im. Engelsa, a 1964 Wojskową Akademię Polityczną im. W.I. Lenina. Od 1950 należał do WKP(b). W 1969 ukończył Wojskową Akademię Sztabu Generalnego Sił Zbrojnych ZSRR, pełnił szereg stanowisk politycznych w Wojskach Lądowych w Uralskim, Leningradzkim, Turkiestańskim i Kijowskim Okręgu Wojskowym, Grupie Wojsk Radzieckich w Niemczech i Wojskach Kierunku Południowo-Zachodniego. Od 1982 generał pułkownik, 1985-1991 członek Rady Wojskowej i szef Zarządu Politycznego Wojsk Rakietowych Przeznaczenia Strategicznego ZSRR, od 6 marca 1986 do 2 lipca 1990 zastępca członka KC KPZR. Pochowany na Cmentarzu Trojekurowskim w Moskwie.
Odznaczenia.
i wiele medali.

</doc>
<doc id="3660404" url="https://pl.wikipedia.org/wiki?curid=3660404" title="Dekanat południowo-zachodni">
Dekanat południowo-zachodni

Dekanat południowo-zachodni – jeden z dekanatów archidiecezji mińsko-mohylewskiej na Białorusi, istniejący do 2013 roku. Składał się z 7 parafii. 

</doc>
<doc id="3660409" url="https://pl.wikipedia.org/wiki?curid=3660409" title="Polska na Letnich Igrzyskach Paraolimpijskich 1992">
Polska na Letnich Igrzyskach Paraolimpijskich 1992

Polskę na Letnich Igrzyskach Paraolimpijskich 1992 reprezentowało 40 sportowców (36 mężczyzn i 4 kobiety), którzy zdobyli w sumie 32 medale.

</doc>
<doc id="3660412" url="https://pl.wikipedia.org/wiki?curid=3660412" title="Pomlázka">
Pomlázka

Pomlázka (czes. pomládit). Określenie to jest związane z obrzędami, które są praktykowane, niektórych regionach środkowej Europy, szczególnie w Czechach. Może być ono równoznaczne z pojęciami takimi jak:

</doc>
<doc id="3660416" url="https://pl.wikipedia.org/wiki?curid=3660416" title="Pokój Jakuba">
Pokój Jakuba

Pokój Jakuba ("Jacob's Room") – powieść Virginii Woolf z 1922 roku.
Fabuła.
Bohaterem jest Jacob Flanders. Poznajemy go poprzez odczucia narratora i innych postaci na jego temat. Jacob jest zbiorem wspomnień i wrażeń, nie istnieje jako konkretny realny byt.
Przed I wojną światową, w czasie której młodo poległ, Jakub był dzieckiem, potem studiował w Cambridge, przeniósł się na długo do Londynu. Na końcu powieści podróżuje do Włoch i Grecji. Poznajemy go oczami kobiet w jego życiu, w tym zamkniętej w sobie Clary Durrant z zamożnej klasy średniej i swobodnej studentki malarstwa Florindy, z którą ma romans.
Fabuła jest szczątkowa, tło akcji słabo zarysowane. Jest to ważny tekst modernistyczny o eksperymentalnej formie, z czasów, gdy autorka zaczęła odchodzić od konwencjonalnej prozy. Występują motywy pustki i nieobecności, elegijny nastrój.

</doc>
<doc id="3660417" url="https://pl.wikipedia.org/wiki?curid=3660417" title="Jadwiga Zajicek">
Jadwiga Zajicek



</doc>
<doc id="3660419" url="https://pl.wikipedia.org/wiki?curid=3660419" title="Andri Aganits">
Andri Aganits

Andri Aganits (ur. 7 września 1993 w Põlvie) – estoński siatkarz, grający na pozycji środkowego, reprezentant Estonii. 
Sukcesy klubowe.
Puchar Estonii:
Liga estońska:
Liga belgijska:
Puchar Niemiec:
Liga niemiecka:
Sukcesy reprezentacyjne.
Liga Europejska:

</doc>
<doc id="3660421" url="https://pl.wikipedia.org/wiki?curid=3660421" title="Kamienica pod Złotym Jeleniem">
Kamienica pod Złotym Jeleniem



</doc>
<doc id="3660425" url="https://pl.wikipedia.org/wiki?curid=3660425" title="Helena Teigová">
Helena Teigová

Helena Teigová z domu Pešlová (ur. 12 marca 1902 w Třebýcinie, zm. 12 października 1986 w Pradze) – czeska tłumaczka i popularyzatorka literatury polskiej.
Absolwentka romanistyki na Uniwersytecie Karola. Wychowała się we Lwowie oraz Bielsku. Po zakończeniu I wojny światowej zamieszkała w Pradze. Tłumaczyła głównie literaturę współczesną, w tym m.in. opowiadania Jarosława Iwaszkiewicza, twórczość Igora Newerlego, Jerzyego Putramenta, Adolfa Rudnickiego, Wojciecha Żukrowskiego oraz wszystkie dramaty Leona Kruczkowskiego (łącznie ponad 100 przekładów). Przyczyniła się do pospisania umowy o współpracy kulturalnej między PRL a CSRS. Uhonorowana czechosłowackim odznaczeniem „Za wybitne osiągnięcia przekładowe” w 1969 oraz nagrodą ZAiKS-u w 1972. Jej mężem był profesor matematyki i fizyki Karel Teige, a córką Helena Stachová, również tłumaczka literatury polskiej. O Teigovej jako tłumaczce Newerlego wspomina biografia "Szkatułki Newerlego".

</doc>
<doc id="3660427" url="https://pl.wikipedia.org/wiki?curid=3660427" title="KS Górale Nowy Targ">
KS Górale Nowy Targ



</doc>
<doc id="3660429" url="https://pl.wikipedia.org/wiki?curid=3660429" title="KS Szarotka Nowy Targ">
KS Szarotka Nowy Targ



</doc>
<doc id="3660430" url="https://pl.wikipedia.org/wiki?curid=3660430" title="Beng Rovigo Volley">
Beng Rovigo Volley

Beng Rovigo Volley – żeński klub siatkarski z Włoch, założony w 2010 r. w Rovigo. Obecnie klub występuje pod nazwą Beng Rovigo Volley w Serie A2.
Historia.
Klub Beng Rovigo Volley powstał 1 lipca 2010 roku i występował we włoskiej Serie B2 do sezonu 2010/11. W sezonie 2011/12 dzięki pierwszemu miejscu klub uzyskał awans do Serie B1. Na koniec sezonu 2012/13 zespół wywalczył awans do Serie A2 gdzie występuje nieprzerwanie od sezonu 2013/14.

</doc>
<doc id="3660435" url="https://pl.wikipedia.org/wiki?curid=3660435" title="Cudowne Mosty">
Cudowne Mosty

Cudowne Mosty, Skalne Mosty, w przeszłości Erkjuprija () – skalny fenomen oraz pomnik przyrody położony w krasowej dolinie rzeki Erkjuprii w Rodopach Zachodnich na wysokości 1450 m n.p.m., u podnóża piramidalnego szczytu Golam Persenk w Bułgarii.
Mosty powstały w wyniku działalności erozji wodnej dawnej rzeki, która wyrzeźbiła pęknięcia w marmurze, tworząc głębokie jaskinie wodne. W rezultacie pozostały dwa marmurowe mosty. Wielki Most () ma 15 m szerokości i prawie 100 m długości. Małkija Most () znajduje się w odległości 200 metrów, wzdłuż rzeki, od Golemija Most. Ma 60 m długości i 50 m wysokości. Po nim znajduje się skromniejszy trzeci most, który jest ponorem, gdzie uchodzą wody Erkjuprii, by wydostać się na powierzchnię 3 km dalej.
Miejsce wokół Cudownych mostów jest porośnięte starymi lasami iglastymi, składającymi się głównie ze świerków. W pobliżu znajdują się liczne jaskinie, które jednak nie zostały dostosowe dla turystów i nie nadają się do zwiedzania ze względu na brak oświetlenia i środków bezpieczeństwa. Niedaleko znajdują się również schroniska turystyczne: „Czudnite mostowe” oraz „Skałnite mostowe”.
Cudowne Mosty są wpisane w listę 100 obiektów turystycznych Bułgarii.

</doc>
<doc id="3660440" url="https://pl.wikipedia.org/wiki?curid=3660440" title="Bajka Jotama">
Bajka Jotama



</doc>
<doc id="3660441" url="https://pl.wikipedia.org/wiki?curid=3660441" title="Mini Cooper WRC">
Mini Cooper WRC



</doc>
<doc id="3660442" url="https://pl.wikipedia.org/wiki?curid=3660442" title="Kościół Przemienienia Pańskiego w Sobocie">
Kościół Przemienienia Pańskiego w Sobocie

Kościół Przemienienia Pańskiego – rzymskokatolicki kościół cmentarny należący do parafii Świętych Apostołów Piotra i Pawła w dekanacie Piątek diecezji łowickiej.
Świątynia została wybudowana zapewne w pierwszej połowie XVII wieku. Kościół jest orientowany, wzniesiony z drewna, ma konstrukcję zrębową, na zewnątrz jest oszalowany. Nawa budowli ma plan zbliżony do kwadratu, prezbiterium jest węższe i krótsze, wzniesione na planie prostokąta. Przy nawie od strony zachodniej i południowej są umieszczone kruchta i przedsionek, przy prezbiterium natomiast od strony północnej mieści się zakrystia. Wnętrze świątyni jest nakryte stropem z fasetą. Chór muzyczny jest oparty na dwóch słupach. Wiązania dachowe są storczykowe. Budowla nakryta jest dachami dwuspadowymi, składającymi się z gontów. W ołtarzu głównym jest umieszczony obraz Przemienienie Pańskie. Ambona reprezentuje styl rokokowy.

</doc>
<doc id="3660444" url="https://pl.wikipedia.org/wiki?curid=3660444" title="Brązy z Riace">
Brązy z Riace

Brązy z Riace – dwie datowane na V wiek p.n.e. greckie rzeźby przedstawiające dwóch nagich wojowników. Obecnie znajdują się w zbiorach Museo Nazionale della Magna Grecia w Reggio di Calabria.
Rzeźby zostały odkryte przypadkowo w 1972 roku przez mężczyznę nurkującego ok. 300 metrów od wybrzeży Riace na południu Półwyspu Apenińskiego. Spoczywające na głębokości 8 metrów statuy trafiły na dno przypuszczalnie w wyniku sztormu podczas transportowania ich na pokładzie statku. Po wydobyciu rzeźby poddano renowacji i zaprezentowano na wystawach we Florencji i Rzymie. W 1981 roku trafiły do muzeum w Reggio di Calabria.
Wykonane z brązu posągi mają około 2 metrów wysokości. Przedstawiają dwóch nagich, brodatych wojowników o atletycznej budowie. Mężczyźni różnią się fryzurami i długością bród, a także wiekiem. Pierwotnie mieli na głowach hełmy, w rękach trzymali zaś włócznie i tarcze. Pochodzenie rzeźb i identyfikacja postaci są przedmiotem sporów. Przypuszczalnie zostały zagrabione przez Lucjusza Mummiusza z podbitej w 146 roku p.n.e. Hellady, jako miejsce możliwej ich pierwotnej lokalizacji wskazuje się Ateny, Olimpię, Delfy lub Lokri. Autorstwo przypisywano Fidiaszowi, Myronowi, Onatasowi, Alkamenesowi i Polikletowi. Przedstawionych mężczyzn identyfikuje się jako atletów (zwycięzców olimpijskiego biegu w zbroi) bądź mitycznych herosów, być może z czasów wojny trojańskiej.

</doc>
<doc id="3660447" url="https://pl.wikipedia.org/wiki?curid=3660447" title="Boniface Tumuti">
Boniface Tumuti

Boniface Mucheru Tumuti (ur. 2 maja 1992 w Laikipii) – kenijski lekkoatleta specjalizujący się w biegach sprinterskich i płotkarskich.
W 2010 startował na mistrzostwach świata juniorów, podczas których zajął 8. miejsce w biegu na 400 metrów przez płotki. Dwukrotny brązowy medalista mistrzostw Afryki z Porto-Novo (2012). W tym samym roku reprezentował Kenię na igrzyskach olimpijskich w Londynie, odpadając z rywalizacji w rundzie eliminacyjnej. W 2014 zdobył brąz w biegu na 400 metrów oraz w sztafecie 4 × 400 metrów podczas afrykańskich mistrzostw w Marrakeszu. W 2015 był ósmy na 400 metrów przez płotki w trakcie mistrzostw świata w Pekinie oraz zdobył brązowy medal światowych wojskowych igrzysk sportowych. Złoty i srebrny medalista afrykańskiego czempionatu w Durbanie (2016). Wicemistrz olimpijski z Rio de Janeiro (2016) w biegu na 400 m przez płotki.
Wielokrotny złoty medalista mistrzostw Kenii.

</doc>
<doc id="3660450" url="https://pl.wikipedia.org/wiki?curid=3660450" title="Boniface Mucheru Tumuti">
Boniface Mucheru Tumuti



</doc>
<doc id="3660451" url="https://pl.wikipedia.org/wiki?curid=3660451" title="Hanka Landau-Eiger">
Hanka Landau-Eiger

Hanka Landau-Eiger (ur. 1904 w Krakowie, zm. 1999 w Rio de Janeiro) – polska malarka pochodzenia żydowskiego.
Edukacja i charakterystyka twórczości.
Sztuki malarstwa uczyła się w Wolnej Szkole Malarstwa i Rysunku im. Ludwiki Mehofferowej oraz w latach 1926–1933 w Akademii Sztuk Pięknej w Krakowie. Jej nauczycielami byli Władysław Jarocki i Fryderyk Pautsch. W 1935 roku została przyjęta w poczet członków Zawodowego Związku Polskich Artystów Plastyków. Występowała wraz z kabaretem „Bury Melonik” a w 1935 roku na deskach teatrzyku „Tam-tam”. Po wybuchu II wojny światowej wyjechała do Lwowa, gdzie ukrywała się jako Anna Zagórska. Po wojnie powróciła do Krakowa a następnie wyjechała do Brazylii, do Rio de Janeiro. Tam malowała abażury z czego utrzymywała się.
Tworzyła głównie kompozycje olejne oraz rysunki.
Wystawy i działalność artystyczna.
Swoje prace wystawiała m.in. w 1934 roku w Pałacu Sztuki, w ramach Salonu oraz w wystawach jako członek ZZPAP w 1936 i 1939 roku. W 1934 wystawiała prace razem z członkami Zrzeszenia Żydowskich Artystów Malarzy i Rzeźbiarzy. W 1939 jedna z jej prac została podarowała na Fundusz Obrony Narodowej; prace te pokazano w Domu Plastyków w Krakowie.

</doc>
<doc id="3660452" url="https://pl.wikipedia.org/wiki?curid=3660452" title="Boniface Mucheru">
Boniface Mucheru



</doc>
<doc id="3660454" url="https://pl.wikipedia.org/wiki?curid=3660454" title="Śmigus">
Śmigus

Śmigus – dawny zwyczaj pogański, który w średniowieczu zaczął być bardzo zbieżny z dyngusem (innym podobnym zwyczajem). Jego współczesną kontynuacją jest oblewanie się wodą, smaganie gałązkami, gaik i zwyczaje związane z palmami wielkanocnym. Współcześnie wyraz „śmigus” może oznaczać:
Przejściowo pojęcie śmigus może oznaczać także:

</doc>
<doc id="3660455" url="https://pl.wikipedia.org/wiki?curid=3660455" title="Rondo Krzysztofa Skubiszewskiego">
Rondo Krzysztofa Skubiszewskiego

Rondo Krzysztofa Skubiszewskiego – rondo zlokalizowane w Poznaniu, na Junikowie. 
Rondo stanowi skrzyżowanie ulic: Grunwaldzkiej, Smoluchowskiego i Jawornickiej. Powstało w ramach modernizacji ul. Grunwaldzkiej. Znajduje się w obrębie trzech wiaduktów wybudowanych na potrzeby projektowanej III ramy komunikacyjnej. Oficjalną nazwę otrzymało 30 września 2014.
W bezpośrednim sąsiedztwie ronda, przy ulicy Grunwaldzkiej, znajdują się przystanki tramwajowe i autobusowe "Rondo Skubiszewskiego" obsługiwane przez linie tramwajowe – 1, 6, 13, 15 oraz autobusowe MPK Poznań – dzienną 193 i nocne 214, 224.

</doc>
<doc id="3660462" url="https://pl.wikipedia.org/wiki?curid=3660462" title="Ameixoeira (stacja metra)">
Ameixoeira (stacja metra)



</doc>
<doc id="3660463" url="https://pl.wikipedia.org/wiki?curid=3660463" title="Areeiro (stacja metra)">
Areeiro (stacja metra)



</doc>
<doc id="3660464" url="https://pl.wikipedia.org/wiki?curid=3660464" title="Chowrino (stacja metra)">
Chowrino (stacja metra)



</doc>
<doc id="3660466" url="https://pl.wikipedia.org/wiki?curid=3660466" title="Fanling (MTR)">
Fanling (MTR)



</doc>
<doc id="3660467" url="https://pl.wikipedia.org/wiki?curid=3660467" title="Fo Tan (MTR)">
Fo Tan (MTR)



</doc>
<doc id="3660468" url="https://pl.wikipedia.org/wiki?curid=3660468" title="Hung Hom (MTR)">
Hung Hom (MTR)



</doc>
<doc id="3660469" url="https://pl.wikipedia.org/wiki?curid=3660469" title="Kowloon Tong (MTR)">
Kowloon Tong (MTR)



</doc>
<doc id="3660470" url="https://pl.wikipedia.org/wiki?curid=3660470" title="Lo Wu (MTR)">
Lo Wu (MTR)



</doc>
<doc id="3660471" url="https://pl.wikipedia.org/wiki?curid=3660471" title="Lok Ma Chau (MTR)">
Lok Ma Chau (MTR)



</doc>
<doc id="3660472" url="https://pl.wikipedia.org/wiki?curid=3660472" title="Lumiar (stacja metra)">
Lumiar (stacja metra)



</doc>
<doc id="3660473" url="https://pl.wikipedia.org/wiki?curid=3660473" title="Moscavide (stacja metra)">
Moscavide (stacja metra)



</doc>
<doc id="3660475" url="https://pl.wikipedia.org/wiki?curid=3660475" title="Sheung Shui (MTR)">
Sheung Shui (MTR)



</doc>
<doc id="3660476" url="https://pl.wikipedia.org/wiki?curid=3660476" title="Tai Wai (MTR)">
Tai Wai (MTR)



</doc>
<doc id="3660477" url="https://pl.wikipedia.org/wiki?curid=3660477" title="Tai Wo (MTR)">
Tai Wo (MTR)



</doc>
<doc id="3660478" url="https://pl.wikipedia.org/wiki?curid=3660478" title="Tiu Keng Leng (MTR)">
Tiu Keng Leng (MTR)



</doc>
<doc id="3660479" url="https://pl.wikipedia.org/wiki?curid=3660479" title="University (MTR)">
University (MTR)



</doc>
<doc id="3660480" url="https://pl.wikipedia.org/wiki?curid=3660480" title="Volkstheater (stacja metra)">
Volkstheater (stacja metra)



</doc>
<doc id="3660481" url="https://pl.wikipedia.org/wiki?curid=3660481" title="Yau Tong (MTR)">
Yau Tong (MTR)



</doc>
<doc id="3660483" url="https://pl.wikipedia.org/wiki?curid=3660483" title="Brooke Buschkuehl">
Brooke Buschkuehl

Brooke Buschkuehl z domu Stratton (ur. 12 lipca 1993 w Box Hill w stanie Wiktoria) – australijska lekkoatletka specjalizująca się w skoku w dal.
Dziesiąta zawodniczka mistrzostw świata juniorów młodszych w Bressanone (2009). W 2010 i 2012 startowała na mistrzostwach świata juniorów, zajmując odpowiednio 6. i 7. miejsce. Uczestniczka światowego czempionatu w Pekinie (2015). Na początku kolejnego roku zajęła 5. miejsce na halowych mistrzostwach świata w Portland, a następnie była siódma na igrzyskach olimpijskich w Rio de Janeiro.
Złota medalistka mistrzostw Australii.
Rekordy życiowe: stadion – 7,13 (9 lipca 2022, Chula Vista) – rekord Australii i Oceanii; hala – 6,75 (18 marca 2016, Portland).

</doc>
<doc id="3660491" url="https://pl.wikipedia.org/wiki?curid=3660491" title="Leon Schmidt-Borudzki">
Leon Schmidt-Borudzki

Leon Aleksander Schmidt-Borudzki (ur. w Werchniaczce, zm. 8 lipca 1947 w Brwinowie) – podpułkownik saperów inżynier Wojska Polskiego i Polskich Sił Zbrojnych.
Życiorys.
Urodził się 1 kwietnia 1892 w Werchniaczce (obecnie w rejonie chrystyniwskim na Ukrainie), w rodzinie Aleksandra i Eweliny z Borudzkich. Był żonaty z Heleną z Przeździeckich. Do Wojska Polskiego został przyjęty z byłych Korpusów Wschodnich i byłej armii rosyjskiej.
W latach 1919–1920, w czasie wojny z bolszewikami, walczył w szeregach 15 pułku Ułanów Poznańskich między innymi jako dowódca dywizjonu. W latach 1921–1923 był odkomenderowany na Politechnikę Warszawską celem dokończenia studiów. 3 maja 1922 roku został zweryfikowany w stopniu rotmistrza ze starszeństwem z dniem 1 czerwca 1919 roku i 50. lokatą w korpusie oficerów jazdy. Po ukończeniu studiów pełnił służbę w 2 pułku strzelców konnych w Hrubieszowie. Następnie został przeniesiony do korpusu oficerów saperów kolejowych. W 1924 roku pełnił obowiązki dowódcy II batalionu 2 Pułku Saperów Kolejowych w Jabłonnie. W latach 1925–1928 był wykładowcą mostów w Oficerskiej Szkole Inżynierii w Warszawie i równocześnie pełnił funkcję asystenta Katedry Mostów Politechniki Warszawskiej. 12 kwietnia 1927 roku awansował na majora ze starszeństwem z dniem 1 stycznia 1927 roku i 1. lokatą w korpusie oficerów saperów kolejowych. Z dniem 13 października 1928 roku został przeniesiony do 1 Pułku Saperów Kolejowych w Krakowie na stanowisko dowódcy batalionu. Z dniem 4 grudnia 1928 roku został przeniesiony z korpusu oficerów saperów kolejowych do korpusu oficerów inżynierii i saperów. W październiku 1929 roku, po rozformowaniu 1 Pułku Saperów Kolejowych, został przeniesiony na stanowisko zastępcy delegata Sztabu Głównego przy Dyrekcji PKP w Radomiu. Z dniem 26 listopada 1929 został przydzielony na 12 miesięczne studia fortyfikacyjne przy Szkole Podchorążych Inżynierii w Warszawie. W latach 1930–1932 pełnił służbę w Sztabie Głównym na stanowisku kierownika Komisji Fortyfikacyjnej. Z dniem 1 października 1932 został przeniesiony z Rezerwy personalnej Kierownictwa Fortyfikacji Sztabu Głównego do Szefostwa Fortyfikacji Obszaru Warownego „Wilno”. Na stopień podpułkownika został mianowany ze starszeństwem z 1 stycznia 1936 i 7. lokatą w korpusie oficerów saperów. W 1939 był kierownikiem Kierownictwa Robót Nr 8 w Jastarni, odpowiedzialnym za budowę ośrodka oporu Jastarnia. 8 lipca 1939 został oficerem saperów w składzie osobowym generała do prac przy generalnym inspektorze sił zbrojnych, generała brygady Emila Krukowicz-Przedrzymirskiego. W czasie kampanii wrześniowej 1939 był dowódcą saperów Armii „Modlin”, a następnie dowódcą saperów Armii generała Krukowicz-Przedrzymirskiego.

</doc>
<doc id="3660492" url="https://pl.wikipedia.org/wiki?curid=3660492" title="Linia kolejowa Jatznick – Ueckermünde">
Linia kolejowa Jatznick – Ueckermünde

Linia kolejowa Jatznick – Ueckermünde – jednotorowa, niezelektryfikowana linia kolejowa o długości 20,4 km położona w kraju związkowym Meklemburgia-Pomorze Przednie; łączy Jatznick z przystankiem Ueckermünde Stadthafen.
Historia.
Plany włączenia Ueckermünde do sieci kolejowej rozpoczęły się pod koniec XIX wieku. Głównym przeznaczeniem linii miał być transport towarów. Parlament pruski wyraził zgodę na budowę odcinka w dniu 25 kwietnia 1882 roku. Linia miała prowadzić z Pasewalku wzdłuż linii kolejowej do Stralsund i w Jatznick odbijać w kierunku Ueckermünde. Koszty budowy oszacowano wstępnie na 1,2 mln marek. Ponieważ budowa okazała się znacznie trudniejsza, kwota ta była niewystarczająca. Na północ od Torgelow musiało zostać zbudowanych kilka mostów. Pierwszy odcinek pomiędzy Jatznick i Torgelow został oddany do użytku w dniu 20 kwietnia 1884 roku, a cała trasa była gotowa 15 września tego samego roku. 
Linia była dobrze wykorzystywana aż do czasu zjednoczenia Niemiec. W latach 90. XX wieku nastąpił gwałtowny wzrost przewożenia towarów ciężarówkami. Dodatkowo wiele firm położonych wzdłuż linii zostało zamkniętych. Ruch pasażerski zmniejszył się znacznie, co było spowodowane zamknięciem lub restrukturyzacją wielu miejsc stacjonowania NVA (w tym przypadku, Torgelow i Eggesin). W 2000 roku land Meklemburgii-Pomorza Przedniego przyznał obsługę ruchu na trasie "Ostmecklenburgische Eisenbahn" (obecnie "Ostseeland Verkehr GmbH"). Przewoźnik uruchamiał pociągi w relacji z Ueckermünde do Bützow.
15 sierpnia 2009 roku zostało otwarte liczące 840 metrów przedłużenie linii od starego dworca Ueckermünde do położonego przy porcie przystanku Ueckermünde Stadthafen. W tym celu wykorzystano zachowaną starą linię do portu, którą do 1 stycznia 1996 roku prowadzono ruch pociągów towarowych. Dodatkowo powstał nowy peron oraz trzy przejazdy kolejowo-drogowe z urządzeniami sygnalizacyjnymi. Stary dworzec Ueckermünde został zamknięty i zastąpiony przez położony kilkaset metrów na północ przystanek o tej samej nazwie. Całość prac kosztowała 2,7 mln euro.
Od zmiany rozkładu 15 grudnia 2013 roku pociągi prowadzone przez "Ostseeland Verkehr" zastąpiono składami uruchamianymi przez DB Regio. Od września 2015 roku po linii kursują spalinowe zespoły trakcyjne Alstom Coradia LINT 41.

</doc>
<doc id="3660494" url="https://pl.wikipedia.org/wiki?curid=3660494" title="Dekanat Zaśnięcia Matki Bożej (eparchia kaliningradzka)">
Dekanat Zaśnięcia Matki Bożej (eparchia kaliningradzka)

Dekanat Zaśnięcia Matki Bożej – jeden z 3 dekanatów eparchii kaliningradzkiej Rosyjskiego Kościoła Prawosławnego. Obejmuje cerkwie położone w Kaliningradzie (z wyjątkiem południowej części miasta).
Funkcję dziekana pełni protojerej Gieorgij Urbanowicz.

</doc>
<doc id="3660495" url="https://pl.wikipedia.org/wiki?curid=3660495" title="Willa Włodzimierza Kulczyckiego w Radomiu">
Willa Włodzimierza Kulczyckiego w Radomiu

Willa Włodzimierza Kulczyckiego w Radomiu – zabytkowy budynek znajdujący się w Radomiu, przy ulicy Piłsudskiego 12. Obiekt jest częścią szlaku turystycznego "Zabytki Radomia".
Historia.
Neorenesansa willa została wzniesiona w roku 1892 dla rejenta Włodzimierza Kulczyckiego z przeznaczeniem na jego siedzibę własną. W 1896 roku budynek nabył Bank Handlowy w Łodzi, który po dobudowaniu do istniejącego budynku piętrowego skrzydła od strony południowej, w 1898 otworzył w nim swoją radomską filię. Po odzyskaniu przez Polskę niepodległości w gmachu mieściła się Kasa Chorych, szkoła Polskiej Macierzy Szkolnej oraz redakcja dziennika "Ziemia Radomska". W czasie II wojny światowej w budynku mieściła się centrala telefoniczna – wówczas parterową część gmachu nadbudowano o piętro. W 1945 roku budynek znacjonalizowano i przeznaczono na siedzibę Muzeum Miejskiego. Z tego okresu pochodzi część magazynowa, dobudowana od strony wschodniej. Od 1992 roku budynek jest siedzibą kolejno Wojewódzkiej (do 1999) i Miejskiej Biblioteki Publicznej im. Józefa i Andrzeja Załuskich.
Architektura.
Budynek główny.
Oddalony od linii zabudowy ulicy, dziewięcioosiowy budynek willi z 1892 nawiązuje do włoskiej architektury podmiejskiej epoki renesansu oraz polskiej architektury dworkowej. Niewielki piętrowy budynek ozdobiony jest czterokolumnowym portykiem korynckim z tralkowanymi balustradami po bokach. Fasadę zdobi także wykonany w stiuku fryz girlandowy oraz dekoracje okien. Nad oryginalnymi, rzeźbionymi drzwiami znajduje się nadświetle ozdobione kutą kratą z monogramem pierwszego właściciela budynku (WK) oraz rokiem budowy. W głównym holu budynku znajduje się ozdobione dekoracją florystyczną okno witrażowe z 1949 roku (aut. Eugeniusz Smidowicz), herby Radomia i województwa sandomierskiego oraz portrety Józefa i Andrzeja Załuskich.
Budynek południowy.
Dostawiony w latach 1896–1898 pięcioosiowy budynek posiada taki sam wystrój elewacji jak willa. Fasada ozdobiona jest ponadto dwoma szczytami oraz ażurowym, secesyjnym balkonem. Wewnątrz budynku zachowała się oryginalna klatka schodowa z bogato zdobioną żeliwną balustradą oraz wyprodukowana w sosnowieckich "Zakładach Mechanicznych Kruszyńskiego i Szultza" terakotowa posadzka ozdobiona geometrycznym wzorem.
Otoczenie.
W 2006 roku w ogrodzie zajmującym front działki ustawiono przeniesiony z Parku im. Kościuszki zabytkowy zegar słoneczny z XIX wieku.

</doc>
<doc id="3660497" url="https://pl.wikipedia.org/wiki?curid=3660497" title="Proces byłych członków Biura Politycznego Socjalistycznej Partii Jedności Niemiec">
Proces byłych członków Biura Politycznego Socjalistycznej Partii Jedności Niemiec



</doc>
<doc id="3660501" url="https://pl.wikipedia.org/wiki?curid=3660501" title="Aa (Francja)">
Aa (Francja)



</doc>
<doc id="3660506" url="https://pl.wikipedia.org/wiki?curid=3660506" title="Biophilia Tour">
Biophilia Tour

Biophilia Tour – siódma trasa koncertowa Björk, w jej trakcie odbyły się siedemdziesiąt dwa koncerty.
Program koncertów według albumów.
Biophilia: Cosmogony (cała trasa), Crystalline (cała trasa), Mutual Core (cała trasa),
Thunderbolt (69 koncertów), Moon (67 koncertów), Hollow (63 koncerty), Náttúra (61 koncertów), Virus (61 koncertów), Dark Matter (47 koncertów), Sacrifice (36 koncertów).
Volta: Declare Independence (67 koncertów), Vertebræ by Vertebræ (15 koncertów).
Vespertine: Hidden Place (59 koncertów), Generous Palmstroke (16 koncertów), Heirloom (15 koncertów), It's Up Not To You (4 koncerty), Undo (1 koncert), Unison (1 koncert).
Medúlla: Mouth's Cradle (51 koncertów), Sonnets/Unrealities X (25 koncertów), Where Is The Line (23 koncerty), Pleasure Is All Mine (4 koncerty), Who Is It (3 koncerty).
Homogenic: Jóga (39 koncertów), Hunter (25 koncertów), Unravell (13 koncertów), All Is Full of Love (7 koncertów), Bacherolette (2 koncerty), Immature (1 koncert).
Debut: One Day (40 koncertów), Venus as a Boy (1 koncert).

</doc>
<doc id="3660508" url="https://pl.wikipedia.org/wiki?curid=3660508" title="Favorinus z Arelate">
Favorinus z Arelate



</doc>
<doc id="3660512" url="https://pl.wikipedia.org/wiki?curid=3660512" title="Wybory generalne w Republice Chińskiej w 2016 roku">
Wybory generalne w Republice Chińskiej w 2016 roku

Wybory generalne odbyły się w Republice Chińskiej w sobotę 16 stycznia 2016 roku. Wyłoniły 14. prezydenta i wiceprezydenta Republiki Chińskiej oraz 113 członków 9. Yuanu Ustawodawczego. Nowym prezydentem została wybrana Tsai Ing-wen z Demokratycznej Partii Postępowej, która zdobyła także większość w wyborach parlamentarnych umożliwiającą samodzielne rządzenie.
Każdy kandydat na prezydenta musiał kandydować razem z wyznaczonym przez siebie kandydatem na wiceprezydenta. Pierwszy raz w historii żaden kandydat na prezydenta nie należał do tej samej partii co wyznaczony przez siebie kandydat na wiceprezydenta. Ponieważ dotychczasowy prezydent Ma Ying-jeou sprawował urząd przez dwie kadencje, zgodnie z konstytucją nie mógł się ubiegać o reelekcję. Były to szóste wybory prezydenckie, w których obywatele Republiki Chińskiej wybierali prezydenta i wiceprezydenta bezpośrednio. Wcześniej odbywało się to za pośrednictwem Zgromadzenia Narodowego.
113 członków Yuanu Ustawodawczego zostało wybranych w systemie równoległym i First Past the Post. Odgórnie ustalony podział mandatów przedstawia się następująco:
W wyborach parlamentarnych w 2016 roku było 556 kandydatów, co jest rekordem historycznym Republiki Chińskiej.
Frekwencja wyborcza wyniosła 66.27% i była najniższą frekwencją w wyborach prezydenckich, jaką odnotowano do tej pory w Republice Chińskiej.

</doc>
<doc id="3660515" url="https://pl.wikipedia.org/wiki?curid=3660515" title="Wybory parlamentarne w Republice Chińskiej w 2016 roku">
Wybory parlamentarne w Republice Chińskiej w 2016 roku



</doc>
<doc id="3660516" url="https://pl.wikipedia.org/wiki?curid=3660516" title="Wybory prezydenckie w Republice Chińskiej w 2016 roku">
Wybory prezydenckie w Republice Chińskiej w 2016 roku



</doc>
<doc id="3660520" url="https://pl.wikipedia.org/wiki?curid=3660520" title="Ministerrat der Deutschen Demokratischen Republik">
Ministerrat der Deutschen Demokratischen Republik



</doc>
<doc id="3660524" url="https://pl.wikipedia.org/wiki?curid=3660524" title="Aire (rzeka we Francji)">
Aire (rzeka we Francji)



</doc>
<doc id="3660529" url="https://pl.wikipedia.org/wiki?curid=3660529" title="Steel Cage Match">
Steel Cage Match



</doc>
<doc id="3660530" url="https://pl.wikipedia.org/wiki?curid=3660530" title="Aron (Loire)">
Aron (Loire)



</doc>
<doc id="3660560" url="https://pl.wikipedia.org/wiki?curid=3660560" title="Miwa Yoshida">
Miwa Yoshida

 – japońska muzyk, wokalistka zespołu Dreams Come True wykonującego muzykę R&amp;B, aktywnego w przemyśle muzycznym od 1988 roku. Szacowany nakład ze sprzedaży albumów grupy wynosi 50 milionów egzemplarzy.

</doc>
<doc id="3660594" url="https://pl.wikipedia.org/wiki?curid=3660594" title="Hell in a Cell match">
Hell in a Cell match



</doc>
<doc id="3660595" url="https://pl.wikipedia.org/wiki?curid=3660595" title="Nyuaje Krystos">
Nyuaje Krystos

Nyuaje Krystos (amh. ንዋየ ክርስቶስ, co znaczy "Własność Chrystusa", imię tronowe Sejfe Aryd, co znaczy "Miecz grozy", ur. ?, zm. 1372) – cesarz Etiopii w latach 1344-1372.
Początki rządów.
Nyuaje Krystos pochodził z dynastii salomońskiej i był najstarszym synem cesarza Amde Tsyjona I. Według szkockiego podróżnika przebywającego na terenie Etiopii w drugiej połowie XVIII wieku, Jamesa Bruce’a, Nyuaje Krystos był obecny w czasie kampanii wojennej swojego ojca przeciwko Salihowi, królowi Mary, która miała miejsce po tym jak Amde Tsyjon I stłumił bunt Sabr-ad-Dina I z sułtanatu Adal. Po śmierci swojego ojca Amde Tsyjona, Nyuaje Krystos spełnił prośbę abuny Jakuba i przywrócił z wygnania mnichów, wypędzonych przez swojego ojca i obiecał żyć w monogamicznym związku, w przeciwieństwie do swoich poligamicznych poprzedników. Mimo postanowień Nyuaje Krystos nie dotrzymał słowa i wrócił do starego zwyczaju, poślubiając trzy kobiety. Gdy abuna Jakub, oraz przywódcy klasztorni zaprotestowali przeciwko temu, cesarz wysłał Jakuba z powrotem do Egiptu, a pozostałych mnichów wygnał do południowej części swojego królestwa.
Walki z muzułmanami.
Podczas rządów Nyuaje Krystosa, Ali ibn Sabr-ad-Din z dynastii Uelasma podniósł bunt przeciwko Etiopii. W odpowiedzi cesarz przeprowadził kampanię wzdłuż wschodniej granicy Etiopii na terytoriach Adalu, oraz Ifatu. Ze względu na brak wsparcia ze strony swoich poddanych, bunt Alego zakończył się klęską, a on sam został złapany wraz ze wszystkimi swoimi synami. Kampania cesarza skutecznie zniszczyła sułtanat Ifatu i zakończyła jego byt jako niepodległe państwo. Nyuaje Krystos więził Alego ibn Sabr-ad-Dina i wszystkich jego synów z wyjątkiem Ahmeda Harb Arada, którego ustanowił zarządcą Ifatu. Po ośmiu latach Ali został przez cesarza zwolniony z więzienia i odzyskał władzę, zaś Ahmed i jego synowie zostali wykluczeni z rządów, co rozpoczęło wewnętrzną walkę w sułtanacie. W następnych latach Nyuaje Krystos interweniował na rzecz różnych stron konfliktu. Czasami pomagał Alemu, a innym razem Ahmedowi, co zapewne miało na celu osłabić i skłócić wewnętrznie swoich wrogów.
Ostatnie lata panowania.
Pomimo swoich wcześniejszych działań przeciwko etiopskiemu Kościołowi, pod koniec swojego panowania Nyuaje Krystos zdecydowanie pomógł patriarsze Aleksandrii Markowi IV, który został uwięziony przez sułtana Egiptu, As-Saliha Isma'ila, rządzącego w latach 1342-1345. Pierwszym krokiem w tej sprawie było uwięzienie egipskich kupców w Etiopii, a drugim wyruszenie na Egipt na czele licznej armii. Według tradycji patriarcha Marek został uwolniony i wysłał delegację w celu przekonania cesarza, aby ten powrócił do swego królestwa. Władca Etiopii miał się posłuchać Marka, ale potraktował członków delegacji jako niechcianych gości. Nyuaje Krystos jest także uznawany za odnowiciela starożytnego kościoła Gebre Ygziaber w pobliżu jeziora Hajk, splądrowanego i spalonego w 1531 roku przez wojska imama Ahmada ibn Ibrihima al-Ghaziego, zwanego również imamem Graniem.

</doc>
<doc id="3660597" url="https://pl.wikipedia.org/wiki?curid=3660597" title="Ill (dopływ Renu koło Gambsheim)">
Ill (dopływ Renu koło Gambsheim)



</doc>
<doc id="3660598" url="https://pl.wikipedia.org/wiki?curid=3660598" title="Ill (dopływ Renu koło Meiningen)">
Ill (dopływ Renu koło Meiningen)



</doc>
<doc id="3660603" url="https://pl.wikipedia.org/wiki?curid=3660603" title="Pop/Rock">
Pop/Rock



</doc>
<doc id="3660605" url="https://pl.wikipedia.org/wiki?curid=3660605" title="Avigdor Ben-Gal">
Avigdor Ben-Gal



</doc>
<doc id="3660609" url="https://pl.wikipedia.org/wiki?curid=3660609" title="Janusz Goldlust">
Janusz Goldlust



</doc>
<doc id="3660611" url="https://pl.wikipedia.org/wiki?curid=3660611" title="Anna Pałys">
Anna Pałys

Anna Pałys (ur. 2 marca 1995) – polska lekkoatletka, sprinterka.
Medalistka mistrzostw Polski w różnych kategoriach wiekowych, w tym złota medalistka halowych mistrzostw Polski seniorów (2016) w sztafecie 4 × 400 metrów. Sztafeta KS AZS AWF Wrocław z Pałys na pierwszej zmianie ustanowiła wówczas wynikiem 3:41,34 klubowy rekord Polski na tym dystansie. Brązowa medalistka Halowych mistrzostw Europy 2023 w Stambule w sztafecie 4 × 400 m.

</doc>
<doc id="3660614" url="https://pl.wikipedia.org/wiki?curid=3660614" title="Cicha Woda Zakopiańska">
Cicha Woda Zakopiańska



</doc>
<doc id="3660615" url="https://pl.wikipedia.org/wiki?curid=3660615" title="Julia Molińska-Woykowska">
Julia Molińska-Woykowska

Julia Molińska-Woykowska (ur. 12 marca 1816 w Bninie, zm. 9 sierpnia 1851 we Wrocławiu) – polska publicystka, poetka, pisarka literatury dla dzieci, autorka podręczników dla dzieci oraz powiastek o charakterze moralizatorskim, jedna z pierwszych polskich emancypantek.
Życiorys.
Urodziła się w rodzinie urzędniczej, ojciec Wiktor był z pochodzenia szlachcicem. W Lesznie skończyła gimnazjum, studiowała we Wrocławiu, a potem pracowała jako guwernantka we dworach w Wielkopolsce. Doskonale znała języki francuski i niemiecki. W 1839 zamieszkała w Poznaniu. W 1840 otworzyła tu pensję dla dziewcząt z nowoczesnym programem nauczania (literatura, historia oraz nauki przyrodnicze), lecz władze pruskie zakład zamknęły. 
W 1841 we Wrocławiu poślubiła Antoniego Woykowskiego. 
W 1838 nawiązała kontakt z redakcją "Tygodnika Literackiego". Od 1840 publikowała w czasopiśmie, pisząc na tematy filozoficzne, społeczne, estetyczne oraz literackie. Z czasem zajęła się jego redakcją, pisała też reportaże (m.in. z zakładu psychiatrycznego w Owińskach). W 1845 założyła z mężem "Pismo dla Nauczycieli Ludu i Ludu Polskiego", pierwsze na ziemiach polskich pismo pedagogiczne. Inne efemeryczne pisma, które wydawali Woykowscy, to "Poznańczyk", "Gazeta Wielkopolska Niedzielna" oraz "Dziennik Handlowy". Pisała też do poznańskiej "Gazety Polskiej", tygodnika "Stadło" wydawanego w Budziszynie, "Dziennika Domowego", oraz "Dziennika Polskiego". 
W 1848 udała się do Berlina, gdzie wraz z Bettiną von Arnim zabiegała o uwolnienie polskich powstańców walczących podczas Wiosny Ludów (szczególnie adwokata Jakuba Krauthofera). Efektem znajomości z Bettiną von Arnim była współpraca publicystyczna i książka "Polenbrochure" o życiu Polaków pod zaborami (1848).
W latach 1849–1850 prowadziła z mężem księgarnię i drukarnię. 
Stworzyła salon literacki będący miejscem spotkań pisarzy, artystów oraz liberalnych myślicieli. Gościła m.in. Anielę i Edwarda Dembowskich (1846), Jana Czerskiego, byłego księdza, apostatę (1845), Ryszarda Berwińskiego, Piotra Dahlmana, Romana Zmorskiego, Franciszka Żyglińskiego. Znała Bibiannę Moraczewską i Narcyzę Żmichowską. Była zwolenniczką upolitycznienia literatury oraz reprezentowała wybrane idee Huguesa-Félicité'a-Roberta de Lamennaisa, Julesa Micheleta, Pierre'a-Josepha Proudhona i Adama Mickiewicza. Zwracała uwagę zachowaniem uważanym za ekscentryczne.
Nazywana była "polską" (lub "poznańską") "George Sand".
Kiedy w 1850 zmarł jej mąż, sprzedała drukarnię. Podupadła na zdrowiu. Już wcześniej wyjeżdżała na turnusy zdrowotne w uzdrowiskach w Sudetach. W ostatnich miesiącach życia zainteresowała się towianizmem. W styczniu 1851 zmarli jej rodzice. Zatrzymała się u brata w Trzemesznie, ale przeniosła się potajemnie do Wrocławia. Zmarła w obłąkaniu w Szpitalu Wszystkich Świętych we Wrocławiu.
Upamiętnienie.
Razem z mężem upamiętniona jest ulicą na poznańskim Piątkowie.
W 2018 była bohaterką wystawy "Bez kompromisów. Julia Woykowska w XX-wiecznym Poznaniu" w Bramie Poznania ICHOT.
Jest patronką Fundacji im. Julii Woykowskiej, w ramach której prowadzone są szkolenia i warsztaty, organizowane akcje społeczne i happeningi, realizowane projekty herstoryczne.
Jest jedną z bohaterek serii "Poznaniacy i poznanianki, poznaj ich!", która powstała w ramach projektu "Witaj w Poznaniu" i obejmuje materiały do nauki języka polskiego jako drugiego.
W Dzień Kobiet w 2020 w Poznaniu odbył się happening, podczas którego chętne osoby wcieliły się w różne bohaterki z przeszłości miasta i regionu, m.in. w Julię Woykowską. Powstały żywe pomniki, a ich fotografie były później prezentowane w przestrzeni miasta. Można je też obejrzeć online. 

</doc>
<doc id="3660618" url="https://pl.wikipedia.org/wiki?curid=3660618" title="Johanna Langefeld">
Johanna Langefeld

Johanna Langefeld (ur. 5 marca 1900, zm. 26 stycznia 1974) – niemiecka nadzorczyni w nazistowskich obozach koncentracyjnych, w Lichtenburgu, Ravensbrücku i Auschwitz-Birkenau.
Po II wojnie światowej uniknęła osądzenia uciekając z krakowskiego więzienia, z pomocą byłych polskich więźniarek Ravensbrück, które pamiętały ją jako wyróżniającą się pozytywnie na tle pozostałej części personelu obozowego. Z uwagi na nastroje społeczne, uniemożliwiające jej zwolnienie, została uwolniona potajemnie przez przekupiony personel więzienny, który otworzył jej bramę do wyjścia. 

</doc>
<doc id="3660619" url="https://pl.wikipedia.org/wiki?curid=3660619" title="Międzynarodowy Festiwal Teatralny &quot;Bez Granic&quot;">
Międzynarodowy Festiwal Teatralny &quot;Bez Granic&quot;



</doc>
<doc id="3660621" url="https://pl.wikipedia.org/wiki?curid=3660621" title="Sant'Alessio con Vialone">
Sant'Alessio con Vialone



</doc>
<doc id="3660623" url="https://pl.wikipedia.org/wiki?curid=3660623" title="Alain Souchon">
Alain Souchon

Alain Souchon (), właśc. Alain Kienast (ur. 27 maja 1944 w Casablance) – francuski piosenkarz, autor tekstów piosenek, kompozytor i aktor. Nagrał 14 albumów studyjnych i zagrał w blisko dziesięciu filmach.
Życiorys.
Rodzina Souchona ze strony matki pochodziła ze Szwajcarii, a muzyk ma obywatelstwo zarówno francuskie jak i szwajcarskie. Kiedy miał pół roku, rodzina przeniosła się do Francji. Jako chłopiec był skryty, chętnie spędzał wakacje szkolne na wsi. W 1959 roku, wracając samochodem z zimowych wakacji, doszło do wypadku, w którym zginął jego ojciec. Mając zaledwie piętnaście lat, doznawszy głębokiego szoku, stał się jeszcze bardziej introwertyczny. Matka wysłała młodego Alaina do francuskiej szkoły ("Lycée Français") w Anglii, ale mimo problemów z rejestracją, zdecydował się zostać w Londynie, by pracować jako barman w pubie.
Po powrocie do Francji, zainspirowany m.in. muzyką angielską i amerykańską, sięgnął po gitarę i zaczął pisać piosenki. W 1969 roku spotkał Françoise, o przezwisku Belote. Rok później wzięli ślub. W tym samym roku urodził im się syn, Pierre.
Souchon podpisał swój pierwszy kontrakt w 1971 roku z wytwórnią Pathé-Marconi, ale wydane wtedy trzy single nie odniosły sukcesu. W 1973 roku Bob Socquet, dyrektor artystyczny RCA przekonał go do wykonania piosenki „L’amour 1830”, podczas konkursu Rose D’Or w Antibes. Zdobył wówczas nagrodę krytyków i otrzymał także specjalne wyróżnienie prasy, co było jego pierwszym sukcesem. W tamtym czasie Souchon rozpoczął współpracę z młodszym o cztery lata kompozytorem/aranżerem Laurentem Voulzym. Souchon z większą łatwością pisał teksty niż muzykę. Souchon i Voulzy tworzyli utwory wspólnie (Souchon tekst, Voulzy muzykę), ale każdy z nich wydawał albumy sygnując je własnym nazwiskiem.
Pierwszym przebojem Souchona był „J’ai 10 ans” (1974) z płyty o tym samym tytule. W 1978 roku napisał temat przewodni do filmu François Truffauta "Uciekająca miłość" (1979). W 1978 roku urodził mu się drugi syn, Charles. Na początku 1980 roku Souchona zaproszono do wystąpienia w paryskiej Olympii. Występ był sukcesem. W listopadzie ponownie koncertował w Olympii (dziewięciokrotnie); podczas jednego z występów dołączył do niego Laurent Voulzy, z którym zaśpiewali dwie nowe piosenki. Rozpoczął wówczas karierę aktorską, występując m.in. w filmie "Mordercze lato" (1983).
Po wydaniu albumu "On avance", opuścił wywtórnię RCA i podpisał kontrakt z wytwórnią Virgin. W 1988 roku wydany został utwór „Quand j’serais KO”, który dwa lata później zdobył nagrodę dla najlepszej piosenki roku podczas ceremonii Victoires de la musique.
W 1993 roku na singlu został wydany przebój Souchona „Foule sentimentale” ("C’est déja ça"), który był numerem 1 we Francji. Podczas ceremonii Victoires de la musique w 1994 roku, Souchon otrzymał nagrodę w kategorii najlepsza piosenka roku za „Foule Sentimentale”. W 1996 roku został wyróżniony laurem Vincent Scotto przez SACEM ("Société des Auteurs Compositeurs") za piosenkę „Sous les jupes des filles”.
W 1998 roku ukazała się płyta pt. „Ils chantent Alain Souchon” (Oni śpiewają Alaina Souchona), na której znalazło się 12 piosenek autorstwa Alaina Souchona, w wykonaniu takich piosenkarzy francuskojęzycznych jak: Yves Duteil, Guesch Patti, Hugues Aufrai, Joshua D'Arche, Guy Béart, Richard Anthony, Léo Basel, Lucid Beausonge, Pascal Lafa, Gérard Lenorman, Lio, Jeanne Mas.

</doc>
<doc id="3660625" url="https://pl.wikipedia.org/wiki?curid=3660625" title="Risako Uchida-Yoshigami">
Risako Uchida-Yoshigami

 – japońska tłumaczka literatury polskiej.
Absolwentka slawistyki na Uniwersytecie Waseda. Tłumaczyła głównie książki dla dzieci i młodzieży z języków słowiańskich, m.in.: Jana Parandowskiego, Kornela Makuszyńskiego, Janiny Broniewskiej i Janiny Porazińskiej (łącznie ponad 20 przekładów polskich autorów). 
W 1970 roku uhonorowana odznaką „Zasłużony dla Kultury Polskiej”. Jej mężem był Shōzō Yoshigami, również tłumacz literatury polskiej.

</doc>
<doc id="3660630" url="https://pl.wikipedia.org/wiki?curid=3660630" title="Zadnia Przełęcz Sołtysia">
Zadnia Przełęcz Sołtysia

Zadnia Przełęcz Sołtysia (1387 m) – niewybitna przełęcz w reglowym paśmie Kop Sołtysich w polskich Tatrach Wysokich. Oddziela Ostry Wierch Waksmundzki (1475 m) od Zadniej Kopy Sołtysiej (1420 m). Wschodnie stoki spod przełęczy opadają do doliny Filipki, zachodnie do doliny Pańszczycy.
Rejon przełęczy porasta las świerkowy i nie prowadzi przez nią żaden szlak turystyczny. Dawniej był wypasany. Stoki wschodnie należały do hali Filipka, zachodnie do hali Pańszczyca.

</doc>
<doc id="3660631" url="https://pl.wikipedia.org/wiki?curid=3660631" title="David Seidner">
David Seidner

David Seidner (ur. 18 lutego 1957 w Los Angeles, zm. 6 czerwca 1999 w Miami Beach) – amerykański fotografik i pisarz.
Pracował jako fotograf przez 25 lat, spędzając wiele czasu w Paryżu. Był jednym z najlepszych na świecie fotografów mody. Do jego najbardziej znanych ze swoich fotografii należą te, które wykonał dla domu mody Yves Saint Laurent, wyraziste portrety i akty oraz seria "Orchids" ("Storczyki"), ostatni projekt, zrealizowany przed śmiercią w roku 1999. Jego projekty graficzne i fotografia portretowa były w dużej mierze inspirowane filozofią muzyczną Johna Cage'a, opartą na chińskiej Księdze przemian.
Życiorys.
David Seidner w wieku siedemnastu lat przeniósł się do Paryża, gdzie rozpoczął pracę jako fotograf mody. Miał swoją pierwszą indywidualne wystawy (La Remise du Parc w Paryżu, Los Angeles Institute of Contemporary Art. W Paryżu pracował przez większą część swojej kariery. Miał dwuletni kontrakt na wyłączność z domem mody Yves Saint Laurent. Jego zdjęcia, pojawiające się w takich magazynach jak: Harper’s Bazaar, Harper &amp; Queen, The New York Times Magazine, Vanity Fair i międzynarodowe edycje Vogue z lat 80. i 90., wywierały wielki wpływ na fotografię mody przez ponad dekadę.
Pracował też jako redaktor w niewielkim nowojorskim magazynie mody Bomb. W 1984 roku przeprowadził dla tego wydawnictwa wywiad z legendarną modelką Lisą Fonssagrives, mającą wówczas 72 lata. W wywiadzie dał wyraz swej fascynacji światem mody sprzed lat 60., który określił jako czas precyzyjnie wykonanej sukni, jednego zdjęcia, na zrobienie którego można było poświęcić cały dzień i kobiety, która mogła jak najlepiej zrobić własny makijaż.
W 1986 otrzymał zlecenie na sfotografowanie ubiorów z kolekcji Musée de la mode et du textile.
W latach 90. Seidner, który studiował historię sztuki i literatury chcąc nadać swoim pracom filozoficzną perspektywę, zdobył rozgłos fotografiami obrazów i rzeźb. Fotografował też artystów. W 1993 roku na wystawie w Robert Miller Gallery na Manhattanie zaprezentował czarno-białe portrety artystów, w tym: Louise Bourgeois, Erica Fischla, Jenny Holzer, Ellswortha Kelly, Jeffa Koonsa i Joan Mitchell, którym nadał formę rzymskich popiersi. Dwa lata później na tej samej wystawie przedstawił w formie rzymskich posągów męskie i kobiece akty w pozycji od frontu i od tyłu.
Choroba.
W 1984 roku zachorował na AIDS. Był członkiem zarządu Community Research Initiative on Aids w Nowym Jorku. Począwszy od roku 1993 jego portrety sławnych ludzi żyjących z AIDS zostały wykorzystane w kampanii reklamowej na rzecz badań nad tą chorobą.
Śmierć.
Zmarł na AIDS w swoim domu w Miami Beach mając 42 lata. Przeżyli go: jego współtowarzysz Daniel Wenger, matka Ryna, siostra Sheri i brat Jaime.
Twórczość.
Fotografie mody.
Na fotografiach ekskluzywnej mody projektowanej przez takich twórców jak: Azzedine Alaia, Chanel, Madame Grès, Jean Patou, Emanuel Ungaro, Valentino i Yves Saint Laurent, Seidner stosował często metody fragmentacji, dynamicznego oświetlenia i kadrowania, których właściwości zaczął odkrywać już w swoich najwcześniejszych pracach. Jedna z pierwszych serii pofragmentowanych twarzy zainspirowana została muzyką Johna Cage’a. W pracach tych twarz lub ciało modela zostało wizualnie pocięte i ponownie połączone w całość przez wielokrotną ekspozycję, odbicia fragmentów w lustrze, lub zabiegi chemiczne podczas druku.
Fotografie artystów.
W latach 90. Seidner przez osiem lat fotografował pracownie znanych artystów współczesnych. Aby jeszcze bardziej odróżnić powstałe wówczas prace od fotografii mody, fotografował modelki w ostrym, czarnym tle tworząc następnie obrazy jako misterne, ręczne wykonane odbitki z wykorzystaniem techniki platynotypii. Oprócz zdjęć obrazów i rzeźb wykonywał również czarno-białe zdjęcia portretowe, stosując ostre oświetlenie boczne i kadrowanie na wysokości brody.
Seria "Nudes".
W serii Nudes (Akty), Seidner ponownie użył swojej techniki oświetleniowej. Fotografował męskie i żeńskich modele od frontu i od tyłu, stojące w klasycznym kontrapoście na czarnym tle. Dzięki oświetleniu bocznemu uwydatnił ich mięśnie i krzywizny ich ciał, nadając im wygląd marmurowych, greckich rzeźb sportowców, bogów i bogiń.
Stylizowane portrety.
Zainteresowanie Seidnera historią sztuki i portretu osiągnęło swą kulminację w latach, kiedy studiował zagadnienia modeli Johna Singera Sargenta. Odszukał wówczas potomków tych modeli, którymi byli głównie kobiety i mężczyźni z wyższych sfer Anglii i Ameryki. Ich potomków, żyjących ponad wiek później umieszczał do pozowania w podobny sposób, jak ich przodków, często wspartych na sofie lub krześle z epoki. W powstałych w ten sposób dziełach połączył swobodnie współczesną fotografię barwną z konwencjami XIX-wiecznych portretów olejnych Sargenta oraz Ingresa.
Seria "Orchids".
W swojej ostatnim serii obrazów storczyków o nasyconej kolorystyce z 1999 roku Seidner wydawał się odchodzić od portretu i ponownie zgłębiać abstrakcyjne kompozycje ze swoich wczesnych fotografii mody. 
Wystawy.
W czasie swojej działalności zawodowej Seidner miał wystawy indywidualne, uczestniczył też w wystawach grupowych, organizowanych między innymi przez Whitney Museum of American Art i Centre Georges Pompidou. W 2000 roku Maison européenne de la photographie, które ma w swych stałych zbiorach 150 prac Seidnera (portrety, akty, fotografie mody) zorganizował retrospektywną wystawę jego dzieł.
Publikacje.
Seidner dużo publikował, poczynając od artykułów w periodyku literacko-artystycznym Cahiers de l'Énergumène (1983), a kończąc na książce Lisa Fonssagrives: three decades of classic fashion photography (1996). W tej ostatniej zawarł zbiór 100 fotografii szwedzkiej modelki, wykonanych przez 21 fotografów, od Louise Dahl-Wolfe do Erwina Blumenfelda.

</doc>
<doc id="3660632" url="https://pl.wikipedia.org/wiki?curid=3660632" title="Średnia Przełęcz Sołtysia">
Średnia Przełęcz Sołtysia

Średnia Przełęcz Sołtysia (1335 m) – niewybitna przełęcz w reglowym paśmie Kop Sołtysich w polskich Tatrach Wysokich. Oddziela Zadnią Kopę Sołtysią (1420 m) od Średniej Kopy Sołtysiej (1326 m). Wschodnie stoki spod przełęczy opadają do leja źródliskowego Jaworzyńskiego Żlebu, zachodnie do leja źródliskowego doliny Skalnite.
Rejon przełęczy porasta las świerkowy i nie prowadzi przez nią żaden szlak turystyczny.

</doc>
<doc id="3660633" url="https://pl.wikipedia.org/wiki?curid=3660633" title="Zadnia Sołtysia Przełęcz">
Zadnia Sołtysia Przełęcz



</doc>
<doc id="3660634" url="https://pl.wikipedia.org/wiki?curid=3660634" title="Średnia Sołtysia Przełęcz">
Średnia Sołtysia Przełęcz



</doc>
<doc id="3660637" url="https://pl.wikipedia.org/wiki?curid=3660637" title="Przednia Przełęcz Sołtysia">
Przednia Przełęcz Sołtysia

Przednia Przełęcz Sołtysia (1303 m) – niewybitna i szeroka przełęcz w reglowym paśmie Kop Sołtysich w polskich Tatrach Wysokich. Oddziela Średnią Kopę Sołtysią (1326 m) od Przedniej Kopy Sołtysiej (1334 m). Wschodnie stoki spod przełęczy opadają do Jaworzyńskiego Żlebu, zachodnie do doliny Skalnite. Z obydwu tych stoków opadają dolinki wciosowe. We wschodniej, opadającej do Jaworzyńskiego Żlebu, znajduje się na wysokości 1267 m źródło, z którego wypływa niewielki ciek zasilający Łężny Potok. Z wciosowej dolinki zachodniej woda spływa tylko okresowo.
Rejon przełęczy jest trawiasty, nie prowadzi przez nią żaden szlak turystyczny. Dawniej były to tereny wypasowe hali Kopy Sołtysie. Po II wojnie światowej na Przedniej Przełęczy Sołtysiej zbudowano dwa szałasy czy szopy. Po utworzeniu Tatrzańskiego Parku Narodowego wypas został zniesiony.

</doc>
<doc id="3660639" url="https://pl.wikipedia.org/wiki?curid=3660639" title="Adam Rose (wrestler)">
Adam Rose (wrestler)



</doc>
<doc id="3660640" url="https://pl.wikipedia.org/wiki?curid=3660640" title="Adam Rose">
Adam Rose



</doc>
<doc id="3660655" url="https://pl.wikipedia.org/wiki?curid=3660655" title="Kazimierz Łempicki">
Kazimierz Łempicki

Kazimierz Łempicki herbu Junosza – stolnik zakroczymski w 1773 roku, podczaszy zakroczymski w 1768 roku, podstoli zakroczymski w 1757 roku, cześnik zakroczymski, sędzia grodzki zakroczymski, podstarości zakroczymski w latach 1764-1794.
Był elektorem Stanisława Augusta Poniatowskiego w 1764 roku z ziemi zakroczymskiej. Poseł ziemi zakroczymskiej na Sejm Czteroletni w 1788 roku.

</doc>
<doc id="3660659" url="https://pl.wikipedia.org/wiki?curid=3660659" title="Zadnia Kopa Sołtysia">
Zadnia Kopa Sołtysia

Zadnia Kopa Sołtysia (1420 m) – szczyt w paśmie reglowym Tatr Wysokich w grupie Kop Sołtysich. Znajduje się w odległości 500 m (w prostej linii) na północ od Ostrego Wierchu (1475 m), od którego oddziela go Zadnia Przełęcz Sołtysia (1386 m). Zadnia Kopa Sołtysia jest zwornikiem; grzbiet biegnący od Ostrego Wierchu rozgałęzia się na niej na dwa grzbiety:
U północnych podnóży Zadniej Kopy Sołtysiej znajduje się lej źródliskowy Jaworzyńskiego Żlebu. Ze źródełka na wysokości 1265 m wypływa w nim Łężny Potok. Szczyt i stoki porasta las świerkowy, ale na stokach wschodnich oraz na grzbiecie Przysłopu Filipczańskiego znajdują się jeszcze trawiaste obszary, obecnie zarastające lasem. To pozostałości dawnej hali Kopy Sołtysie.

</doc>
<doc id="3660660" url="https://pl.wikipedia.org/wiki?curid=3660660" title="Kodopis">
Kodopis

Kodopis – elektroniczno-mechaniczne urządzenie z klawiaturą, stosowane w elektronicznej technice obliczeniowej, łączące funkcje dalekopisu, elektronicznej maszyny do pisania i dziurkarki taśmy.

</doc>
<doc id="3660666" url="https://pl.wikipedia.org/wiki?curid=3660666" title="Tangra 2004/05">
Tangra 2004/05

Tangra 2004/05 – bułgarska ekspedycja naukowo-badawcza na Antarktydę w celu zbadania masywu górskiego Tangra na Wyspie Livingstona. Została ona zorganizowana przez Bułgarską Komisję Nazewnictwa Antarktycznego na zlecenie Ministerstwa Spraw Zagranicznych Bułgarii. Rezultatem badań jest skartografowanie po raz pierwszy 146 obiektów geograficznych oraz zaktualizowanie współrzędnych kolejnych 8 obiektów.
Ekipa ekspedycji.
Drużyna składała się z dwóch osób:
Organizatorzy.
Głównymi organizatorami i pomocnikami byli:
Prace terenowe.
Zespół Tangry 2004/05 pokonał na nartach lub pieszo dystans około 200 km, głównie w trudnych warunkach pogodowych i na niepewnym lodowym terenie, we wschodniej części Wyspy Livingstona. Po raz pierwszy zostały zdobyte nienazwane dotąd liczne grzbiety oraz szczyty górskie. Zebrane zostały obszerne topograficzne i geograficzne informacje wraz z koordynatami i wysokością nad poziomem morza. Określona została konfiguracja obecnej linii brzegowej i stref wolnych od lodu oraz wykonano szczegółową dokumentację fotograficzną wcześniej niezbadanych obszarów wewnętrznych Wyspy Livingstona i Greenwich Island.
Rezultaty.
Zostało skartografowanych po raz pierwszy 146 obiektów geograficznych, zaktualizowano współrzędne 8 obiektów. Powstała nowa mapa topograficzna (w skali 1:100 000) wysp Livingstona i Greenwich, która została opublikowana przez Bułgarską Komisję Nazewnictwa Antarktycznego w sierpniu 2005 roku. Wydrukowano 1802 kopie, które są dystrybuowane w bibliotekach referencyjnych, w bułgarskich placówkach dyplomatycznych za granicą, w schroniskach turystycznych Bułgarskiego Związku Turystycznego oraz w kmetstwach bułgarskich miejscowości, których nazwy zostały użyte do nazewnictwa obiektów geograficznych na Antarktydzie. Mapa dostępna jest też w formie elektronicznej na stronie internetowej Ministerstwa Spraw Zagranicznych Bułgarii oraz w Wikimedia Commons. Historia wyprawy i jej wyniki są wykładane w Geologiczno-geograficznym Wydziale Uniwersytetu w Sofii.

</doc>
<doc id="3660667" url="https://pl.wikipedia.org/wiki?curid=3660667" title="Siódmy papirus">
Siódmy papirus

Siódmy papirus ("The Seventh Scroll") – powieść przygodowa Wilbura Smitha z 1995 roku, zaliczana do tzw. egipskiego cyklu powieściowego tego autora.
Treść.
Akcja toczy się w połowie XX wieku. Angielski arystokrata i poszukiwacz przygód Nicholas Quenton-Harper oraz piękna archeolog Royan Al Simma poszukują grobowca faraona Mamose sprzed czterech tysięcy lat. Kluczem do lokalizacji grobowca jest jeden z siedmiu papirusów spisanych przez nadwornego skrybę Taitę. Niestety – grobowca i znajdujących się w nich skarbów poszukuje też bogaty niemiecki kolekcjoner, który nie zawaha się zlikwidować każdego, kto stanie na jego drodze.

</doc>
<doc id="3660671" url="https://pl.wikipedia.org/wiki?curid=3660671" title="Średnia Kopa Sołtysia">
Średnia Kopa Sołtysia

Średnia Kopa Sołtysia (1362 m) – szczyt w paśmie reglowym Tatr Wysokich w grupie Kop Sołtysich, pomiędzy Zadnią Kopą Sołtysią (1420 m) i Przednią Kopą Sołtysią (1334 m). Od tej pierwszej oddzielają ją Średnia Przełęcz Sołtysia, od drugiej Przednia Kopa Sołtysia. Stoki wschodnie opadają do leja źródliskowego Jaworzyńskiego Żlebu, zachodnie do dolinki Skalnite.
Szczyt i stoki porasta las świerkowy. Szczątkowe ilości trawiastego zbocza znajdują się jeszcze na stokach wschodnich. Dawniej stoki te były pasterskimi terenami hali Kopy Sołtysie.

</doc>
<doc id="3660681" url="https://pl.wikipedia.org/wiki?curid=3660681" title="Bonawentura Łempicki">
Bonawentura Łempicki

Bonawentura Łempicki herbu Junosza – cześnik zakroczymski w latach 1768-1775, łowczy zakroczymski w 1766 roku, miecznik zakroczymski w 1761 roku, skarbnik zakroczymski w 1760 roku, komornik ziemski zakroczymski.
Był elektorem Stanisława Augusta Poniatowskiego w 1764 roku z ziemi zakroczymskiej. Członek konfederacji radomskiej w 1767 roku.

</doc>
<doc id="3660687" url="https://pl.wikipedia.org/wiki?curid=3660687" title="Franciszek Podoski">
Franciszek Podoski



</doc>
<doc id="3660688" url="https://pl.wikipedia.org/wiki?curid=3660688" title="Dmitrij Romanin">
Dmitrij Romanin

Dmitrij Wasiljewicz Romanin (ros. Дмитрий Васильевич Романин, ur. 1929, zm. 1996) – radziecki działacz partyjny.
Zaocznie ukończył Kaliningradzki Techniczny Instytut Przemysłu i Gospodarki Rybnej, od 1951 był funkcjonariuszem Komsomołu, w 1952 został członkiem KPZR. W latach 1972-1981 I sekretarz Komitetu Miejskiego KPZR w Kaliningradzie, między 1981 a 1983 sekretarz, od czerwca 1983 do 14 stycznia 1984 II sekretarz, a od 14 stycznia 1984 do 7 września 1989 I sekretarz Komitetu Obwodowego KPZR w Kaliningradzie, następnie na emeryturze. Od 6 marca 1986 do 2 lipca 1990 zastępca członka KC KPZR. Deputowany do Rady Najwyższej ZSRR XI kadencji.

</doc>
<doc id="3660689" url="https://pl.wikipedia.org/wiki?curid=3660689" title="Redukcja piersi">
Redukcja piersi

Redukcja piersi (ang. "breast reduction"), znana także jako mammoplastyka (ang. "mammaplasty") to zabieg chirurgiczny polegający na redukcji biustu kobiety poprzez usunięcie części gruczołu, jego przemodelowaniu oraz pozbycia się nadmiaru tkanki tłuszczowej. Zbyt duże piersi często są powodem wielu dolegliwości tj.: bólów kręgosłupa czy karku, garbienia ramion oraz wielu innych. Efektem przeprowadzonej operacji mammoplastyki są piersi dostosowane do budowy ciała
Powody pomniejszania piersi.
Zabieg pomniejszenia piersi skutkuje znaczną poprawą postawy i niweluje wszelkie bóle w okolicy pleców związane z posiadaniem biustu nieproporcjonalnie dużego w stosunku do rozmiarów ciała. W około jednej trzeciej przypadków zabieg mammoplastyki pomógł zniwelować ból występujący w okolicy lędźwiowej. Odnotowano także poprawę postawy i ustąpienie bólu w okolicach szyi. Ma to ścisły związek ze zmianą środka ciężkości ciała kobiety w pozycji stojącej bądź siedzącej.
U blisko połowy pacjentek, które zdecydowały się na pomniejszenie biustu, w dużym stopniu zniwelowano lub zredukowano problemy z bólami migrenowymi. Mniejsze piersi to również lepsze funkcjonowanie oraz większa wydolność układu oddechowego. Łatwiej wówczas przeprowadzić badania pod kątem profilaktyki nowotworów, zbyt duży biust utrudnia samokontrolę piersi. Dodatkowo redukcja biustu zmniejsza potencjalnie obszar zagrożony rozwojem raka piersi. Potwierdzono także zmniejszoną zachorowalność na raka w grupie kobiet, które poddały się zabiegowi redukcji piersi. Przeprowadzenie zabiegu sprzyja większej aktywności fizycznej, co daje pozytywny rezultat w procesie modelowania własnej figury i redukcji tkanki tłuszczowej. Wiele kobiet, chcąc wyrównać dysproporcję między piersiami a resztą ciała, przybierała na masie, skąd prosta droga do kolejnych problemów zdrowotnych. Zupełnie odwrotną sytuacją są drastyczne diety w celu zmniejszenia objętości piersi, co może skończyć się nawet bulimią.
Mammoplastyka wpływa pozytywnie na zdrowie psychiczne, wedle badań duża część kobiet po zabiegu pozbywała się depresji i stanów lękowych. Zabieg pozytywnie wpływa na podwyższenie samooceny, co skutkuje pozytywnymi zmianami w psychice operowanych kobiet. Zabieg ten poprawia jakość życia, pacjentki czują się bardziej kobiece, łatwiej nawiązują nowe znajomości, wyzbywają się uczucia zakłopotania w sytuacjach intymnych. Poprawie ulega również satysfakcja z kontaktów seksualnych. Kobiety, które nie akceptują swojego obfitego biustu, nie akceptują także dotykania przez partnera swoich piersi, wstydzą się rozebrać itp.
Przebieg zabiegu.
Zabieg zaczyna się od znieczulenia pacjentki. Następnie chirurg wykonuje odpowiednie nacięcia, zazwyczaj wykonuje się cięcie w kształcie odwróconej litery T lub cięcie pionowe i wokół brodawki. Każdy z tych sposobów ma swoje wady i zalety, a sposób wykonywania cięcia i podawanego znieczulenia jest omawiany podczas wstępnych konsultacji z chirurgiem. W kolejnym kroku chirurg przeprowadza repozycje brodawki tak, aby efekt końcowy był możliwie zbliżony do naturalnego. Następnie usuwany jest nadmiar skóry i tkanki tłuszczowej w celu zmniejszenia rozmiaru piersi. W przypadkach, gdy operowany jest ekstremalnie duży biust, brodawka wraz z sutkiem zostaje wycięta i wszyta na nowo w odpowiednie miejsce. Zabieg trwa od 3 do 4 godzin i wykonywany jest w trybie ambulatoryjnym.

</doc>
<doc id="3660695" url="https://pl.wikipedia.org/wiki?curid=3660695" title="Józef Piegłowski">
Józef Piegłowski

Józef Piegłowski herbu Nałęcz (zm. w 1779 roku) – kasztelan słoński w 1775 roku, chorąży ciechanowski w 1764 roku.
Był elektorem Stanisława Augusta Poniatowskiego w 1764 roku z ziemi ciechanowskiej. 

</doc>
<doc id="3660699" url="https://pl.wikipedia.org/wiki?curid=3660699" title="Józef Mierzyński">
Józef Mierzyński

Józef Mierzyński (ur. 27 marca 1906 w Starosielcach, zm. 30 maja 1942 w Łodzi) – przedwojenny zawodowy sierżant (kierowca) Wojska Polskiego w jednostce w Zgierzu. Za zabicie przez niego dwóch gestapowców Niemcy rozstrzelali w odwecie 100 Polaków w publicznej egzekucji w Zgierzu 20 marca 1942 roku.
Życiorys.
Mierzyński pojawił się w Zgierzu w październiku 1937 r. wraz ze swoją jednostką – 10. Batalionem Pancernym, który został przeniesiony do tego miasta z Łodzi. Zamieszkał wraz z rodziną (żona Joanna i 7-letni syn) w narożnej kamienicy przy ul. Długiej 54.
W okresie okupacji niemieckiej był ponoć związany z polską konspiracją na terenie Łodzi; najprawdopodobniej z Armią Krajową. W 1941 r. rodzina Mierzyńskich przeniosła się do Łodzi, gdzie zamieszkała przy ul. Sępiej 9.
W trakcie rozpracowywania polskiego podziemia w Łodzi i okręgu łódzkim został aresztowany przez funkcjonariuszy z łódzkiego Gestapo. Podczas śledztwa przyznał się do posiadania i ukrycia broni (prawdopodobnie czterech pistoletów) w poprzednim miejscu swojego zamieszkania w Zgierzu. 6 marca 1942 r. został zawieziony przez dwóch gestapowców (sekr. kryminalnego Ericha Torno i tłumacza, zgierskiego volksdeutscha, Friedricha Lutze) do Zgierza w celu wydobycia ze skrytki broni. W tym celu poprosił o rozkucie go. Wydobywając broń, odbezpieczył jeden z pistoletów, kilkoma strzałami zabił obu gestapowców i uciekł. Najpierw przyjechał do Łodzi, gdzie ukrywał się u znajomych. Po kilku dniach, wyposażony w fałszywe dokumenty, dostał się do Generalnego Gubernatorstwa, gdzie najpierw zamieszkał w Ręcznie, a następnie w Będkowie, pow. Tomaszów Mazowiecki.
W ramach działań odwetowych za zamordowanie przez niego funkcjonariuszy gestapo władze okupacyjne dokonały niezwłocznie masowych aresztowań, w dużym stopniu w kręgu przedwojennych oficerów Wojska Polskiego. Kolejnym etapem represji odwetowej była publiczna egzekucja na ówczesnym Placu Stodół w Zgierzu (obecnie Plac Stu Straconych w Zgierzu). 20 marca 1942 roku stracono tam 100 Polaków (96 mężczyzn i 4 kobiety), po 50 za każdego zabitego gestapowca. Wśród straconych była również żona Józefa Mierzyńskiego Joanna. On sam był poszukiwany listem gończym z nagrodą w wysokości 5000 marek.
Ponownie został aresztowany 23 maja 1942 roku w Będkowie (pow. Tomaszów Maz.) przez żandarmów z Koluszek na skutek doniesienia konfidenta, agronoma z Łaznowa, o nazwisku Sajduda. Następnego dnia został przewieziony do Łodzi. Jego proces przed Sądem Specjalnym w Łodzi miał miejsce 29 maja, a 30 maja o godz. 9.00 został stracony przez powieszenie w więzieniu przy obecnej ul. M. Kopernika 29 w Łodzi.

</doc>
<doc id="3660701" url="https://pl.wikipedia.org/wiki?curid=3660701" title="Antoni Nosarzewski">
Antoni Nosarzewski



</doc>
<doc id="3660702" url="https://pl.wikipedia.org/wiki?curid=3660702" title="Margarete Gräfin Keyserlingk">
Margarete Gräfin Keyserlingk

Margarete Gräfin Keyserlingk (ur. 13 czerwca 1879 roku w Komorowie koło Świdnicy, zm. 13 lutego 1958 roku w Baden-Baden) – niemiecka działaczka społeczna i polityk (DNVP) działająca na rzecz praw kobiet, założycielka "Zentrale der Landfrauen", reprezentantka niemieckich kobiet na kongresie w Waszyngtonie, na spotkaniu "Internationalen Agrarinstitutes" w Rzymie i innych, współzałożycielka i honorowy członek zarządu "Mitbegründerin des Welt-Landfrauenbundes" w Kopenhadze. Była jedynym dzieckiem Wilhelma Hirta (1847–1908).

</doc>
<doc id="3660706" url="https://pl.wikipedia.org/wiki?curid=3660706" title="Rachunkowość społeczna">
Rachunkowość społeczna

Rachunkowość społeczna – w ujęciu szerszym to dyscyplina statystyczno-ekonomiczna, która bada w sposób zintegrowany strumienie materialno-rzeczowe oraz strumienie finansowe w skali gospodarki narodowej. W ujęciu węższym jest to technika statystyczna, która obrazuje gospodarkę danego kraju w formie ilościowej. 
Rachunkowość społeczna dzieli gospodarkę narodową na 4 sektory: 
W wyniku obliczeń dokonanych techniką rachunkowości społecznej powstaje wartość produktu społecznego, która może być wyrażona w produkcie krajowym brutto, produkcie narodowym brutto, produkcie narodowym netto oraz w dochodach osobistych.
Rachunkowość społeczna w ujęciu mikro oznacza rachunkowość przedsiębiorstw, służącą włączeniu aspektów środowiskowych i społecznych w obszar przedmiotowy rachunkowości tak, aby był możliwy pomiar operacji gospodarczych w relacjach między działalnością gospodarczą a środowiskiem przyrodniczym i społeczeństwem (por. Rachunkowość zrównoważona). Rosnące znaczenie sprawozdawczości ESG wraz z potrzebą integrowania informacji finansowych i niefinansowych stanowi istotną przesłankę rozwoju rachunkowości rozwoju zrównoważonego / rachunkowości zrównoważonej.

</doc>
<doc id="3660707" url="https://pl.wikipedia.org/wiki?curid=3660707" title="Marcin Zakrzewski (kasztelan słoński)">
Marcin Zakrzewski (kasztelan słoński)



</doc>
<doc id="3660708" url="https://pl.wikipedia.org/wiki?curid=3660708" title="Marcin Zakrzewski">
Marcin Zakrzewski



</doc>
<doc id="3660710" url="https://pl.wikipedia.org/wiki?curid=3660710" title="Aleksandr Wołkow (generał)">
Aleksandr Wołkow (generał)

Aleksandr Pietrowicz Wołkow (ros. Александр Петрович Волков, ur. 7 lutego 1934 we wsi Nadieżdino, zm. 22 kwietnia 2014 w Moskwie) – radziecki generał pułkownik.
Życiorys.
W 1952 wstąpił do Armii Radzieckiej, 1954 skończył szkołę artylerii w Riazaniu, w 1966 ukończył Wojskową Akademię Inżynieryjną im. Dzierżyńskiego, a w 1985 Wojskową Akademię Sztabu Generalnego. Służył w wojskach lądowych kolejno jako dowódca plutonu, starszy oficer baterii i dowódca baterii pułku artyleryjskiego w Nadwołżańskim Okręgu Wojskowym, od lipca 1960 dowodził grupą pułku rakietowego brygady rakietowej w Joszkar-Ole. Później służył w garnizonach rakietowych obwodu czytyjskiego, twerskiego i w Smoleńsku. Od sierpnia 1982 do lipca 1987 dowódca armii rakietowej w Winnicy, od lipca 1987 do marca 1989 zastępca głównodowodzącego Wojskami Rakietowymi Przeznaczenia Strategicznego ZSRR ds. przygotowania bojowego - szef Przygotowania Bojowego Wojsk Rakietowych, w latach 1987-1994 członek Rady Wojskowej Wojsk Rakietowych Przeznaczenia Strategicznego, od marca 1989 do rozpadu ZSRR I zastępca dowódcy Wojsk Rakietowych Przeznaczenia Strategicznego ZSRR, w czerwcu 1994 zwolniony ze służby wojskowej.
Odznaczenia.
I wiele medali.

</doc>
<doc id="3660712" url="https://pl.wikipedia.org/wiki?curid=3660712" title="Policja Polska Generalnego Gubernatorstwa (1939–1944)">
Policja Polska Generalnego Gubernatorstwa (1939–1944)



</doc>
<doc id="3660714" url="https://pl.wikipedia.org/wiki?curid=3660714" title="Kościół św. Katarzyny w Witoni">
Kościół św. Katarzyny w Witoni

Kościół Świętej Katarzyny – rzymskokatolicki kościół parafialny należący do dekanatu Kutno – św. Michała Archanioła diecezji łowickiej.
Obecna świątynia, murowana została wybudowana z kamienia i cegły w latach 1545 - 1550 (data została wykuta na żelaznych drzwiach do zakrystii). Jest to kościół orientowany, składający się z jednej nawy, posiadający węższe prezbiterium, zakończone węższą i niższą apsydą. W elewację jest wtopiona czworokątna wieża. Przy prezbiterium jest umieszczona prostokątna zakrystia, nad nią znajduje się empora, otwierająca się półkoliście do prezbiterium. chór muzyczny jest podparty dwiema kolumnami. We wnętrzu świątyni jest umieszczone kamienne sakramentarium o trzech kondygnacjach, reprezentujące styl renesansowy.

</doc>
<doc id="3660718" url="https://pl.wikipedia.org/wiki?curid=3660718" title="Kodra (wycinanka)">
Kodra (wycinanka)

Kodra – jeden z trzech typów łowickiej wycinanki, obok „gwiozdy” i „tasiemki”, dawny element dekoracyjny wnętrz chłopskich chałup.
Rys historyczny.
Historia wycinanek łowickich sięga II połowy XIX wieku, kiedy to zaczęto nimi dekorować wnętrza chłopskich chałup. Tradycja ta przyszła do polskiej sztuki ludowej z kultury żydowskiej. Żydzi zawieszali wycinanki z liturgicznymi ozdobieniami na oknach swoich domów w czasie świąt. Wycinanki łowickie są właściwie nalepiankami z ręcznie wycinanych barwnych fragmentów papieru. Posiadają najczęściej wielokolorowe kwiatowe i figuralne motywy.
Technika.
Kodry to wycinanki wykonywane na podłożu w kształcie prostokąta o ułożeniu poziomym, zawierające najczęściej motywy kwiatowe, sceny rodzajowe z życia wsi oraz elementy zoomorficzne. Ich nazwa wywodzi się od kołtryn; staroświeckich poprzedniczek tapet. Wcześniej nazywane były również "toflami". Kodry z motywami kwiatowymi posiadają zazwyczaj trzy lub jedną oś symetrii. Obrazkowe natomiast, przedstawiające sceny z życia wsi, najczęściej nie są symetryczne, a ich przestrzeń traktowana jest w sposób malarski tak jak w obrazach.
Są wykonane przez warstwowe naklejanie papieru kolorowego w kolejności od największych do najmniejszych elementów; podłoże stanowi biały karton. Wykonywano je ręcznie za pomocą nożyc do strzyżenia owiec. Kodry, pełniące funkcje ozdobne, były najczęściej umieszczane na belkach pod stropem, na ścianach pomiędzy oknami lub nad drzwiami do chałupy.
Obecnie wycinanki łowickie nie pełnią funkcji użytkowej. Są popularną pamiątką kojarzoną z regionem łowickim.

</doc>
<doc id="3660735" url="https://pl.wikipedia.org/wiki?curid=3660735" title="Dekanat budsławski">
Dekanat budsławski



</doc>
<doc id="3660741" url="https://pl.wikipedia.org/wiki?curid=3660741" title="Hannes &quot;Hanu&quot; Horma">
Hannes &quot;Hanu&quot; Horma



</doc>
<doc id="3660747" url="https://pl.wikipedia.org/wiki?curid=3660747" title="Teoria sygnalizacji">
Teoria sygnalizacji

Teoria sygnalizacji – teoria z zakresu biologii ewolucyjnej zajmująca się badaniem komunikacji międzyosobniczej zarówno w obrębie jednego gatunku, jak i pomiędzy gatunkami. Podstawowy problem polega na ustaleniu, kiedy osobniki o sprzecznych interesach, jak np. w procesie doboru płciowego, będą wysyłać uczciwe sygnały, a kiedy będą oszukiwać (nie zakłada się świadomych intencji). Ważną rolę w tej dziedzinie odgrywa modelowanie matematyczne komunikowania przez osobniki swojego stanu psychofizycznego jako strategii stabilnej ewolucyjnie.
Komunikacja międzyosobnicza odbywa się w określonych kontekstach, np. podczas wyboru partnerów przez samice, co poddaje sygnały wysyłane przez samców presji selekcyjnej. W ten sposób sygnały ewoluują, ponieważ wpływają one na zachowanie odbiorcy z korzyścią dla nadawcy. Sygnały mogą być uczciwe, przekazując informacje zwiększające dostosowanie odbiorcy, lub nieuczciwe. Osobnik może oszukiwać wysyłając nieuczciwe sygnały, co mogłoby doraźnie sprzyjać nadawcy, ale podkopując system komunikacyjny całej populacji.
Biolodzy, jak Richard Dawkins, zastanawiali się, czy ewolucja sygnałów działa na poziomie osobniczym czy genowym, czy może na poziomie grupy, dowodząc, że osobniki ewoluują w kierunku coraz lepszego komunikowania i odbierania sygnałów, w tym nieuleganiu manipulacji.

</doc>
<doc id="3660752" url="https://pl.wikipedia.org/wiki?curid=3660752" title="Aleksander Lisiewicz">
Aleksander Lisiewicz

Aleksander Lisiewicz (ur. 13 maja 1859 w Sasowie, zm. 13 maja 1916 we Lwowie) – prawnik, adwokat, encyklopedysta, poseł do Sejmu galicyjskiego oraz austriackiej Rady Państwa, działacz Polskiego Stronnictwa Postępowego, wolnomularz we Lwowie w okresie zaborów.
Życiorys.
Urodził się w rodzinie Adama, nauczyciela, i Teodozji z Dorożyńskich. Ukończył gimnazjum we Lwowie, studiował na Wydziale Prawa Uniwersytetu Lwowskiego uzyskując tytuł doktora praw. Był encyklopedystą oraz edytorem Encyklopedii zbiór wiadomości z wszystkich gałęzi wiedzy – polskiej encyklopedii wydanej w latach 1898–1907 przez społeczną organizację edukacyjną Macierz Polska, która działała w Galicji w okresie zaboru austriackiego. Napisał w niej hasło "proces cywilny".
Od 1890 prowadził we Lwowie kancelarię adwokacką będąc równocześnie członkiem komisji dyscyplinarnej Lwowskiej Izby Adwokackiej. Od 1898 był zastępcą dyrektora Banku Zaliczkowego we Lwowie. Od 1903 wchodził w skład Rady Miejskiej Lwowa. W 1906 został skarbnikiem założonego wówczas Towarzystwa Miłośników Przeszłości Lwowa. Od 1908 był wiceprezesem Towarzystwa Przyjaciół Sztuk Pięknych we Lwowie oraz członkiem Rady Nadzorczej Miejskiego Muzeum Przemysłowego we Lwowie. W maju 1910 wziął udział jako przedstawiciel Lwowskiej Rady Miejskiej w pierwszym Polskim Kongresie Narodowym w Waszyngtonie. Stał się propagatorem myśli niepodległościowej i zwolennikiem czynnych przygotowań do walki zbrojnej. Popierał działania Józefa Piłsudskiego i Związku Walki Czynnej. W 1911 wygrał we Lwowie wybory do Rady Państwa pokonując kandydata endecji, dotychczasowego posła Franciszka Tomaszewskiego. W Radzie Państwa współpracował z Wincentym Witosem i Włodzimierzem Tetmajerem. 10 listopada 1912 brał udział w posiedzeniu na którym utworzono Komisję Tymczasową Skonfederowanych Stronnictw Niepodległościowych. Członek Wydziału Finansowego Komisji Tymczasowej Skonfederowanych Stronnictw Niepodległościowych. W 1913 brał udział w Kongresie SSN i wszedł w skład prezydium. W 1913 uzyskał mandat poselski do sejmu galicyjskiego. Pracował w komisjach drogowej i kolejowej. Po wybuchu I wojny światowej pracował nad organizacja Legionów i wszedł w skład Naczelnego Komitetu Narodowego. Jego dwóch synów Adam i Bronisław było oficerami w Legionach, trzeci syn Aleksander oficerem w armii austriackiej. W czasie okupacji przez armię rosyjską Lwowa przebywał w Wiedniu gdzie pełnił funkcję zastępcy szefa Departamentu Wojskowego NKN. Po powrocie do Lwowa został prezesem Lwowskiej delegacji NKN.
Chory na anemię zmarł we Lwowie, został pochowany na lwowskim Łyczakowie.
Aleksander Lisiewicz był mężem Matyldy z Radziszewskich h. Radwan (zm. 1940), z którą miał trzech synów. Adam Bronisław był prawnikiem, urzędnikiem konsularnym i dyplomatą.

</doc>
<doc id="3660762" url="https://pl.wikipedia.org/wiki?curid=3660762" title="Bibliotheca Mundi">
Bibliotheca Mundi

Bibliotheca Mundi () – seria wydawnicza wydawana w latach 1980–2005 przez Państwowy Instytut Wydawniczy. 
Tomy wydane w serii zawierają przekłady klasycznych dzieł literatury światowej okresu starożytności, średniowiecza i początku czasów nowożytnych. Ukazały się zarówno wznowienia tłumaczeń już istniejących, jak i przekłady nowe w tym co ważne również dzieł, które dotychczas nie zostały przełożone na język polski. W serii były wydawane najważniejsze zabytki literackie różnych, starych kręgów cywilizacyjnych, z nastawieniem na zabytki pozaeuropejskie (Japonia, Persja, starożytny Bliski Wschód). W poszczególnych tomach serii oprócz tekstu przekładu znajdują się erudycyjne wstępy wraz z przypisami niezbędnymi do zrozumienia tekstu, indeksy oraz inne dodatki. Pierwszym wydanym tytułem był "Epos o Gilgameszu", swobodna kompilacja i parafraza dokonana przez Roberta Stillera z różnojęzycznych przekładów, głównie rosyjskiego. Nakład serii w latach 80. wynosił 20 tysięcy egzemplarzy. Tomy miały staranne opraco­wanie graficzne. Wydrukowano je plantinem, na wysokiej klasy papierze chamois. 

</doc>
<doc id="3660766" url="https://pl.wikipedia.org/wiki?curid=3660766" title="Chesterfield (Staffordshire)">
Chesterfield (Staffordshire)

Chesterfield – przysiółek w Anglii, w Staffordshire. W latach 1870–1872 osada liczyła 133 mieszkańców.

</doc>
<doc id="3660769" url="https://pl.wikipedia.org/wiki?curid=3660769" title="Chesterfield (Anglia)">
Chesterfield (Anglia)



</doc>
<doc id="3660814" url="https://pl.wikipedia.org/wiki?curid=3660814" title="„I Quit” match">
„I Quit” match

„I Quit” match jest rodzajem walki w profesjonalnym wrestlingu, gdzie jedynym sposobem na wygraną jest zmuszenie przeciwnika do wypowiedzenia słów „I quit” (najczęściej do mikrofonu). Jest to wariacja submission matchu, w której można wygrać tylko jeżeli przeciwnik się podda. W tej wersji walki można się poddać jedynie mówiąc „I quit”. Generalnie, osoba obijana przez przeciwnika jest pytana przez sędziego lub przeciwnika, czy chce się poddać, mając mikrofon przed ustami.
Historia.
Pierwszy „I Quit” match odbył się w federacji National Wrestling Alliance/Jim Crockett Promotions na gali Starrcade 28 listopada 1985. Magnum T.A. pokonał Tully’ego Blancharda w walce (Steel Cage matchu) o tytuł NWA United States Heavyweight Championship. Magnum użył kawałka drewna z gwoździem i zaczął wbijać go w czoło Blancharda. W tym momencie Blanchard poddał się, krzycząc do mikrofonu „Yes! Yes!”.
Jeden z najbardziej znanych „I Quit” matchów odbył się 24 stycznia 1999 na gali Royal Rumble pomiędzy The Rockiem i Mankindem o WWF Championship. Walka trwała ponad 20 minut, a pod jej koniec Mankind otrzymał jedenaście ciosów krzesełkiem w głowę, podczas gdy jego dłonie były skute w kajdanki. The Rock wygrał walkę, lecz później się okazało, że podczas walki The Rock puścił wcześniej przygotowane nagranie Foleya krzyczącego „I quit”. Inaczej zakończyła się walka pomiędzy Triple H'em a The Rockiem – Triple H wypowiedział słowa „I quit”, kiedy to Kane miał wymierzyć jego przyjaciółce Chynie "Chokeslam". Triple H poddał walkę, by ratować wrestlerkę.
W „I Quit” matchu mogą brać udział kobiety. Na No Mercy 2003, Mr. McMahon zmierzył się z własną córką, Stephanie. Jednakże, walka została zakończona, kiedy stojąca w narożniku Stephanie Linda McMahon rzuciła do ringu ręcznik. Oznaczało to poddanie się uczestniczki. Pierwszy „I Quit” match pomiędzy dwoma Divami odbył się na gali One Night Stand w 2008, w walce Beth Phoenix pokonała Melinę.
14 maja 2009, na "TNA Impact", odbył się pierwszy „I Quit” match w historii federacji TNA. W tej walce Booker T pokonał Jethro HoliDaya.
„I Respect You” match.
"I Respect You” match jest podobny do „I Quit” matchu – różnica jest taka, że wrestler musi wypowiedzieć słowa „I respect you” ("pol." „Szanuję Cię”). Pierwsza tego typu walka odbyła się w World Championship Wrestling (WCW) na gali SuperBrawl VI w lutym 1996, a wzięli w niej udział Brian Pillman i „Taskmaster” Kevin Sullivan. Pillman przegrał, mówiąc „I respect you, bookerman!”. W ten sposób, Pillman złamał czwartą ścianę (tzw. kayfabe), gdyż Sullivan pracował w federacji jako booker. Było to posunięcie planowane.

</doc>
<doc id="3660818" url="https://pl.wikipedia.org/wiki?curid=3660818" title="Wanda Langiertówna">
Wanda Langiertówna

Wanda Maria Langiertówna (Langertówna), ps. Muchołapska (ur. 3 sierpnia 1898 w Łucku, zm. 4 lipca 1919 prawdopodobnie w Winnicy) – polska działaczka niepodległościowa, wywiadowczyni Polskiej Organizacji Wojskowej, komendantka oddziału żeńskiego w Kijowie, dama Orderu Virtuti Militari.
Życiorys.
Urodziła się w rodzinie Konstantego i Emilii z d. Laskowska. W latach 1912–1914 uczyła się w prywatnej szkole Antoniny Walickiej w Warszawie. Szkołę średnią ukończyła w Kijowie, zdając w 1916 maturę przy tamtejszym gimnazjum męskim. W tym samym roku wstąpiła na wydział medyczny uniwersytetu w Kijowie. Należała do prawicowej organizacji młodzieży „Polonia”. Podczas pobytu w Kijowie działała również w ramach Związku Młodzieży Polskiej „Zet”.
W kwietniu 1918 została zaangażowana do pracy w KN III POW w Kijowie. Używała pseudonimu "Muchołapska". Ukończyła kurs wywiadowczy POW (wraz z Natalią Iżykiewiczówną, Jadwigą i Marią Maciszewskimi, Wandą Pigłowską, Natalią Radziejowską, Marią Wittekówną, Jadwigą Rogalewiczówną i Marią Chojecką), a potem podoficerski. Została sekcyjną POW, a potem kierowniczką wywiadu POW w Kijowie. Prowadziła kursy dla plutonu kobiet. Jej przykład zachęcił do wstępowania do POW wiele kobiet.
W lipcu 1918 po rozłamie między Centrala Młodzieży Narodowej a Komendą Główną POW była jedną z 3 kobiet w kijowskiej „Polonii”, która nie wystąpiła z POW. Pozostałe, które złamały rozkaz, to Wanda Baraniecka i Halina Nowacka.
W listopadzie 1918 Langertówna zrezygnowała z wyjazdu do oddziałów polskich walczących z bolszewikami pod Brodami. Została w Kijowie na rozkaz ppłk. Leopolda Lisa-Kuli. W końcu grudnia 1918 została komendantką placu w Kijowie. Nadal prowadziła akcje wywiadowcze wśród sztabów i oddziałów bolszewickich w Kijowie. Wchodziła na teren sowieckich koszar, częstowała żołnierzy papierosami i podczas rozmowy wyciągała od nich potrzebne informacje. Jej działania wzbudzały zainteresowanie bolszewickich komisarzy, ale ostrożna, uniknęła aresztowania. Informacje przekazywała Wydziałowi Wojskowemu KN III. Od marca 1919 prowadziła działalność wywiadowczą i kurierską na terenie Ukrainy. W marcu 1919 ruszyła na front. Miała pieszo przejść Kijowa przez Korosteń i Samy do Kraju, a następnie nawiązać utraconą łączność z Dowództwem Naczelnym Wojska Polskiego. Akcję podjęła podczas roztopów, dodatkowo zbierając materiał wywiadowczy dla Dowództwa Grupy Kowelskiej Wojska Polskiego. Potem wysłano ją do Warszawy z raportami KN III. Następnie na prośbę Oddziału II ND WP została przydzielona do Oddziału II w Łucku jako wywiadowczyni. Wzięła z Łucka kurierkę, co pozwoliło na przywrócenie łączności KN III POW z Krajem. Kilkanaście razy przechodziła front bolszewicki. W lipcu 1919, wysłana z pieniędzmi do Kijowa, została schwytana przez bolszewickiego komisarza. Kilka dni po aresztowaniu rozstrzelano ją prawdopodobnie w więzieniu w Winnicy.
Pośmiertnie, za działalność w POW odznaczona Krzyżem Srebrnym Orderu Virtuti Militari oraz dwukrotnie Krzyżem Walecznych.

</doc>
<doc id="3660837" url="https://pl.wikipedia.org/wiki?curid=3660837" title="Oliver Miller">
Oliver Miller

Oliver Miller (ur. 6 kwietnia 1970 w Fort Worth) – amerykański koszykarz, występujący na pozycji środkowego, wicemistrz NBA z 1993 roku.
W sezonie 2000/01 występował w zespole Hoop Blachy Pruszyński Pruszków, docierając do finału Pucharu Polski. Tuż po jego zakończeniu został wyrzucony z klubu za niesportowe zachowanie.

</doc>
<doc id="3660863" url="https://pl.wikipedia.org/wiki?curid=3660863" title="Ogólnopolski Pracowniczy Związek Zawodowy &quot;Konfederacja Pracy&quot;">
Ogólnopolski Pracowniczy Związek Zawodowy &quot;Konfederacja Pracy&quot;



</doc>
<doc id="3660872" url="https://pl.wikipedia.org/wiki?curid=3660872" title="Dekanat złotogórski">
Dekanat złotogórski



</doc>
<doc id="3660873" url="https://pl.wikipedia.org/wiki?curid=3660873" title="Iwan Tiurin">
Iwan Tiurin

Iwan Grigorjewicz Tiurin (ros. Ива́н Григо́рьевич Тю́рин, ur. 3 czerwca 1921 we wsi Olgino w obwodzie omskim, zm. 3 kwietnia 1997 w Moskwie) – radziecki generał major, Bohater Związku Radzieckiego (1945).
Życiorys.
W 1939 skończył szkołę średnią i został nauczycielem geografii i biologii w szkole średniej, od stycznia 1941 był kierownikiem szkoły podstawowej. W lipcu 1941 powołany do Armii Czerwonej, w 1942 skończył szkołę artylerii, od maja 1942 brał udział w wojnie z Niemcami, walczył na Froncie Zachodnim, Briańskim, Kalinińskim i 3 Białoruskim. Od 1943 w WKP(b), jako dowódca baterii artyleryjskiej 41 pułku artylerii 97 Dywizji Piechoty 5 Armii 3 Frontu Białoruskiego w stopniu starszego porucznika wyróżnił się podczas operacji białoruskiej 23 czerwca – 29 sierpnia 1944, 2 lipca 1944 brał udział w zajmowaniu Wilejki; swój udział w wojnie z Niemcami zakończył w marcu 1945, gdy z frontu został skierowany na kursy doskonalenia kadry oficerskiej. W sierpniu 1945 brał udział w wojnie z Japonią, po wojnie kontynuował służbę w Armii Czerwonej, w grudniu 1945 został dowódcą dywizjonu pułku artylerii, w 1947 ukończył wyższą szkołę artylerii, a w 1954 Akademię Wojskową im. Frunzego. Od listopada 1954 do czerwca 1957 dowódca pułku, później szef Wydziału 5 Zarządu Przygotowania Bojowego Grupy Wojsk Radzieckich w Niemczech. W 1960 ukończył wyższe kursy akademickie przy Wojskowej Akademii Artylerii, od sierpnia 1960 do czerwca 1961 dowódca 119 Brygady Rakietowej Wojsk Rakietowych Przeznaczenia Strategicznego w Nerczyńsku. Od czerwca 1961 do czerwca 1968 dowódca dywizji rakietowej w obwodzie czytyjskim, od 1963 generał major, od czerwca 1968 do czerwca 1971 naczelnik centrum szkoleniowego Wojsk Rakietowych Przeznaczenia Strategicznego w Ostrowie, od czerwca 1971 do 1977 zastępca szefa przygotowania bojowego Wojsk Rakietowych Przeznaczenia Strategicznego ZSRR, następnie zakończył służbę wojskową. Pochowany na Cmentarzu Trojekurowskim.
Odznaczenia.
I medale.

</doc>
<doc id="3660874" url="https://pl.wikipedia.org/wiki?curid=3660874" title="Dekanat archikatedralny">
Dekanat archikatedralny



</doc>
<doc id="3660878" url="https://pl.wikipedia.org/wiki?curid=3660878" title="Związek Zawodowy Pracowników Zakładu Szybkiej Kolei Miejskiej &quot;Cisowa&quot;">
Związek Zawodowy Pracowników Zakładu Szybkiej Kolei Miejskiej &quot;Cisowa&quot;



</doc>
<doc id="3660881" url="https://pl.wikipedia.org/wiki?curid=3660881" title="Bartosz Sokołowski">
Bartosz Sokołowski

Bartosz Sokołowski (ur. 9 czerwca 1983) – polski kulturysta. Mistrz świata w kulturystyce oraz dwukrotny wicemistrz Polski w kulturystyce klasycznej.
Życiorys.
Starszy brat Kamila Sokołowskiego (ur. 1986), zawodnika sztuk i sportów walki. Absolwent V Liceum Ogólnokształcącego im. Adama Mickiewicza w Częstochowie. Ukończył medyczne studium zawodowe; posiada kwalifikacje masażysty i fizjoterapeuty. Pracował jako konserwator powierzchni płaskich, elektryk oraz hydraulik.
Kulturystyką zainteresował się pod wpływem filmu "Conan Niszczyciel" (1984) z udziałem Arnolda Schwarzeneggera, wcześniej uprawiał kolarstwo górskie. Treningi siłowe rozpoczął jako siedemnastolatek. Ćwiczył pod nadzorem Sławomira Daczkowskiego, wielokrotnego mistrza Polski w kulturystyce. W 2007 roku wystartował w Debiutach Kulturystycznych. Ważył niespełna 100 kg, więc konkurował w kategorii wagowej 90 kg+. Zajął drugie miejsce na podium. W miesiąc po Debiutach wziął udział w Mistrzostwach Polski, organizowanych przez federację IFBB. W kategorii kulturystyki klasycznej uhonorowano go srebrnym medalem, choć zdaniem publiczności zasługiwał na złoto. Jest trzykrotnym mistrzem Śląska w kulturystyce. W 2009 ponownie wywalczył wicemistrzostwo Polski w kulturystyce klasycznej.
W listopadzie 2014, po pięcioletniej przerwie w uprawianiu kulturystyki wyczynowo, powrócił na scenę sportową. W trakcie ogólnoświatowych rozgrywek Mr. Universe federacji WPF zdobył złoty medal w kategorii wagowej ponad 90 kg, a tym samym tytuł mistrza świata. Tego samego roku został zwycięzcą Otwartych Zawodów Kulturystycznych w Siedlcach. Wiosną 2015 podczas Mistrzostw Polski uplasował się na drugim miejscu w kategorii Men Body I.
Ma 184 cm wzrostu, jego waga poza sezonem zmagań sportowych wynosi około 120−125 kg. Pracuje jako trener personalny, jest właścicielem siłowni. Żonaty, ma syna (ur. 2014).
Wbrew zapowiedziom medialnym nie wystąpił w filmie Patryka Vegi "Kobiety mafii 2" (2019).

</doc>
<doc id="3660882" url="https://pl.wikipedia.org/wiki?curid=3660882" title="Związek Zawodowy Bibliotekarzy i Pracowników Bibliotek &quot;Bibliotekarze Polscy&quot;">
Związek Zawodowy Bibliotekarzy i Pracowników Bibliotek &quot;Bibliotekarze Polscy&quot;



</doc>
<doc id="3660888" url="https://pl.wikipedia.org/wiki?curid=3660888" title="Belmesthorpe">
Belmesthorpe

Belmesthorpe – przysiółek w Anglii, w Rutland, w dystrykcie (unitary authority) Rutland. Belmesthorpe jest wspomniana w Domesday Book (1086) jako "Belmestorp".

</doc>
<doc id="3660909" url="https://pl.wikipedia.org/wiki?curid=3660909" title="Związek Zawodowy &quot;Budowlani&quot;">
Związek Zawodowy &quot;Budowlani&quot;



</doc>
<doc id="3660913" url="https://pl.wikipedia.org/wiki?curid=3660913" title="Strachił Popow">
Strachił Popow

Strachił Wenkow Popow (bułg. Страхил Венков Попов; ur. 31 sierpnia 1990 w Błagojewgradzie) – bułgarski piłkarz grający na pozycji prawego obrońcy. Od 2020 jest zawodnikiem klubu Hatayspor.
Kariera klubowa.
Swoją karierę piłkarską Popow rozpoczął w klubie Pirin Błagojewgrad. W 2008 roku przeszedł do Liteksu Łowecz i w sezonie 2008/2009 zadebiutował w jego barwach w pierwszej lidze bułgarskiej. W debiutanckim sezonie zdobył z Liteksem Puchar Bułgarii.
Latem 2009 roku Popow został wypożyczony do Łokomotiwu Mezdra. Swój debiut w nim zaliczył 8 sierpnia 2009 w przegranym 0:5 domowym meczu z Liteksem. W Łokomotiwie grał przez pół roku.
Na początku 2010 roku Popow trafił na wypożyczenie z Liteksu do PFK Montana. W zespole tym zadebiutował 20 marca 2010 w zremisowanym 0:0 domowym meczu z Liteksem. W Montanie rozegrał 2 ligowe mecze.
Latem 2010 Popow wrócił do Liteksu i w sezonie 2010/2011 wywalczył z nim mistrzostwo Bułgarii. W sezonie 2011/2012 stał się podstawowym zawodnikiem Liteksu. Grał w nim do końca 2015 roku, gdy Liteks został karnie zdegradowany do drugiej ligi.
W styczniu 2016 roku Popow podpisał kontrakt z tureckim klubem Kasımpaşa SK. W Süper Lig swój debiut zanotował 25 stycznia 2016 w zremisowanym 1:1 wyjazdowym meczu z İstanbul Başakşehir.
Kariera reprezentacyjna.
Popow grał w młodzieżowych reprezentacjach Bułgarii. W dorosłej reprezentacji Bułgarii zadebiutował 23 maja 2014 roku w zremisowanym 1:1 towarzyskim meczu z Kanadą, rozegranym w Ritzing, gdy w 74. minucie zmienił Jordana Christowa.

</doc>
<doc id="3660915" url="https://pl.wikipedia.org/wiki?curid=3660915" title="Stowarzyszenie &quot;Cała Naprzód&quot;">
Stowarzyszenie &quot;Cała Naprzód&quot;



</doc>
<doc id="3660918" url="https://pl.wikipedia.org/wiki?curid=3660918" title="Narodowa Organizacja Bojowa &quot;Życie i Śmierć dla Narodu&quot;">
Narodowa Organizacja Bojowa &quot;Życie i Śmierć dla Narodu&quot;



</doc>
<doc id="3660927" url="https://pl.wikipedia.org/wiki?curid=3660927" title="Quiosque">
Quiosque

Quiosque – polska marka odzieżowa, z siedzibą w Bydgoszczy. Należy do PBH S.A. i jest częścią Grupy Kapitałowej Immobile. Oferta Quiosque obejmuje odzież i akcesoria dla kobiet.
Sieć sprzedaży.
Obecnie sieć Quiosque liczy 120 sklepów stacjonarnych, głównie w galeriach handlowych w miastach powyżej 30 tys. mieszkańców oraz sklep internetowy. 
Marka przygotowuje swoje kolekcje odzieży dla kobiet w rozmiarach od 36 do 48. Motto Quiosque brzmi: „Jesteśmy różne, jesteśmy piękne”. 
Historia.
Firma powstała na początku lat 90. dzięki współpracy Rafała Jerzego i Francois Gros. Pierwszy salon Quiosque został otwarty w 1992 roku w Bydgoszczy przy ul. Długiej, kolejny w Łodzi przy ul. Piotrkowskiej. Pierwsze sklepy franczyzowe sieci pojawiły się w 2003 roku. 
W 2011 roku Quiosque liczył 100 salonów. W 2014 powstał sklep internetowy. w 2017 roku marka obchodziła jubileusz 25-lecia na rynku polskim. W ciągu kilku lat firma zbudowała rozpoznawalną na rynku markę, będącą synonimem kobiecej elegancji.
Wyróżnikiem marki na rynku jest Ambasada Kobiet Quiosque. Ambasadorkami są kobiety silnie związane z kulturami innych krajów, które swoją historię opowiedziały w książkach wydanych przez Quiosque: Helen Mazanova (“Droga do siebie”), Liza Sherzai (“Siłaczki”), Julia Avdeenko (“Kolory wolności). Ambasadorki są wiodącymi postaciami promującymi markę zarówno w sklepach stacjonarnych, jak i jako modelki prezentujące produkty. 

</doc>
<doc id="3660944" url="https://pl.wikipedia.org/wiki?curid=3660944" title="Przednia Kopa Sołtysia">
Przednia Kopa Sołtysia

Przednia Kopa Sołtysia (1334 m) – szczyt w paśmie reglowym Tatr Wysokich w grupie Kop Sołtysich. Jest to najniżej położony i najniższy szczyt w całej tej grupie. Od sąsiedniej na południe Średniej Kopy Sołtysiej (1362 m) oddziela go Przednia Przełęcz Sołtysia (1303 m). Zachodnie stoki Przedniej Kopy Sołtysiej opadają do dolinki Skalnite, wschodnie do doliny Filipki. Szczyt jest zwornikiem; grzbiet rozgałęzia się na nim na 5 grzbietów, pomiędzy którymi znajdują się żleby i dolinki opadające na północny zachód, północ i północny wschód do Doliny Suchej Wody. W kierunku od zachodu na wschód są to:
Niektóre z oddzielających je grzbietów mają własne nazwy. Grzbiet między Świniarskim Żlebem i Kociarskim Żlebem to Suchy Wierch, między Kociarskim i Broniarskim to Średni Wierch, a między Broniarskim i Jarząbczakiem to Wysoki Regiel.
Większość stoków porasta świerkowy las, ale wierzchołek i stoki opadające na południe, do Przedniej Sołtysiej Przełęczy są trawiaste. Trawiaste są także dwie płaśnie (rówienki) na południowo-wschodnim ramieniu Przedniej Kopy: Sołtysia Płaśnia i Sołtysie Szałasiska. To pozostałości dawnej hali Kopy Sołtysie. Niegdyś były na nich szałasy.

</doc>
<doc id="3660966" url="https://pl.wikipedia.org/wiki?curid=3660966" title="Jadwiga Siemińska">
Jadwiga Siemińska

Jadwiga Siemińska-Słupska (ur. 1 stycznia 1922 w Krakowie, zm. 31 sierpnia 2018) – polska botaniczka specjalizująca się w fykologii. Taterniczka.
Aktywność naukowa.
Studia rozpoczęła na Uniwersytecie Jagiellońskim w 1940 roku w ramach tajnego nauczania. Ukończyła je w 1947 roku, zostając asystentem w Zakładzie Ichtiobiologii i Rybactwa, a trzy lata później uzyskała doktorat i została adiunktem. Następnie jej zakład przekształcono w Katedrę Rybactwa Wyższej Szkoły Rolniczej w Krakowie, gdzie w 1955 roku uzyskała stanowisko docenta.
W latach 1954–1956 współorganizowała Dział Hydrobiologiczny w Zakładzie Badań Wodociągowych i Kanalizacyjnych Politechniki Śląskiej w Gliwicach, ale równolegle – w 1954 roku została adiunktem, a rok później docentem w Instytucie Botaniki PAN, gdzie pracowała do końca aktywności zawodowej. Po kilku miesiącach pracy dorywczej, została zatrudniona na stałe w Dziale Algologicznym, przekształconym wkrótce w Pracownię Algologiczną, a następnie w Zakład Algologii. W roku 1958 została kierownikiem pracowni (od 1960 roku zakładu), pełniąc tę funkcję do przejścia na emeryturę w 1992 roku. Mimo emerytury brała udział w pracach zakładu, w międzyczasie przemianowanego na Zakład Fykologii, przez kilkanaście następnych lat. W latach 1979–1984 była zastępczynią dyrektora instytutu ds. naukowych. Od 1972 roku zatrudniona na stanowisku profesora nadzwyczajnego, natomiast tytuł profesorski otrzymała w 1983 roku. Pracowała również w Zakładzie Biologii Wód PAN, gdzie pełniła funkcję zastępczyni dyrektora ds. naukowych w okresie 1958–1962.
W latach 50. i 60. wyjeżdżała na stypendia naukowe do Windermere Laboratory (Windermere), Stazione Zoologica (Neapol), Michigan State University i stacji Bloomington Indiana State University. W latach 1956–1993 była członkinią redakcji Fragmenta Floristica et Geobotanica. Po zapoznaniu się z ikonoteką mikroglonów w stacji w Windermere ("The Fritsch collection") postanowiła utworzyć podobną kolekcję rycin przy zielniku w swojej placówce. W celu obsługi technicznej w 1959 roku w Zakładzie Algologii IB PAN, a następnie w położonej w tym samym budynku bibliotece Zakładu Biologii Wód PAN, zatrudniono jej siostrę, Annę Siemińską. Gdy ta zakończyła pracę, zbiór liczył 354 000 ilustracji, ale nadal był rozwijany.
Autorka lub współautorka co najmniej kilkudziesięciu publikacji naukowych, zwłaszcza z zakresu fykologii wód śródlądowych. Wśród jej zainteresowań badawczych oprócz organizmów współczesnych znajdują się kopalne okrzemki. Część publikacji dotyczy również glonów tatrzańskich, m.in. zjawiska czerwonego śniegu. Współpracowała z Karolem Starmachem przy redakcji serii "Flora Słodkowodna Polski" – serii kluczy do oznaczania wszystkich glonów występujących w polskich wodach śródlądowych. Sama była autorką tomu "Bacillariophyceae" (1964) dotyczącego okrzemek.
Aktywna w środowisku naukowym fykologów. Na początku kariery, w połowie lat 50. XX w., była jedną z dziewięciorga przedstawicieli tej dziedziny nauki w Polsce. Współzałożycielka International Phycological Society. W latach 60. i 70. promowała również powstanie polskiego stowarzyszenia fykologów zarówno na konferencjach hydrobiologów, jak i botaników, czego skutkiem było powołanie w 1972 roku Sekcji Fykologicznej Polskiego Towarzystwa Botanicznego. W 1974 roku wzięła udział w jej pierwszym, organizacyjnym zjeździe. W 1981 roku została jej wiceprzewodniczącą, a w 1989 przewodniczącą. Po przejściu na emeryturę przestała pełnić tę funkcję, została jednak honorową przewodniczącą. Po wyodrębnieniu się sekcji w samodzielne Polskie Towarzystwo Fykologiczne w 2005 roku również została jego członkinią.
Zyskała znaczny autorytet w środowisku naukowym, czego wyrazem była dedykowana jej sesja na XVII Sympozjum Sekcji Fykologicznej PTB (1998), w 50. rocznicę aktywności naukowej, jak również nagrody naukowe. Dedykowano jej m.in. książkę "Current advances in algal taxonomy and its applications: phylogenetic, ecological and applied perspective" pod redakcją jej byłego doktoranta Konrada Wołowskiego i in. Dla jej uczczenia jeden z gatunków okrzemek nazwano "Achnanthidium sieminskae".
Jako autorka nazw taksonomicznych oznaczana jest nie skrótem, lecz pełnym nazwiskiem, tj. Siemińska.
Życie prywatne.
Od 1964 roku żona Jana Słupskiego. Miała młodszą siostrę, Annę (1925–2006), która również uczyła się w tajnym nauczaniu. Następnie została pielęgniarką, a dzięki wsparciu Jadwigi od 1959 roku została zatrudniona na stanowisku technicznym w PAN. Siostry współpracowały przy tworzeniu kolekcji rycin glonów dla Instytutu Botaniki PAN przez następne 40 lat.
Taterniczka.

</doc>
<doc id="3660974" url="https://pl.wikipedia.org/wiki?curid=3660974" title="Maurice Agulhon">
Maurice Agulhon

Maurice Agulhon (ur. 20 grudnia 1926 w Uzes, zm. 28 maja 2014 w Brignoles) – francuski historyk, przedstawiciel trzeciej generacji Szkoły Annales.
Życiorys.
Studiował od 1946 do 1950 roku w École normale supérieure. Doktorat zrobił pod kierunkiem Ernesta Labrousse'a. W latach 1954-1957 pracownik Centre national de la recherche scientifique, następnie Université d'Aix-Marseille. Profesor na Sorbonie (Uniwersytet Paris I) w latach 1972-1986, w Collège de France w latach 1986-1997. Zajmował się instytucjami i symbolami Republiki Francuskiej (Marianna, mitologizacją Charles'a de Gaulle'a). 

</doc>
<doc id="3660979" url="https://pl.wikipedia.org/wiki?curid=3660979" title="Estera Wileńska">
Estera Wileńska



</doc>
<doc id="3660981" url="https://pl.wikipedia.org/wiki?curid=3660981" title="Dekanat mohylewski">
Dekanat mohylewski

Dekanat mohylewski – jeden z 11 dekanatów archidiecezji mińsko-mohylewskiej na Białorusi. Składa się z 12 parafii.

</doc>
<doc id="3660982" url="https://pl.wikipedia.org/wiki?curid=3660982" title="Sebastián Sosa">
Sebastián Sosa

Carlos Sebastián Sosa Silva (ur. 19 sierpnia 1986 w Montevideo) – urugwajski piłkarz z obywatelstwem meksykańskim występujący na pozycji bramkarza, reprezentant Urugwaju, od 2023 roku zawodnik meksykańskiego Pumas UNAM.
Kariera klubowa.
Sosa pochodzi ze stołecznego Montevideo i jest wychowankiem akademii juniorskiej krajowego giganta – zespołu CA Peñarol. Do pierwszej drużyny został włączony w wieku dwudziestu jeden lat przez szkoleniowca Gustavo Matosasa, początkowo pełniąc rolę rezerwowego dla reprezentanta kraju Juana Castillo. W urugwajskiej Primera División zadebiutował wskutek kontuzji konkurenta, 2 grudnia 2007 w zremisowanym 1:1 spotkaniu z Tacuarembó. Wobec braku perspektyw na grę w pierwszym składzie, w styczniu 2008 udał się na roczne wypożyczenie do niżej notowanego Central Español, gdzie pełnił rolę podstawowego golkipera. Po powrocie do Peñarolu jeszcze przez sześć miesięcy był alternatywą dla Pablo Cavallero, lecz potem trener Julio Ribas uczynił go pierwszym bramkarzem ekipy. W sezonie 2009/2010 jako kluczowy piłkarz zdobył z Peñarolem mistrzostwo Urugwaju, zaś w 2011 roku dotarł do finału najbardziej prestiżowych rozgrywek Ameryki Południowej – Copa Libertadores.
Latem 2011 Sosa przeszedł do czołowego argentyńskiego zespołu – Club Atlético Boca Juniors ze stołecznego Buenos Aires, w którego barwach 6 maja 2012 w zremisowanej 2:2 konfrontacji z Atlético Rafaela zadebiutował w argentyńskiej Primera División. Tam spędził rok, będąc wyłącznie rezerwowym dla Agustína Orióna, jednak odniósł z tą ekipą kilka sukcesów – w jesiennym sezonie Apertura 2011 wywalczył mistrzostwo Argentyny, zaś w 2012 roku zdobył krajowy puchar – Copa Argentina, a także po raz drugi z rzędu doszedł do finału Copa Libertadores. Bezpośrednio po tym za sumę 1,75 miliona dolarów został zawodnikiem drużyny Vélez Sarsfield, gdzie szybko wywalczył sobie niepodważalne miejsce między słupkami. Już w pierwszym, jesiennym sezonie Inicial 2012 zdobył z nim drugie w swojej karierze mistrzostwo Argentyny i sukces ten powtórzył również na koniec rozgrywek 2012/2013. W 2013 roku wywalczył z Vélezem superpuchar Argentyny – Supercopa Argentina, ogółem w barwach tego klubu występując przez trzy lata.
W lipcu 2015 Sosa jako wolny zawodnik zasilił meksykański klub CF Pachuca, gdzie jednak nie potrafił wygrać rywalizacji o miejsce między słupkami z rutynowanym Óscarem Perezem i nie zanotował żadnego ligowego występu. Już po upływie pół roku został wypożyczony do drugoligowego zespołu Mineros de Zacatecas, w ramach współpracy pomiędzy obydwoma klubami (posiadającymi wspólnego właściciela – Grupo Pachuca), jednak jego barwy reprezentował zaledwie przez miesiąc, po czym powrócił do Argentyny, na zasadzie wypożyczenia przenosząc się do Rosario Central.
Kariera reprezentacyjna.
W styczniu 2003 Sosa został powołany przez szkoleniowca Jorge da Silvę do reprezentacji Urugwaju U-17 na Mistrzostwa Ameryki Południowej U-17. Na boliwijskich boiskach pełnił rolę podstawowego golkipera kadry narodowej, wygrywając rywalizację z Fernando Muslerą i rozegrał sześć z siedmiu możliwych spotkań, przepuszczając w nich siedem goli. Urugwajczycy z bilansem trzech zwycięstw i porażki zajęli wówczas drugie miejsce w pierwszej rundzie, awansując do rundy finałowej; tam jednak spisali się gorzej, notując zwycięstwo i dwie porażki, wskutek czego uplasowali się na ostatniej, czwartej lokacie, nie kwalifikując się na Mistrzostwa Świata U-17 w Finlandii.

</doc>
<doc id="3660990" url="https://pl.wikipedia.org/wiki?curid=3660990" title="Janusz Opolski">
Janusz Opolski

Janusz Tadeusz Opolski (ur. 22 maja 1946 w Katowicach) – lekarz, specjalista zdrowia publicznego, nauczyciel akademicki i urzędnik państwowy. W 2003 i w latach 2004–2005 podsekretarz stanu w Ministerstwie Zdrowia.
Życiorys.
Absolwent Liceum Ogólnokształcącego im. Jana Zamoyskiego w Warszawie. W 1970 ukończył studia na Wydziale Lekarskim Akademii Medycznej w Warszawie. Po odbyciu studiów podyplomowych współorganizowanych przez Europejskie Biuro Regionalne Światowej Organizacji Zdrowia otrzymał tytuł Master of Public Health. Specjalista z zakresu: medycyny społecznej (I stopień w 1973), organizacji ochrony zdrowia (II stopień w 1975) oraz zdrowia publicznego (2004).
Stopień doktora nauk medycznych uzyskał w 1980 w Centrum Medycznym Kształcenia Podyplomowego w Warszawie na podstawie rozprawy pt. "Przyczyny fluktuacji lekarzy ogólnych rejonów profilaktyczno-leczniczych na przykładzie m.st.Warszawy".
Pracę zawodową rozpoczął w 1970 w Studium Medycyny Społecznej Centrum Medycznego Kształcenia Podyplomowego, w Zakładzie Organizacji Opieki Zdrowotnej i Orzecznictwa. W latach 1980–1991 pracował w administracji służby zdrowia. Do 1985 jako zastępca dyrektora ds. opieki zdrowotnej Zespołu Opieki Zdrowotnej Warszawa–Żoliborz, a następnie jako dyrektor naczelny Zespołu Opieki Zdrowotnej Warszawa–Mokotów. Uczestnik obrad Okrągłego Stołu (Podzespół ds. Zdrowia). W 1992 współorganizował a następnie do 1994 pełnił funkcję dyrektora medycznego w Saint Vincent International Medical Center w Warszawie. W latach 1995–1997 Dyrektor Gabinetu ministra zdrowia Jacka Żochowskiego. Od 1997 do 2002 był prezesem Agencji Rezerw Artykułów Sanitarnych, a po reorganizacji tej instytucji wiceprezesem Agencji Rezerw Materiałowych.
W latach 2003–2005 dwukrotnie pełnił funkcję podsekretarza stanu w Ministerstwie Zdrowia: od 17 marca do 4 kwietnia 2003 w rządzie Leszka Millera i od 15 grudnia 2004 do 3 listopada 2005 w rządzie Marka Belki.
W latach 2003–2004 i 2005–2011 dyrektor Szkoły Zdrowia Publicznego w Centrum Medycznym Kształcenia Podyplomowego i kierownik Zakładu Ekonomiki, Prawa i Zarządzania. Od 2011 związany z Wyższą Szkołą Ekologii i Zarządzania w Warszawie jako profesor nadzwyczajny tej uczelni.
Wieloletni ekspert i czasowy doradca Europejskiego Biura Regionalnego i Głównej Kwatery Światowej Organizacji Zdrowia w Genewie. Pełnił funkcję "WHO Liaison Officer" w Polsce oraz zastępcy członka ("alternate") Rady Wykonawczej tej organizacji. Był także członkiem Komisji Zdrowia Publicznego Rady Europy.
Członek towarzystw naukowych i organizacji społecznych, w tym m.in. działacz Związku Harcerstwa Polskiego (m.in. drużynowy 25 WDH-y) i Zrzeszenia Studentów Polskich (m.in. sekretarz Rady Uczelnianej ZSP Akademii Medycznej), wieloletni sekretarz Zarządu Głównego Polskiego Towarzystwa Medycyny Społecznej oraz członek założyciel i wiceprzewodniczący w pierwszej kadencji Stowarzyszenia Menedżerów Opieki Zdrowotnej.
Autor lub współautor ponad 50 publikacji naukowych z zakresu kształcenia medycznego i zdrowia publicznego. Redaktor naukowy dwutomowego podręcznika pt. "Zdrowie publiczne. Wybrane zagadnienia" oraz podręcznika pt. "Zdrowie publiczne. Zarys problematyki".

</doc>
<doc id="3661005" url="https://pl.wikipedia.org/wiki?curid=3661005" title="Fiodor Tonkich">
Fiodor Tonkich

Fiodor Pietrowicz Tonkich (ros. Фёдор Петрович Тонких, ur. we wsi Podworki w obwodzie lipieckim, zm. 12 stycznia 1987 w Moskwie) – radziecki generał pułkownik, Bohater Pracy Socjalistycznej (1976).
Życiorys.
Studiował w Woroneskim Instytucie Rolniczym, od lutego 1944 służył w Armii Czerwonej, w 1936 skończył Moskiewską Szkołę Artylerii im. Krasina, w latach 1936-1938 był dowódcą plutonu 2 pułku artylerii w Moskiewskim Okręgu Wojskowym. Od 1938 należał do WKP(b), w 1941 ukończył Akademię Artylerii im. Dzierżyńskiego, od września 1941 brał udział w wojnie z Niemcami, walczył na Froncie Północno-Zachodnim i Wołchowskim jako szef sztabu dywizjonu pułku artyleryjskiego 111 Dywizji Piechoty/24 Dywizji Piechoty Gwardii. Od grudnia 1941 szef sztabu 884 pułku artylerii, w styczniu 1942 ranny, wiosną 1942 szef sztabu artylerii 24 Dywizji Piechoty Gwardii, od lata 1942 dowódca 50 gwardyjskiego pułku artylerii na Froncie Leningradzkim i Froncie Stalingradzkim, uczestnik walk z niemiecką Grupą Armii Don i okrążeniu 6 Armii Paulusa. Dowodzony przez niego pułk zniszczył 27 czołgów i 80 punktów ogniowych wroga.
Podczas operacji rostowskiej, w bitwie pod Batajskiem 17 stycznia 1943 został ciężko ranny, po wyleczeniu służył w Zarządzie Przygotowania Bojowego Głównego Zarządu Artylerii Armii Czerwonej, od czerwca 1944 ponownie walczył na froncie jako dowódca 52 gwardyjskiego pułku artylerii, później dowódca artylerii 83 Dywizji Piechoty Gwardii 11 Armii Gwardii 3 Frontu Białoruskiego. Brał udział w operacji białoruskiej i operacji wschodniopruskiej, w ataku na Królewiec i niemieckie twierdze na Półwyspie Sambijskim; podczas walk był kontuzjowany. W 1945 ukończył Wyższe Kursy Akademickie Armii Czerwonej, służył w Głównym Zarządzie Wywiadowczym Sztabu Generalnego Armii Czerwonej, później był członkiem misji wojskowej ZSRR w Japonii i na Filipinach - starszym oficerem łączności między przedstawicielem Dowództwa ZSRR i Głównodowodzącym Wojskami Sojuszniczymi w wojnie na Pacyfiku MacArthurem. W sierpniu 1945 brał udział w wojnie ZSRR z Japonią.
Od sierpnia 1946 do września 1949 starszy pracownik naukowy w Artyleryjskim Komitecie Strzelecko-Taktycznym i szef wydziału bojowego przystosowania artylerii w Instytucie Naukowo-Badawczym Akademii Nauk Artyleryjskich ZSRR, potem zastępca dowódcy, a od lutego 1951 do listopada 1954 dowódca 16 Brygady Artyleryjskiej Dywizji Rezerwy Głównego Dowództwa w Odeskim Okręgu Wojskowym, od listopada 1954 do grudnia 1956 dowódca 23 Brygady Inżynieryjnej Specjalnego Przeznaczenia. Od grudnia 1956 do września 1959 naczelnik wyższej artyleryjskiej szkoły inżynieryjnej w Rostowie, następnie pracownik sztabu Wojsk Rakietowych Przeznaczenia Strategicznego - zastępca szefa Głównego Sztabu i od marca 1960 do czerwca 1961 zastępca Głównodowodzącego Wojsk Rakietowych Przeznaczenia Strategicznego ZSRR ds. przygotowania bojowego i instytucji szkoleniowych, od września 1959 do kwietnia 1963 członek Rady Wojskowej Wojsk Rakietowych Przeznaczenia Strategicznego ZSRR. Od kwietnia 1963 do października 1969 zastępca naczelnika, a od października 1969 do grudnia 1985 naczelnik Akademii Wojskowej im. Dzierżyńskiego, następnie zakończył służbę wojskową. Od 1970 doktor nauk wojskowych, od 1972 profesor.
Odznaczenia i nagrody.
I medale ZSRR oraz odznaczenia zagraniczne.

</doc>
<doc id="3661008" url="https://pl.wikipedia.org/wiki?curid=3661008" title="Ester Wilenska">
Ester Wilenska

Ester Wilenska, Estera Wileńska (hebr.: אסתר וילנסקה, ang.: "Esther Vilenska", ur. 8 czerwca 1918 w Wilnie, zm. 8 listopada 1975 w Tel Awiwie) – izraelska dziennikarka i polityk pochodząca z Polski, w latach 1951–1959 oraz 1961–1965 posłanka do Kneset z listy Komunistycznej Partii Izraela.
Życiorys.
Urodziła się 8 czerwca 1918 w Wilnie, w ówczesnym Imperium Rosyjskim. Dzieciństwo i młodość spędziła w Polsce, w Wilnie ukończyła szkołę średnią, następnie w 1938 wyemigrowała do Brytyjskiego Mandatu Palestyny. Na Uniwersytecie Hebrajskim w Jerozolimie zrobiła bakalaureat z socjologii i filozofii, a następnie ukończyła studia magisterskie z historii.
Od 1940 należała do Komunistycznej Partii Izraela (Maki), wyszła za mąż za jej przywódcę Me’ira Wilnera, jednak ich małżeństwo ostatecznie zakończyło się rozwodem. Od 1943 była redaktorem, a od 1947 redaktorem naczelnym pisma "Kol ha Am" (Głos Ludu). Od 1949 do 1973 zasiadała we władzach organizacji związkowej Histadrut.
Po uzyskaniu przez Izrael niepodległości zasiadała w radzie miejskiej Tel Awiwu (w latach 1949–1951), a w wyborach parlamentarnych w 1951 po raz pierwszy dostała się do izraelskiego parlamentu. W drugim Knesecie zasiadała w komisjach służby publicznej, budownictwa, pracy oraz spraw gospodarczych. W wyborach w 1955 ponownie została wybrana posłem. W trzecim Knesecie zasiadała w komisjach spraw publicznych, budownictwa, konstytucyjnej, pracy oraz spraw gospodarczych. W kolejnych wyborach nie uzyskała reelekcji, ale w przyspieszone wybory w 1961 przyniosły jej mandat poselski. W piątym Knesecie zasiadała w komisjach służby publicznej, edukacji i kultury oraz pracy. Po rozłamie partii pozostała w Maki, była jedną z liderek ugrupowania. Pod koniec życia poświęciła się pisarstwu i napisała autobiografię (wydaną już po jej śmierci) oraz kilka innych publikacji historycznych. W 1973 opuściła Maki, zakładając partię Aki (Opozycyjna Partia Komunistyczna). Zmarła 8 listopada 1975 w Tel Awiwie; stworzone przez nią ugrupowanie nie przetrwało.
Życie prywatne.
Była żoną Me’ira Wilnera, z którym miała dwóch synów, małżeństwo zakończyło się rozwodem. Wyszła drugi raz za mąż za Cewiego Bernsteina, również członka Maki. Pozostali małżeństwem do jej śmierci.
Publikacje.
Lista wybranych publikacji książkowych, wszystkie po hebrajsku, angielskie tytuły za stroną Knesetu.
Była także redaktorem książki 100 שנה להולדתו של לנין („One Hundred Years Since the Birth of Lenin”) (1970)

</doc>
<doc id="3661018" url="https://pl.wikipedia.org/wiki?curid=3661018" title="Esther Wilenska">
Esther Wilenska



</doc>
<doc id="3661021" url="https://pl.wikipedia.org/wiki?curid=3661021" title="Linia kolejowa Pasewalk – Gumnitz">
Linia kolejowa Pasewalk – Gumnitz

Linia kolejowa Pasewalk – Gumnitz to jednotorowa, niezelektryfikowana linia kolejowa o długości 19,4 km położona w kraju związkowym Meklemburgia-Pomorze Przednie, łączyła stację Pasewalk Ost z przystankiem Gumnitz.
Historia.
Na początku lat 50. XX wieku został zbudowany odcinek z Gumnitz do Drögeheide. Budowana linia miała zapewnić połączenie kolejowe dla nowo powstałych obiektów militarnych na terenie Puszczy Wkrzańskiej pomiędzy Torgelow i Eggesin. Duża część prac została wykonana w ramach tzw. Służby dla Niemiec (Dienst für Deutschland). W celu zwiększenia "stanu gotowości" Nationale Volksarmee linia została przedłużona pod koniec lat 50. XX wieku do Pasewalku. Oficjalne otwarcie całej trasy odbyło się 7 października 1959 roku, w dziesiątą rocznicę utworzenia Niemieckiej Republiki Demokratycznej.
Od czasu oddania linii do użytkowania do 30 maja 1964 roku pomiędzy Pasewalk i Uhlenkrug odbywał się ruch pociągów pasażerskich. Na stacji Pasewalk Ost nie zatrzymywały się pociągi, z powodu braku peronu. Na potrzeby ruchu pociągów towarowych do wojska, stacje w Spechtberg, Drögeheide i Uhlenkrug zostały wyposażone w tory oraz rampy załadunkowe. W celu ominięcia od wschodu zniszczeń wojennych na terenach kolejowych w Pasewalku, w roku 1973 w okolicach Krugsdorf została wybudowana łącznica umożliwiająca jazdę w kierunku Szczecina.
Po zjednoczeniu Niemiec Nationale Volksarmee zostało zlikwidowane, a przewozy pomiędzy Gumnitz i Drögeheide zostały zawieszone 14 marca 1994 roku. Latem tego samego roku rozpoczęto rozbiórkę tego odcinka. Pozostała część linii pomiędzy Drögeheide a Pasewalk Ost jest obecnie sporadycznie wykorzystywana do przewozów towarowych. Budynek dworca w Uhlenkrug spłonął podczas pożaru lasu w 1999 roku.

</doc>
<doc id="3661022" url="https://pl.wikipedia.org/wiki?curid=3661022" title="Dekanat mołodeczański">
Dekanat mołodeczański

Dekanat mołodeczański – jeden z 11 dekanatów archidiecezji mińsko-mohylewskiej na Białorusi. Składa się z 8 parafii. 

</doc>
<doc id="3661028" url="https://pl.wikipedia.org/wiki?curid=3661028" title="(4324) Bickel">
(4324) Bickel

(4324) Bickel – planetoida z głównego pasa planetoid okrążająca Słońce w ciągu 4,06 lat w średniej odległości 2,55 au. Odkrył ją Laurence G. Taff 24 grudnia 1981 roku. Została nazwana na cześć Wolfa Bickla – niemieckiego astronoma amatora, odkrywcy kilkuset planetoid. Przed nadaniem nazwy planetoida nosiła oznaczenie 1981 YA1.
Charakterystyka.
Asteroida typu S okrąża Słońce w odległości 2–3,1 au, a jej okres obiegu wynosi nieco ponad 4 lata (dokładnie 1483 dni). Ekscentryczność orbity wynosi 0,20, natomiast nachylenie względem ekliptyki wynosi 8 stopni. Pierwsze zdjęcie, na którym obiekt został uwieczniony, zrobiono w roku 1924 w obserwatorium w Heidelbergu – 57 lat przed odkryciem asteroidy
We wrześniu 2001 roku po raz pierwszy przeprowadzono fotometryczne obserwacje tej planetoidy w obserwatorium na górze Rożen w Bułgarii (krzywa blasku miała ponadprzeciętny okres wynoszący 26,5 godziny, a zróżnicowanie w jasności wyniosło 0,63 mag (U=2)). Dokładniejszą krzywą blasku uzyskali w październiku 2005 astronomowie: Raymond Poncy, Laurent Bernasconi oraz Rui Goncalves, obliczyli oni okres obrotu na 26,592 ± 0,003 godzin z amplitudą jasności wynoszącą 0,72 magnitudo (U = 3).
Na podstawie obserwacji wykonanych przez NASA w przestrzeni kosmicznej za pomocą satelity WISE (w ramach jego późniejszej misji o nazwie NEOWISE) obliczono, iż asteroida mierzy 11,7 kilometrów średnicy, a jej powierzchnia ma albedo wynoszące 0,248, podczas gdy "Collaborative Asteroid Lightcurve Link" założył, iż obiekt posiada albedo wynoszące 0,20 (co jest standardową wartością dla kamiennych asteroid) i obliczył nieco większą średnicę rzędu 12,4 kilometrów, na podstawie absolutnej jasności 11,9.
Planetoida została nazwana na cześć niemieckiego astronoma amatora Wolfa Bickla (ur. 1942), który rozpoczął obserwację planetoid w swoim prywatnym obserwatorium w Bergisch Gladbach w roku 1995. W momencie nadania nazwy temu obiektowi Bickel uznawany był za odkrywcę ponad 540 ponumerowanych planetoid. Wykaz nazw został opublikowany w dniu 22 lipca 2013 (M.P.C. 84378). Bickel stał się najbardziej „utytułowanym” niemieckim odkrywcą planetoid, będąc tym samym lepszym od profesjonalnego astronoma Freimuta Börngena. Była to pierwsza sytuacja od 150 lat, w której astronom amator stał się odkrywcą „utytułowanym” bardziej od najlepszych niemieckich odkrywców. Jego całkowita liczba odkryć od tego czasu wzrosła do ponad 850.

</doc>
<doc id="3661029" url="https://pl.wikipedia.org/wiki?curid=3661029" title="Pawieł Dankiewicz">
Pawieł Dankiewicz

Pawieł Borisowicz Dankiewicz (ros. Павел Борисович Данкевич, ur. 3 października 1918 w Ostrogożsku, zm. 28 maja 1988 w Moskwie) – radziecki wojskowy, generał pułkownik.
Życiorys.
W kwietniu 1936 wstąpił do Armii Czerwonej, skończył wojskową szkołę pilotów w Woroszyłowgradzie (Ługańsku), brał udział w wojnie ZSRR z Finlandią i wojnie ZSRR z Niemcami. Walczył na Froncie Krymskim, Północno-Kaukaskim, Centralnym i 1 Białoruskim początkowo jako młodszy lotnik, w końcu dowódca niszczycielskiego pułku lotniczego. Po wojnie zastępca dowódcy dywizji lotniczej, od czerwca 1949 do listopada 1951 zastępca dowódcy korpusu lotniczego w Grupie Wojsk Radzieckich w Niemczech, później dowódca korpusu lotniczego. Od listopada 1955 zastępca dowódcy, a od czerwca 1956 do 1958 dowódca powietrznej armii Wojsk Obrony Powietrznej, w latach 1958-1961 dowódca specjalnej Dalekowschodniej Armii Powietrznej, od sierpnia 1961 do 1962 dowódca armii rakietowej w Winnicy, między 1962 a 1963 I zastępca dowódcy Wojsk Radzieckich na Kubie. W 1955 ukończył Akademię Wojskowo-Powietrzną im. Woroszyłowa, od 18 kwietnia 1963 do 15 lipca 1974 I zastępca głównodowodzącego Wojskami Rakietowymi Przeznaczenia Strategicznego ZSRR, 1967 mianowany generałem pułkownikiem, w sierpniu 1974 został wojskowym konsultantem Instytutu Historii Wojskowej Ministerstwa Obrony ZSRR.
Odznaczenia.
I medale.

</doc>
<doc id="3661034" url="https://pl.wikipedia.org/wiki?curid=3661034" title="Franciszek Kucharczak">
Franciszek Kucharczak

Franciszek Kucharczak (ur. 1 kwietnia 1962 w Rybniku) – polski dziennikarz, redaktor naczelny serwisu internetowego „gosc.pl”, teolog i historyk Kościoła.
Życiorys.
Współpracuje z „Małym Gościem Niedzielnym”. Autor zbioru felietonów publikowanych na łamach tygodnika „Gość Niedzielny” pt. "Tabliczka sumienia" (wyd. 2008), "Bóg lubi tych którzy walczą. O męskości, powołaniu i mocy modlitwy" (wyd. 2015) oraz współautor wywiadu-rzeki z Markiem Jurkiem „Dysydent w państwie POPiS-u” (wyd. 2008). Jest stałym felietonistą „Gościa Niedzielnego”.

</doc>
<doc id="3661037" url="https://pl.wikipedia.org/wiki?curid=3661037" title="Dasyprocta">
Dasyprocta



</doc>
<doc id="3661043" url="https://pl.wikipedia.org/wiki?curid=3661043" title="Borja Mayoral">
Borja Mayoral

Borja Mayoral Moya (ur. 5 kwietnia 1997 w Parli) – hiszpański piłkarz, występujący na pozycji napastnika w hiszpańskim klubie Getafe CF. 
Złoty medalista Mistrzostw Europy U-19 2015, Mistrzostw Europy U-21 2019, srebrny medalista Mistrzostw Europy U-21 2017.
Kariera klubowa.
Borja Mayoral karierę piłkarską rozpoczął w AD Parla. W 2007 został zawodnikiem Realu Madryt, gdzie występował głównie w juniorskich drużynach. Następnie występował w Realu Madryt Castilla, w drużynie rezerw „Królewskich”. 31 października 2015, oficjalnie zadebiutował w Realu Madryt, w wygranym 3:1 meczu, 10. kolejki Primera División z UD Las Palmas, w 87. minucie spotkania wszedł z ławki rezerwowych, zmieniając Toniego Kroosa.
20 lipca 2016 został na rok wypożyczony z Realu Madryt do niemieckiego klubu VfL Wolfsburg. 20 sierpnia 2016 zadebiutował w drużynie „Wilków”, w wygranym 2:1 meczu, 1. rundy Pucharu Niemiec z FSV Frankfurt, w 83. minucie spotkania zmienił Basa Dosta. 16 października 2016 zadebiutował w Bundeslidze (7. kolejka), w przegranym 0:1 meczu z RB Leipzig. Swojego pierwszego gola dla VfL Wolfsburg strzelił 3 grudnia 2016, w przegranym 2:3 meczu 13. kolejki Bundesligi z Herthą BSC.
Po powrocie z wypożyczenia zdobył swoją pierwszą bramkę w Primera División w wygranym meczu z Realem Sociedad. Zadebiutował w Lidze Mistrzów UEFA rozgrywając cztery mecze w fazie grupowej. Swojego pierwszego gola w tych rozgrywkach strzelił Borussii Dortmund.
31 sierpnia 2018 Real Madryt poinformował, że Borja Mayoral zostanie wypożyczony do Levante UD na jeden sezon.
Kariera reprezentacyjna.
Borja Mayoral występował w młodzieżowej reprezentacji Hiszpanii do lat 17, 19 i 21. W kadrze do lat 17 zadebiutował 12 listopada 2013 w zremisowanym 1:1 meczu towarzyskim z Niemcami. 13 listopada 2014 zadebiutował w reprezentacji do lat 19 w wygranym 2:0 meczu towarzyskim z Niemcami, natomiast z reprezentacją do lat 21 zadebiutował 7 października 2015 w wygranym 5:2 meczu eliminacji Mistrzostw Europy U-21 2017 z Gruzją, w spotkaniu tym strzelił 1 gola.
Życie prywatne.
Ma brata Cristiana (ur. 12 listopada 1992), który także jest piłkarzem.

</doc>
<doc id="3661045" url="https://pl.wikipedia.org/wiki?curid=3661045" title="Jordan Christow">
Jordan Christow

Jordan Christow (bułg. Йордан Христов; ur. 12 lutego 1984 w Płowdiwie) – bułgarski piłkarz grający na pozycji defensywnego pomocnika lub prawego obrońcy. Od 2011 jest zawodnikiem klubu Botew Płowdiw.
Kariera klubowa.
Swoją karierę piłkarską Christow rozpoczął w klubie Marica Płowdiw. W 2004 roku awansował do kadry pierwszego zespołu Maricy i w sezonie 2004/2005 zadebiutował w jej barwach w drugiej lidze bułgarskiej. W Maricy spędził dwa sezony. Latem 2007 roku przeszedł do innego klubu z miasta Płowdiw, Spartaka, także grającego w drugiej lidze. Zawodnikiem Spartaka był do zakończenia sezonu 2010/2011.
Latem 2011 roku Christow podpisał kontrakt z zespołem Botewem Płowdiw. Swój debiut w zespole Botewu zaliczył 13 sierpnia 2011 w zwycięskim 1:0 wyjazdowym meczu z Dobrudżą Dobricz. W sezonie 2011/2012 wywalczył z Botewem awans z drugiej do pierwszej ligi Bułgarii. 15 maja 2014 wystąpił w przegranym 0:1 finale Pucharu Bułgarii z Łudogorcem Razgrad.
Kariera reprezentacyjna.
W reprezentacji Bułgarii Christow zadebiutował 30 maja 2013 roku w wygranym 2:0 meczu Kirin Challenge Cup 2013 z Japonią, rozegranym w Toyocie, gdy w 79. minucie zmienił Stanisława Manolewa.

</doc>
<doc id="3661048" url="https://pl.wikipedia.org/wiki?curid=3661048" title="PWI 500">
PWI 500



</doc>
<doc id="3661051" url="https://pl.wikipedia.org/wiki?curid=3661051" title="Lil i Put">
Lil i Put

Lil i Put – polska seria komiksowa dla dzieci autorstwa Macieja Kura (scenariusz) i Piotra Bednarczyka (rysunek), publikowana od 2014 przez wydawnictwo Egmont Polska. Utrzymana jest w konwencji humorystycznej i fantasy, a tytuł i imiona głównych bohaterów nawiązują do Liliputów z książki "Podróże Guliwera" Jonathana Swifta. Odznacza się mieszanką humoru przeznaczonego dla dzieci (slapstick, kalambury i zwariowane sytuacje) i dla dorosłych (czarny humor, satyra i odwołania do literatury) .
Publikacja.
Pilotowy tom serii został wyróżniony w Konkursie im. Janusza Christy na komiks dziecięcy w marcu 2014. W tym samym roku miał on premierę podczas Międzynarodowego Festiwalu Komiksu i Gier w Łodzi. Od 2017 odcinki "Lila i Puta" ukazują się przedpremierowo w czasopiśmie „Nowa Fantastyka”, od 2020 roku także w magazynie Relax, a wcześniej pojawiały się też w magazynie „SMASH”. W 2017 odcinek pt. "Plusk!" znalazł się w podręczniku szkolnym do języka polskiego dla klas siódmych.
Fabuła.
Komiks opowiada o perypetiach Lila i Puta, dwóch Małoludów (rasa przypominająca skrzaty lub niziołki). Przyjaciele są włóczęgami („z wykształcenia darmozjady, z profesji nieroby”), którzy wędrują w poszukiwaniu tanich posiłków i pieniędzy, zwykle pakując się w tarapaty. Kraina Lila i Puta jest pastiszem światów fantasy typowych dla twórczości J.R.R. Tolkiena czy gier RPG i pełen jest centaurów, wróżek, krasnoludów, trolli, smoków, magów, Sukkubów, wampirów i innych istot. Pojawia się też Leszy i Utopiec – postacie z mitologii słowiańskiej. Przyjaciółką Lila i Puta jest elfka Miksja Iskier, studentka magii, której duet głównych bohaterów często pomaga w jej problemach. Gdy Lil i Put uciekają, często wydają okrzyk „Chodu!!!"
Podobnie jak Asteriks czy Kajko i Kokosz seria odznacza się mieszanką humoru przeznaczonego dla dzieci (Slapstick, kalambury i zwariowane sytuacje) oraz dla dorosłych (czarny humor, satyra oraz mnogie odwołania np. do literatury). Objętość historii waha się od 1 do 46 stron.

</doc>
<doc id="3661054" url="https://pl.wikipedia.org/wiki?curid=3661054" title="Zbrodnia w Świesielicach">
Zbrodnia w Świesielicach

Zbrodnia w Świesielicach – akcja pacyfikacyjna przeprowadzona przez niemieckich żandarmów 7-8 grudnia 1942 we wsi Świesielice nieopodal Ciepielowa, której ofiarą padły polskie rodziny podejrzewane o udzielanie pomocy partyzantom i Żydom.
Geneza.
Między 29 listopada a 3 grudnia 1942 niemiecka żandarmeria przeprowadziła zakrojoną na szeroką skalę obławę w kompleksach leśnych powiatu starachowickiego. Była ona wymierzona w żydowskich uciekinierów, którzy po likwidacji okolicznych gett znaleźli schronienie w lasach, a także w polskich i żydowskich partyzantów, którzy jesienią 1942 znacznie zwiększyli swoją aktywność na tym terenie. W ciągu kilku dni Niemcy zdołali zlikwidować trzy leśne obozowiska i zabić ponad 120 osób (w tym kilku Polaków). Oddział Gwardii Ludowej dowodzony przez polskiego komunistę Stanisława Olczyka ps. „Garbaty” i żydowskiego partyzanta Chila Brawermana ps. „Baca” zdołał wyrwać się z okrążenia, poniósł jednak ciężkie straty i w rezultacie przestał istnieć. Od osób schwytanych w trakcie obławy Niemcy uzyskali informacje na temat polskich rodzin z okolic Ciepielowa, które udzielały pomocy Żydom i partyzantom. Zapadła w związku z tym decyzja o przeprowadzeniu pokazowej akcji represyjnej, której celem miało być zastraszenie miejscowej ludności. 
Główną rolę w tych działaniach odgrywał około trzydziestoosobowy pododdział I Batalionu Żandarmerii Zmotoryzowanej, który od listopada 1942 kwaterował w zabudowaniach folwarku w Górkach Ciepielowskich. Akcja represyjna rozpoczęła się 6 grudnia. Tego dnia we wsiach Stary Ciepielów i Rekówka żandarmi rozstrzelali lub spalili żywcem 31 Polaków oraz dwóch żydowskich uciekinierów. W gronie zamordowanych znalazło się dwadzieścioro dzieci poniżej 18. roku życia.
Pacyfikacja w dniu 7 grudnia.
Dzień po zbrodni w Starym Ciepielowie i Rekówce żandarmi z Górek Ciepielowskich pojawili się w Świesielicach. Józef Fajkowski i Jan Religa podawali, że celem ekspedycji karnej było ukaranie rodzin podejrzewanych o udzielanie pomocy Żydom. Z ustaleń Sebastiana Piątkowskiego i Jacka A. Młynarczyka wynika jednak, że pretekstem do przeprowadzenia masakry była współpraca mieszkańców wsi z ruchem oporu.
Po przybyciu do Świesielic żandarmi rozstrzelali czternaście osób. Zamordowano siedmioosobową rodzinę Wojewódków, troje członków rodziny Wdowiaków oraz po jednym mężczyźnie z rodzin Czaplów, Dobroniów, Nowotników i Skrzeków. Najmłodsza ofiara pacyfikacji liczyła 7 lat, najstarsza – ponad 90. Niemcy spalili również gospodarstwa Wdowiaków i Wojewódków, a ich mienie zrabowali.
Żandarmi zamierzali zamordować również Józefa Bargla, zdołał on jednak uciec wraz z rodziną. Należące do niego gospodarstwo zostało spalone.
Według Okręgowej Komisji Badania Zbrodni Hitlerowskich w Kielcach w pacyfikacji Świesielic brali udział żandarmi: Arno Fichtner, Martin Fröde, Rudolf Neubauer, Gustaw Eichler, Jakob Hofmann, Karl Biagi, Gottlieb Böckle, Werner Link, Hans Konrad z I zmotoryzowanego batalionu żandarmerii niemieckiej.
Zamordowanie Marianny Skwiry.
Żandarmi z posterunku w Górkach Ciepielowskich powrócili do Świesielic następnego dnia. Udali się najpierw do sołtysa Jana Magdziaka, którego zmusili, aby zaprowadził ich do gospodarstwa należącego do Franciszka i Marianny Skwirów. Małżeństwo wspierało ukrywających się w lasach Żydów i partyzantów, zapewniając im nocleg i dostarczając żywność.
Żandarmi zdołali zatrzymać jedynie Mariannę Skwirę, jej szesnastoletnią córkę i trzynastoletniego syna (Franciszek i druga córka przebywali w tym czasie poza domem). Gdy zorientowali się, że nie zastali wszystkich domowników, udali się samochodami na poszukiwanie Franciszka, pozostawiając w gospodarstwie kilku strażników. W pewnym momencie Marianna wykorzystała nieuwagę żandarmów i poleciła dzieciom uciekać do pobliskiego lasu. 
Pozostali żandarmi wrócili około godziny 16:00. Chwilę później Mariannę wyprowadzono z domu i zmuszono, aby głośno nawoływała dzieci do powrotu. Gdy nie przyniosło to rezultatu, jeden z Niemców zamordował kobietę strzałem w tył głowy. Sołtysowi, który był bezpośrednim świadkiem tych wydarzeń, rozkazano zakopać zwłoki na miejscu egzekucji.
Mord w Świesielicach nie był ostatnią zbrodnią popełnioną przez ciepielowskich żandarmów w celu zastraszenia miejscowej ludności. Około 11 stycznia 1943 we wsi Zajączków zamordowano jeszcze wdowę Stanisławę Wołowiec, jej cztery córki, parobka Franciszka Zaborskiego oraz Józefa Jelonka z sąsiedniego Niemieryczowa (szwagra Stanisławy). Zbrodni dokonano w odwecie za pomoc udzielaną żydowskim uciekinierom przez rodzinę Wołowców.

</doc>
<doc id="3661058" url="https://pl.wikipedia.org/wiki?curid=3661058" title="Lista telefonów marki Sony">
Lista telefonów marki Sony

Lista telefonów marki Sony – lista wyprodukowany telefonów komórkowych przez firmę Sony Mobile Communications, wydawane pod szyldami Sony (do 2001 i od 2011) oraz Sony Ericsson (w latach 2001–2011).

</doc>
<doc id="3661061" url="https://pl.wikipedia.org/wiki?curid=3661061" title="Przysłop Filipczański">
Przysłop Filipczański

Przysłop Filipczański – północno-wschodni grzbiet Zadniej Kopy Sołtysiej w paśmie reglowym polskich Tatr Wysokich. Opada od wysokości około 1330 do 1290 m n.p.m. W dolnej części rozgałęzia się na dwa ramiona obejmujące Żleb za Skałką. Lewe z nich do Łężny Wierch i jego grzbiet, prawe to Filipczański Wierch za Niżnią Filipczańską Przełęczą.
Jest porośnięty lasem, ale na jego grzbiecie i górnej części stoków są jeszcze obszary trawiaste, obecnie zarastające lasem. Nie prowadzi tędy żaden znakowany szlak turystyczny, na mapie zaznaczona jest ścieżka. Dawniej były to pastwiska hali Filipka.

</doc>
<doc id="3661068" url="https://pl.wikipedia.org/wiki?curid=3661068" title="Dasyprocta coibae">
Dasyprocta coibae



</doc>
<doc id="3661071" url="https://pl.wikipedia.org/wiki?curid=3661071" title="Dekanat nieświeski">
Dekanat nieświeski

Dekanat nieświeski – jeden z 11 dekanatów archidiecezji mińsko-mohylewskiej na Białorusi. Składa się z 13 parafii. 

</doc>
<doc id="3661072" url="https://pl.wikipedia.org/wiki?curid=3661072" title="Dracunculus medinensis">
Dracunculus medinensis



</doc>
<doc id="3661074" url="https://pl.wikipedia.org/wiki?curid=3661074" title="Komenda Wojewódzka Policji w Gorzowie Wielkopolskim">
Komenda Wojewódzka Policji w Gorzowie Wielkopolskim

Komenda Wojewódzka Policji w Gorzowie Wielkopolskim – jednostka organizacyjna Policji obejmująca swoim zasięgiem terytorium województwa lubuskiego podlegająca bezpośrednio Komendzie Głównej Policji. Funkcję komendanta wojewódzkiego pełni nadinsp. Jarosław Pasterski.

</doc>
<doc id="3661080" url="https://pl.wikipedia.org/wiki?curid=3661080" title="Alberto Tenenti">
Alberto Tenenti

Alberto Tenenti (ur. 5 czerwca 1924, zm. 11 listopada 2002) – włosko-francuski historyk, mediewista, związany ze Szkołą Annales. 
Życiorys.
Absolwent uniwersytetu w Pizie. W 1947 wyjechał do Francji gdzie związał się z takimi historykami jak: Lucien Febvre i Fernand Braudel. Pracował w École des hautes études en sciences sociales. Zajmował się historią okresu średniowiecza, renesansu i reformacji. 

</doc>
<doc id="3661083" url="https://pl.wikipedia.org/wiki?curid=3661083" title="Dmytro Ryżuk">
Dmytro Ryżuk

Dmytro Jurijowycz Ryżuk, ukr. Дмитро Юрійович Рижук (ur. 5 kwietnia 1992 w Kijowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Piłkarskiej Dynamo Kijów, barwy którego bronił w juniorskich mistrzostwach Ukrainy (DJuFL). 22 maja 2009 rozpoczął karierę piłkarską w drużynie rezerw kijowskiego klubu. Potem występował w składzie drugiej drużyny Dynama. 2 marca 2015 został wypożyczony do Metalista Charków. 16 sierpnia 2016 został piłkarzem izraelskiego Hapoelu Akka. Latem 2017 przeniósł się do Hapoelu Afula. 17 lipca 2018 przeszedł do Czornomorca Odessa. 5 grudnia 2019 opuścił odeski klub.
Kariera reprezentacyjna.
Od 2007 broni barw juniorskiej reprezentacji Ukrainy U-17 oraz U-19. W 2012 debiutował w młodzieżowej reprezentacji Ukrainy.

</doc>
<doc id="3661085" url="https://pl.wikipedia.org/wiki?curid=3661085" title="Przeprośna Góra">
Przeprośna Góra

Przeprośna Góra, także Przeprośna Górka lub Gąszczyk – wzgórze o wysokości 296 m n.p.m. położone w Siedlcu, tuż przy administracyjnej granicy Częstochowy. Pod względem geograficznym znajduje się na Wyżynie Mirowsko-Olsztyńskiej, będącej częścią Wyżyny Częstochowskiej.
Na wzgórzu znajduje się Sanktuarium św. Ojca Pio. W świątyni znajdują się relikwie św. Ojca Pio. Obok świątyni znajduje się droga krzyżowa i droga różańcowa.
Przeprośna Górka jest tradycyjnym miejscem odpoczynku dla pielgrzymów zmierzających na Jasną Górę. Z tego miejsca widać wieżę jasnogórskiego sanktuarium, co skłania pielgrzymów do duchowego pojednania z Bogiem i ludźmi. Od tego zwyczaju wzięła się nazwa wzgórza.
Wzgórze jest położone w rejonie Przełomu Warty koło Mstowa. Północna, stroma strona Przeprośnej Górki jest porośnięta lasem grądowym o nazwie "Gąszczyk". Przez wzgórze przebiega Szlak Jury Wieluńskiej.
Najwyższy punkt wzniesienia (296,3 m n.p.m.) znajduje się nieco na południe od szosy łączącej Mirów z Siedlcem. Północny wierzchołek (296 m n.p.m.) na mapach bywa oznaczany jako "Gąszczyk".

</doc>
<doc id="3661089" url="https://pl.wikipedia.org/wiki?curid=3661089" title="Candace Puopolo">
Candace Puopolo

Candace Puopolo z domu Kucsulain (ur. 2 sierpnia 1980 w Anchorage, Alaska) – amerykańska wokalistka i autorka tekstów, a także zawodniczka trójboju siłowego. Candace Puopolo znana jest przede wszystkim z wieloletnich występów w zespole metalcore'owym Walls of Jericho. Po wydaniu albumu pt. "The American Dream" z 2008 i odbyciu z grupą trasy koncertowej postanowiła założyć rodzinę i w związku tym tymczasowo przerwać działalność w zespole. Jej mężem został gitarzysta zespołu Death Before Dishonor - Frankie Puopolo, z którym ma córkę Patsy (ur. 2011). Wraz z mężem pobocznie stworzyła projekt muzyczny The Beautifuls. Miała młodszego brata Larry'ego, który zmarł w lutym 2016 na nowotwór mózgu (wokalistka zadedykowała jemu utwór pt. "Cutbird" na albumie "No One Can Save You From Yourself").

</doc>
<doc id="3661091" url="https://pl.wikipedia.org/wiki?curid=3661091" title="Polish American Studies">
Polish American Studies

Polish American Studies – amerykański półrocznik naukowy wydany w Chicago od 1944 roku przez Polish American Historical Association. Redaktorami naczelnymi pisma byli: od 1946 – Józef Wincenty Swastek, od 1969 – Frank Renkiewicz, od 1983 – James S. Pula. W periodyku są publikowane interdyscyplinarne artykuły oraz recenzje dotyczące historii Polski oraz relacji polsko-amerykańskich.

</doc>
<doc id="3661093" url="https://pl.wikipedia.org/wiki?curid=3661093" title="Myoprocta">
Myoprocta



</doc>
<doc id="3661095" url="https://pl.wikipedia.org/wiki?curid=3661095" title="Dekanat stołpecki">
Dekanat stołpecki

Dekanat stołpecki – jeden z 11 dekanatów archidiecezji mińsko-mohylewskiej na Białorusi. Składa się z 10 parafii.

</doc>
<doc id="3661096" url="https://pl.wikipedia.org/wiki?curid=3661096" title="Babirussa srebrna">
Babirussa srebrna



</doc>
<doc id="3661105" url="https://pl.wikipedia.org/wiki?curid=3661105" title="Biopsja szpiku">
Biopsja szpiku



</doc>
<doc id="3661107" url="https://pl.wikipedia.org/wiki?curid=3661107" title="Josephine Skriver">
Josephine Skriver

Josephine Skriver (ur. 14 kwietnia 1993) – duńska modelka, znana głównie ze swojej współpracy z Victoria’s Secret.
Wczesne życie.
Urodziła się i wychowała w Kopenhadze. Jej matka jest informatykiem, a ojciec biologiem morskim. Ma młodszego brata Oliviera. Obydwoje rodziców modelki to homoseksualiści, a zarówno ona, jak i jej brat zostali poczęci w wyniku zabiegu in vitro. Dlatego Josephine otwarcie popiera inicjatywy wspierające środowiska homoseksualne oraz broni praw dzieci z in vitro.
W wieku 15 lat, w czasie wycieczki do Nowego Jorku z jej drużyną piłkarską, została odkryta i przedstawiona jako potencjalna modelka. Niedługo potem podpisała kontrakt z Unique Models – międzynarodową agencją, która ma siedzibę w Kopenhadze. Była zapraszana do współpracy przez inne agencje spoza granic Danii, jednak zdecydowała, że najpierw chce skończyć szkołę, dlatego karierę modelki rozpoczęła dopiero w 2011 roku.
Kariera.
Zadebiutowała w sezonie Jesień/Zima 2011. Szła wtedy w pokazach wielu znanych marek, m.in. Calvin Klein, Rag &amp; Bone, Gucci, Dolce &amp; Gabbana, Givenchy, Yves Saint Laurent, Valentino, Alexander McQueen, Balenciaga and Christian Dior. Otwierała pokaz Alberta Ferretti i zamykała pokaz Prady.
Od tamtej pory poszła już w ponad 300 pokazach takich projektantów i marek, jak m.in. Chanel, Óscar de la Renta, D&amp;G, Diane von Furstenberg, Donna Karan, Giorgio Armani, Marc Jacobs, Michael Kors, Ralph Lauren, Versace, Tommy Hilfiger, Elie Saab, Vera Wang, Balmain, Badgley Mischka, Céline, Christopher Kane, Giambattista Valli, Louis Vuitton, Jil Sander, Nina Ricci, Rochas, Roland Mouret, Max Mara, Phillip Lim, Carolina Herrera, Mugler, Zac Posen, Cushnie et Ochs, Kenneth Cole, Victoria’s Secret, IRFE, Guy Laroche, Roberto Cavalli, Emilio Pucci, Trussardi, Emporio Armani, Ports 1961, Alberta Ferretti, Dsquared2, Tom Ford, Barbara Casasola, Matthew Williamson, L’Wren Scott, Jeremy Scott, Thakoon Panichgul, Yigal Azrouël, Monique Lhuillier, Jason Wu, Lanvin, John Rocha, Temperley London, Erdem, Clements Ribeiro, Dennis Basso, Reem Acra, Ralph Rucci, Richard Chai, Akris, Valentin Yudashkin, Hussein Chalayan, Bottega Veneta, Victoria Beckham, See by Chloé, Alexis Mabille, Paco Rabanne, Giambattista Valli, Cacharel, John Galliano, Vanessa Bruno, Moschino, Derek Lam, Joseph Altuzarra, Richard Nicoll, Reed Krakoff, Rodarte, Doo-Ri Chung, Peter Som, Fendi, Giles, Jaeger, Azzedine Alaia, Stella McCartney.
Brała udział w kampaniach wielu marek, np. H&amp;M, Dior, Gucci, Bulgari, DKNY, Michael Kors, MAC Cosmetics, Armani Exchange, Karen Millen, Max Mara, TOPTEN, Tommy Hilfiger, Yves Saint Laurent Beauty, Caleres, Tom Ford, Shu Uemura, Andrew Marc, G-Shock, Victoria’s Secret oraz pojawiła się na okładkach czasopism, m.in. Vanity Fair, V Magazine, Interview, L'Officiel, Vs., W, Allure, Vogue oraz Elle.
Wielokrotnie pojawiała się w katalogach Victoria’s Secret, od 2013 roku idzie w każdym ich pokazie. Wzięła również udział w ich programie telewizyjnym Victoria’s Secret Swim Special. W lutym 2016 roku oficjalnie została dołączona do grona aniołków marki.

</doc>
<doc id="3661115" url="https://pl.wikipedia.org/wiki?curid=3661115" title="Almapress">
Almapress



</doc>
<doc id="3661120" url="https://pl.wikipedia.org/wiki?curid=3661120" title="Brantołka">
Brantołka

Brantołka – przysiółek wsi Rudy, gmina Kuźnia Raciborska.
Historia.
Dawna osada fabryczna założona przez Cystersów w XVI wieku, funkcjonowały tam najpierw fryszerki i kuźnica, a później fabryka drutu i huta.

</doc>
<doc id="3661122" url="https://pl.wikipedia.org/wiki?curid=3661122" title="Dekanat wołożyński">
Dekanat wołożyński

Dekanat wołożyński – jeden z 11 dekanatów archidiecezji mińsko-mohylewskiej na Białorusi. Składa się z 9 parafii.

</doc>
<doc id="3661129" url="https://pl.wikipedia.org/wiki?curid=3661129" title="Zarudzie (obwód tarnopolski)">
Zarudzie (obwód tarnopolski)



</doc>
<doc id="3661133" url="https://pl.wikipedia.org/wiki?curid=3661133" title="Singin' Birds">
Singin' Birds

Singin' Birds – polskie żeńskie trio wokalne śpiewające w bliskiej harmonii, nawiązujące do stylów muzycznych z pierwszej połowy XX wieku. Trzon zespołu stanowią trzy wokalistki: Joanna Czarkowska – sopran, Dominika Kasprzycka-Gałczyńska – mezosopran i Dominika Dulny – alt. Wszyscy członkowie grupy to absolwenci ZPSM im. Fryderyka Chopina w Warszawie.
Historia.
Zespół powstał w lipcu 2011 roku w Warszawie. Początkowo skład zespołu liczył pięć osób – wokalistki występowały z pianistą Marcinem Piękosem (jednocześnie twórcą aranżacji) i kontrabasistą Jackiem Kaliszewskim. Dokładnie rok po pierwszym koncercie zespołu, w lipcu 2012 roku do podstawowego składu dołączył perkusista Marcel Piszczorowicz.
Telewizyjny debiut Singin' Birds miał miejsce w marcu 2012 roku w programie "Jaka to melodia", gdzie zespół wystąpił jako gość muzyczny w kilku odcinkach. Na początku roku 2013 grupa wzięła udział w telewizyjnym talent show "Must Be The Music". Na etapie pierwszych przesłuchań wykonali utwór z repertuaru Maroon 5 "Moves Like Jagger", co dało im przepustkę do półfinału programu. W kolejnym etapie zespół zaprezentował swoją autorską piosenkę "Wenusjanki". W czerwcu Singin' Birds zostali finalistami Konkursu Debiuty podczas 50. Krajowego Festiwalu Piosenki Polskiej w Opolu, nad którym patronat objęła Maryla Rodowicz. Zespół otworzył koncert "SuperDebiuty z Marylą" wykonując piosenkę "Sing, Sing".
W tym samym roku Singin' Birds rozpoczęli współpracę z wytwórnią Parlophone (Warner Music Poland), co zaowocowało wydaniem ich debiutanckiej płyty zatytułowanej "Niech tak zostanie". Premiera płyty odbyła się 5 listopada 2013 roku. Znalazły się na niej zarówno covery, jak i autorskie piosenki zespołu. Płytę promowały dwa single, do których zostały nagrane także teledyski: "Mr. Bassman" (sł. Marek Gaszyński, muz. Singin' Birds) i "Wenusjanki" (sł. Dominika Dulny, muz. Singin' Birds).
W roku 2014 powstał projekt "Singin' Birds Symfonicznie", w którym zostały połączone siły swingowego zespołu z klasyczną Orkiestrą Symfoników Bydgoskich pod dyrekcją Marka Czekały. Pierwszy koncert w składzie powiększonym o orkiestrę odbył się w maju 2014 roku. W sierpniu zespół dołączył do grona gwiazd "Lata z Radiem" organizowanej przez Pierwszy Program Polskiego Radia. Singin' Birds dali w sumie pięć koncertów na letniej trasie "Jedynki". W grudniu zespół wydał kolejny singiel – "Piosenka zimowa" (sł. Agnieszka Filipkowska, muz. Singin' Birds).
W lipcu 2015 roku Singin' Birds zostali zaproszeni do udziału w X edycji Ladies Jazz Festival w Gdyni. Zespół dał podczas Festiwalu dwa koncerty, a ich cover piosenki "Na językach" z repertuaru Kayah znalazł się na płycie "Ladies’ Jazz vol. 9", wydawanej corocznie przez organizatorów Festiwalu. 
3 marca 2017 roku odbyła się premiera drugiego studyjnego albumu grupy. Płytę "Swing &amp; Roll" promowały teledyski do autorskich piosenek "George", "Chcę więcej", "To nie prosta sprawa" oraz "Piosenka o zmroku". 
W grudniu 2017 Singin' Birds wystąpili podczas Silk Road Indie Music Festival w Chengdu w Chinach, zwyciężając w kategorii "Best Stage Performance".
Pod koniec 2021 roku zespół wydał trzecią - świąteczną - płytę. Album "Skrzydlata kolęda" powstał jako kontynuacja koncertu on-line, opublikowanego rok wcześniej. Na płycie znalazły się pastorałki z tekstami Wandy Chotomskiej i muzyką Teresy Niewiarowskiej oraz dwie autorskie piosenki Singin' Birds, "Opowieść Adrianny" i "Pastorałka o pastorałce", które promowały album. 

</doc>
<doc id="3661134" url="https://pl.wikipedia.org/wiki?curid=3661134" title="The Catch (serial telewizyjny)">
The Catch (serial telewizyjny)



</doc>
<doc id="3661137" url="https://pl.wikipedia.org/wiki?curid=3661137" title="Kamil Sokołowski">
Kamil Sokołowski

Kamil Sokołowski, pseud. "Sokół" (ur. 17 kwietnia 1986 w Częstochowie) – polski pięściarz wagi ciężkiej i zawodnik innych sportów walki.
Życiorys.
Młodszy brat Bartosza Sokołowskiego (ur. 1983), utytułowanego kulturysty, mistrza świata w tym sporcie.
W 2001 zajął drugie miejsce w ogólnopolskim turnieju karate kyokushin w kategorii wagowej do 70 kg. W 2006 wywalczył dwa medale: złoto na Mistrzostwach Polski w Muay-Thai oraz srebro w Pucharze Polski w Kick-boxingu (w formule low kick). Rok później został zwycięzcą Międzynarodowych Mistrzostw w K-1 Rules, rozegranych w Burgasie. Walczył w kategorii wagowej do 91 kg. Na Mistrzostwach Polski w Kick-boxingu w 2007 zdobył brązowy medal w formule low kick w kategorii do 91 kg. Mistrz Polski w K-1 w 2008 i 2009.
Mieszka w Wielkiej Brytanii, gdzie pracuje jako kierowca ciężarówki.

</doc>
<doc id="3661139" url="https://pl.wikipedia.org/wiki?curid=3661139" title="Dianne van Giersbergen">
Dianne van Giersbergen

Dianne van Giersbergen (ur. 3 czerwca 1985 w Liempde) – holenderska wokalistka i autorka tekstów. Absolwentka ArtEZ Hogeschool Voor de Kunsten. Dianne van Giersbergen znana jest, prawdopodobnie, przede wszystkim z wieloletnich występów w gothic metalowej formacji Ex Libris, której pozostaje członkinią od 2003 roku. Od 2013 roku występowała także w niemieckiej grupie Xandria, w której zastąpiła Manuelę Kraller. Zespół ten opuściła 13 września 2017 roku. 

</doc>
<doc id="3661140" url="https://pl.wikipedia.org/wiki?curid=3661140" title="Bodo (serial telewizyjny)">
Bodo (serial telewizyjny)

Bodo – polski telewizyjny serial biograficzny, opowiadający o losach polskiego aktora i piosenkarza Eugeniusza Bodo, emitowany w TVP1 od 6 marca 2016 do 29 maja 2016.
Opis serialu.
Serial był kręcony od 26 maja do listopada 2015 w 293 miejscach, w tym Łodzi, Zgierzu, Milanówku, Wrocławiu czy Modlinie. Twórcom zależało nad odwzorowaniem klimatu lat 20. i 30. XX wieku, dlatego większość scen przedstawiających międzywojenną Warszawę, Poznań, czy Berlin kręcono we Wrocławiu. W produkcji serialu udział wzięło ok. 240 aktorów, 300 epizodystów i ponad 4 tysiące statystów. Pomimo początkowej krytyki (szczególnie pod adresem grającego tytułową rolę Antoniego Królikowskiego) serial zebrał pozytywne recenzje, ponadto oglądalność była na stosunkowo wysokim poziomie. Pierwszy odcinek zobaczyło według portalu Onet-Film 3,8 mln widzów. Główne role zagrali Antoni Królikowski (młody Bodo) i Tomasz Schuchardt (Bodo w wieku późniejszym). Powstała także wersja kinowa serialu. Premiera nastąpiła 3 marca 2017.
Fabuła.
Twórcy postanowili przyjrzeć się wędrówce młodego Eugeniusza Bodo z Łodzi na salony międzywojennej Warszawy, jako aktora kabaretowego, teatralnego i filmowego. Widzowie mogą zobaczyć również, jak wyglądał polski przemysł rozrywkowy i filmowy.
W napisach końcowych wyświetlana jest informacja „Serial jest inspirowany biografią Eugeniusza Bodo, nie jest jednak wierną rekonstrukcją faktów. Niektóre przedstawione tu postacie, zdarzenia czy losy bohaterów są fikcją stworzoną ze względów dramaturgicznych, a podobieństwo do osób i wydarzeń rzeczywistych jest w tym zakresie przypadkowe i niezamierzone”.

</doc>
<doc id="3661145" url="https://pl.wikipedia.org/wiki?curid=3661145" title="Jan Kodrębski">
Jan Kodrębski

Jan Kodrębski (ur. 3 października 1936 w Piotrkowie Trybunalskim, zm. 19 marca 1997 w Łodzi) – polski prawnik, historyk myśli politycznej i prawnej, romanista, znawca kultury antycznej, od 1990 profesor nadzwyczajny Uniwersytetu Łódzkiego, od 1992 - profesor zwyczajny. 
Pochodził z zamożnej, żydowskiej rodziny fabrykantów. Był prawnukiem Joska (Józefa) Szpilfogla, a synem Markusa (Marka) Szpilfogla-Kodrębskiego i Rajzly z domu Dawidowicz. 
Dzieciństwo spędził w majątku ziemskim w Woli Krzysztoporskiej. W czasie II wojny światowej początkowo przebywał z matką w getcie w Częstochowie, a następnie ukrywał się. Po 1945 roku wraz z rodzicami znalazł się na Ziemiach Odzyskanych. Dzięki rodzinnym koneksjom przebywał przez pewien czas na leczeniu ortopedycznym w Genewie. Ukończył liceum w Jeleniej Górze. W 1954 roku podjął studia prawnicze na Uniwersytecie Łódzkim, gdzie już od 1955 roku podjął pracę naukową w zakresie historii gospodarczej. W 1958 roku, po zakończeniu studiów, został asystentem profesora Borysa Łapickiego w Katedrze Prawa Rzymskiego. W 1964 roku doktoryzował się, a w 1974 - habilitował. Od 1982 kierownik Katedry Prawa Rzymskiego na Wydziale Prawa Uniwersytetu Łódzkiego.
Wieloletni wykładowca prawa rzymskiego i historii doktryn politycznych i prawnych.
Pochowany na Cmentarzu Komunalnym Doły w Łodzi.

</doc>
<doc id="3661146" url="https://pl.wikipedia.org/wiki?curid=3661146" title="Ołeksandr Nojok">
Ołeksandr Nojok

Ołeksandr Wiktorowycz Nojok, ukr. Олександр Вікторович Нойок (ur. 15 maja 1992 w Chersoniu) – ukraiński piłkarz, grający na pozycji pomocnika w białoruskim klubie Dynamo Brześć.
Kariera piłkarska.
Kariera klubowa.
Wychowanek klubu Oswita Chersoń i Szkoły Piłkarskiej Szachtar Donieck, barwy których bronił w juniorskich mistrzostwach Ukrainy (DJuFL). 22 kwietnia 2009 rozpoczął karierę piłkarską w trzeciej drużynie donieckiego klubu. Latem 2010 został wypożyczony do Zakarpattia Użhorod, gdzie występował do końca sezonu 2010/11. 5 kwietnia 2013 podpisał kontrakt z Metalistem Charków. 25 lipca 2014 został wypożyczony do Metałurha Donieck, w którym grał do końca sezonu 2014/15. W marcu 2016 wyjechał do Białorusi, gdzie zasilił skład Dynamy Mińsk. 5 lipca 2018 przeszedł do Dynamy Brześć.
Kariera reprezentacyjna.
Od 2007 broni barw juniorskiej reprezentacji Ukrainy U-17 oraz U-19. W 2012 debiutował w młodzieżowej reprezentacji Ukrainy.

</doc>
<doc id="3661148" url="https://pl.wikipedia.org/wiki?curid=3661148" title="Wybory parlamentarne na Słowacji w 2016 roku">
Wybory parlamentarne na Słowacji w 2016 roku

Wybory parlamentarne na Słowacji w 2016 roku – wybory przeprowadzone 5 marca 2016. W ich wyniku Słowacy wybrali 150 posłów do Rady Narodowej. Wybory zakończyły się zwycięstwem rządzącej partii SMER, która jednak utraciła bezwzględną większość w parlamencie. Mandaty poselskie uzyskało osiem ugrupowań, progu wyborczego nie przekroczył m.in. Ruch Chrześcijańsko-Demokratyczny. Frekwencja wyborcza wyniosła 59,82%.

</doc>
<doc id="3661149" url="https://pl.wikipedia.org/wiki?curid=3661149" title="Bitters">
Bitters



</doc>
<doc id="3661156" url="https://pl.wikipedia.org/wiki?curid=3661156" title="Józef Rusak">
Józef Rusak

Józef Rusak ps. „Bylina” (ur. 17 marca 1920 w Falewiczach w gm. Kobylnik, zm. 25 września 2021) – polski wojskowy, żołnierz Armii Krajowej, jeden z żołnierzy wyklętych.
Życiorys.
Syn leśnika, członka Legionów Polskich, który podczas pierwszej okupacji sowieckiej ukrywał się przed wywózką na Syberię. Podczas okupacji niemieckiej Józef Rusak działał jako łącznik w oddziale AK ppor. Antoniego Burzyńskiego ps. „Kmicic”. Po podstępnym rozbrojeniu tego oddziału przez partyzantów sowieckich i wymordowaniu jego pięćdziesięciu członków oraz „Kmicica”, nowym dowódcą pozostałych członków został mjr Zygmunt Szendzielarz ps. „Łupaszka”. Utworzył on na bazie rozbitego oddziału 5 Wileńską Brygadę AK. Po jej rozwiązaniu przebił się wraz z kolegą na wschód do Wilna, po czym utworzył 30-osobową grupę samoobrony, walczącej przeciwko sowieckiej okupacji w okolicy jeziora Narocz, następnie przeniósł się do Lublina, a później do Olsztyna, gdzie ponownie nawiązał kontakty z mjr. „Łupaszką” (jedną z kurierek między nimi była Danuta Siedzikówna „Inka”). 
Po przeprowadzce do Lidzbarka Warmińskiego aresztowany przez funkcjonariuszy Urzędu Bezpieczeństwa w 1948 roku. Podczas przesłuchań był torturowany i namawiany do współpracy przeciwko „Łupaszce”. Zwolniony z więzienia w 1953 i inwigilowany z przerwami aż do 1989.

</doc>
<doc id="3661158" url="https://pl.wikipedia.org/wiki?curid=3661158" title="Marynarka Wojenna Bułgarii">
Marynarka Wojenna Bułgarii

Marynarka Wojenna Bułgarii ( – "Woennomorski sili na Byłgarija") – część sił zbrojnych Bułgarii.
Historia.
Początki – XIX wiek do I wojny światowej.
Wkrótce po uzyskaniu niepodległości od panowania tureckiego w 1878 roku, Bułgaria przystąpiła do tworzenia niewielkiej marynarki wojennej, składającej się głównie z okrętów rzecznych na Dunaju, w większości przekazanych przez Rosję. Pierwszym nowo zakupionym okrętem (we Francji) był parowiec „Aleksandr I” z 1883 roku, służący także jako jacht książęcy. Oprócz tego były parowce „Krum” i „Simeon Weliki”, okręt szkolny „Asen” i mniejsze jednostki, w tym dwa małe 20-tonowe torpedowce „Botew” i „Lewski” otrzymane z Rosji w 1884 roku. Dopiero w 1897 roku zamówiono pierwszy pełnowartościowy okręt – mały krążownik torpedowy „Nadeżda” (faktycznie kanonierkę torpedową). W 1903 roku uchwalono pierwszy program rozwoju marynarki, w wykonaniu którego zakupiono we Francji sześć nowych torpedowców typu "Dryzki" i działa artylerii nadbrzeżnej. Mimo planów budowy dalszych okrętów, w tym niszczycieli i okrętów podwodnych, nie doszło ostatecznie do tego z powodów finansowych i niedoceniania roli marynarki, a także z powodu polegania na sojuszu ze znacznie silniejszą marynarką rosyjską. Odrzucono także w 1908 roku propozycję zakupu starych okrętów w Rosji (w tym okrętów obrony wybrzeża typu "popowka"). Zaadaptowano jedynie parowy jacht na mały stawiacz min „Kamczija”.
Pierwszym konfliktem, w jakim wzięła udział bułgarska flota, była I wojna bałkańska 1912–1913. W jej trakcie torpedowce podejmowały kilka bezskutecznych prób ataków torpedowych na tureckie okręty atakujące bułgarskie wybrzeże. Dopiero w nocy 20/21 listopada 1912 torpedowiec „Dryzki” uszkodził turecki krążownik pancernopokładowy „Hamidiye”. Akcja ta była największym sukcesem w dziejach marynarki bułgarskiej. Bułgarskie torpedowce nie brały już aktywnego udziału w działaniach drugiej wojny bałkańskiej, podczas której zostały internowane w Sewastopolu, a działania morskie ograniczały się do stawiania min. Bułgarskie okręty wzięły udział w I wojnie światowej, po stronie państw centralnych, aczkolwiek bez starć z przeciwnikiem; jedynie torpedowiec „Szumni” został utracony na minie w 1916 roku. Z powodu niewielkich rozmiarów marynarki bułgarskiej, głównym wkładem Bułgarii na polu wojny morskiej było udostępnienie baz w Warnie, Burgas i Ewksinogradzie dla okrętów niemieckich i tureckich. Jedynymi nowymi okrętami o większej wartości bojowej było uzyskane pod koniec wojny w latach 1917–18 sześć małych niemieckich kutrów trałowych i okręt podwodny „Podwodnik No.18” (niemiecki UB 8), który jednak został przejęty przez Francuzów w 1919.
Okres międzywojenny i II wojna światowa.
Po przegranej przez państwa centralne I wojnie światowej, Bułgaria na mocy traktatu pokojowego z 27 listopada 1919 nie mogła posiadać floty wojennej. Zezwolono jedynie na służbę policyjną, w składzie czterech istniejących torpedowców typu "Dryzki" ze zdjętymi wyrzutniami torped (piąty utracono na skałach) oraz do sześciu patrolowców. Wyporność nowych okrętów nie mogła przekraczać 100 ton, zabroniono także posiadania okrętów podwodnych i lotnictwa morskiego. Zgodnie z tym, w grudniu 1920 marynarkę przeformowano w morską służbę handlowo-policyjną i rzeczną służbę handlowo-policyjną, podporządkowane ministerstwu kolei, poczty i telegrafu. W 1921 roku zakupiono z francuskiego demobilu dwa ścigacze okrętów podwodnych amerykańskiego typu SC i 4 kutry patrolowe. Mimo że w 1925 roku przy ministerstwie wojny powołano tajny sztab morski, względy finansowe spowodowały, że nie podejmowano prób odbudowy marynarki. W 1934 roku zamontowano ponownie wyrzutnie torped na torpedowcach. Dopiero po zbliżeniu z III Rzeszą, w 1937 roku reaktywowano marynarkę wojenną, a 31 grudnia 1938 odrzucono ograniczenia traktatowe. Mimo to, nie poszła za tym znacząca rozbudowa marynarki. W Niemczech zamówiono 2 okręty podwodne i 5 kutrów torpedowych, ale tylko dwa kutry firmy Lürssen dostarczono przed wybuchem wojny i trzeci w 1941 roku, natomiast pozostałych okrętów nie zbudowano. W czasie wojny jeszcze Niemcy sprzedali Bułgarii 4 zdobyte w Holandii kutry torpedowe wzoru brytyjskiego. Marynarka bułgarska posiadała oprócz tego liczne mniejsze okręty (kutry trałowe, w tym bułgarskiej budowy, patrolowce i trałowce rzeczne) i adaptowane stawiacze min.
Podczas II wojny światowej Bułgaria nie uczestniczyła aktywnie w działaniach wojennych przeciw ZSRR, jedynie jej okręty w ramach współpracy państw Osi pełniły służbę patrolową i eskortową oraz uczestniczyły w operacjach minowych na Morzu Czarnym i Dunaju. Z większych jednostek, utracono tylko jeden torpedowiec w sztormie. Na skutek okupacji Tracji i Macedonii, Bułgaria uzyskała dostęp do Morza Egejskiego, gdzie w 1943 sformowano flotyllę kutrów trałowych (z bazą w Kawali). Utrzymywano też jednostki patrolowe na Jeziorze Ochrydzkim. Po ataku ZSRR na Bułgarię i jej szybkim opanowaniu przez wojska radzieckie, 9 września 1944 Bułgaria zmieniła sojusze i wypowiedziała wojnę Niemcom. Jej okręty jednakże zostały przejęte 9 września 1944 w Warnie i wcielone do radzieckiej Floty Czarnomorskiej. W 1945 roku jedynie niewielkie siły bułgarskich kutrów trałowych działały na Dunaju w ramach radzieckiej Flotylli Dunajskiej.
Po II wojnie światowej.
Po zakończeniu wojny, w lipcu i sierpniu 1945 ZSRR zwrócił Bułgarii przejęte okręty. Traktat pokojowy z 10 lutego 1947 zezwalał Bułgarii na posiadanie marynarki jedynie o łącznym tonażu 7250 ton i liczebności 3500 ludzi. Bułgarskie siły zbrojne podlegały w dalszych latach wzrostowi ponad ograniczenia traktatowe w ramach bloku państw skupionych wokół ZSRR, mimo to marynarka była rozwijana w sposób umiarkowany. 
Pierwszym dużym okrętem był stary radziecki niszczyciel „Żelezniakow” wypożyczony Bułgarii od 1947 do 1949 roku. W 1950 zastąpił go przekazany Bułgarii niszczyciel „Georgi Dimitrow” projektu 30K, będący największym okrętem bojowym w dziejach marynarki bułgarskiej i jej ostatnim niszczycielem (wycofany w 1960). Oprócz niszczycieli, ZSRR wyposażył marynarkę bułgarską także w mniejsze okręty, począwszy od 12 ścigaczy okrętów podwodnych w 1947 roku (4 typu MO-4, 6 typu OD-200 i 2 projektu 122a). Do początku lat 50. bułgarska marynarka otrzymała z ZSRR także 4 trałowce redowe proj. 253Ł (w latach 1951–54), 2 trałowce bazowe proj. 254K (1951), 12 kutrów torpedowych TM-200 (1950) i 9 rzecznych kutrów pancernych proj. 1124 oraz jeden proj. 1125. Bułgaria natomiast samodzielnie zaczęła rozwój sił desantowych, budując na bazie niemieckich planów 10 barek desantowych typu BDB.
Znaczniejszy wzrost marynarki wojennej nastąpił od połowy lat 50., po zakończeniu okresu stalinizmu i przystąpieniu Bułgarii do nowo powstałego Układu Warszawskiego. W 1954 Bułgaria otrzymała pierwsze trzy małe okręty podwodne typu M, zastąpione w 1958 przez dwa średnie okręty proj. 613: „Pobieda” i „Sława” (ozn. NATO: "Whiskey"). W zakresie sił nawodnych otrzymano z ZSRR dwie fregaty projektu 50 („Dryzki” i „Smeli” w latach 1957–58), które, wraz z trzecią fregatą tego typu „Bodri”, otrzymaną dopiero w 1985 roku, pozostały w służbie do przełomu lat 80. i 90.. Modernizowano też siły lekkie, otrzymując 8 kutrów torpedowych proj. 123K (1957) i 2 duże ścigacze okrętów podwodnych proj. 122bis ("Kronstadt") (1957) oraz 6 ścigaczy proj. 201M ("SO-1") (1963).
Kolejny etap intensywnej modernizacji i rozwoju marynarki bułgarskiej nastąpił od 1970 roku do połowy lat 80., w ramach trzech planów pięcioletnich. Na wyposażenie weszły wówczas nowocześniejsze typy okrętów, również pochodzenia radzieckiego. W 1973 uzyskano w miejsce poprzednich dwa okręty podwodne proj. 633 ("Romeo") („Sława” i „Pobieda”), a w 1984 – dwa kolejne („Dimitrowski Komsomoł” i „Leninskij Komsomoł”, później jako Sława i „Nadeżda”). W składzie marynarki pojawiły się okręty rakietowe – 3 kutry rakietowe projektu 205 ("Osa") (1972), uzupełnione później przez 3 kutry proj. 205U ("Osa-II", 1979–84). Wprowadzono też 6 nowszych kutrów torpedowych proj. 206 ("Shershen") (1970). Trzonem sił przeciwpodwodnych w miejsce ścigaczy stały się korwety proj. 204 ("Poti"), których liczba ostatecznie osiągnęła 6 (1975–83). Wcielono też do służby nowsze trałowce: 6 projektu 257DM/DME ("Vanya", 1970–85), 4 projektu 1258E ("Yevgenya", 1976–88), 4 projektu 1265E ("Sonya", 1981–85), a w 1975 zbudowano w Bułgarii serię 6 małych trałowców proj. 12582 ("Olya"). W zakresie sił desantowych, podjęto produkcję małych okrętów desantowych proj. 106K ("Vydra"), których ostatecznie powstało 19, a w 1985 też weszły do służby dwa średnie okręty desantowe polskiej budowy proj. 770 ("Polnocny").
Czasy współczesne (od 1989).
Przełom lat 80. i 90. charakteryzowały cięcia w budżecie obronnym związane z kryzysem gospodarczym systemu socjalistycznego, a następnie jego upadkiem i odprężeniem w stosunkach międzynarodowych. Miały wtedy miejsce ostatnie dostawy pojedynczych okrętów radzieckich i wycofywanie starszych jednostek. W 1989 dostarczono jedyny okręt nowszego projektu radzieckich kutrów rakietowych 1241.1 ("Tarantul") „Myłnija”, a w latach 1989–92 dwie korwety proj. 1241.2E („Reszitełni” i „Bodri”). W 1990 roku w skład marynarki weszła pojedyncza fregata proj. 1159 „Smeli” ("Koni I"), służąca następnie jako okręt flagowy floty.
Od 1994 roku marynarka Bułgarii brała udział w ćwiczeniach z państwami NATO w ramach programu Partnerstwo dla Pokoju. Po wejściu Bułgarii do NATO podjęto próby pozyskania okrętów z Zachodu. W 2006 roku ogłoszono zamiar zakupu trzech nowoczesnych francuskich lekkich fregat typu "Gowind 200", lecz względy finansowe spowodowały zaniechanie tego planu. W latach 2005–2009 zakupiono w Belgii trzy wycofywane fregaty rakietowe typu Wielingen („Dryzki”, „Werni”, „Gordi”), które mimo ograniczonych możliwości bojowych i 30 lat służby, wprowadziły nową jakość w marynarce bułgarskiej. Umożliwiły one marynarce bułgarskiej współdziałanie z zespołami morskimi państw zachodnich, zapoczątkowane udziałem „Dryzkiego” w misji ONZ w Libanie w 2007 roku. W 2009 roku także zakupiono belgijski niszczyciel min typu Tripartite. Od 2011 roku, po wycofaniu „Sławy”, Bułgaria nie ma okrętów podwodnych. W 2018 Stany Zjednoczone przekazały Bułgarii trzy szybkie łodzie motorowe klasy RHIB oraz jedną, kabinową jednostkę patrolową, przeznaczone do ochrony wód terytorialnych.
Do 2010 roku Bułgaria zakupiła trzy nowe śmigłowce AS 365 Dauphin dla lotnictwa morskiego, rezygnując z zakupu dalszych trzech z powodów finansowych. Jeden z nich uległ jednak katastrofie w 2017 roku.

</doc>
<doc id="3661162" url="https://pl.wikipedia.org/wiki?curid=3661162" title="Andrzej Marzec">
Andrzej Marzec

Andrzej Kornel Marzec (ur. 26 listopada 1971) – polski historyk mediewista, doktor habilitowany nauk humanistycznych, profesor UJ w Zakładzie Nauk Pomocniczych Historii Instytutu Historii Uniwersytetu Jagiellońskiego.
Życiorys.
W 1995 ukończył studia na Wydziale Historycznym Uniwersytetu Jagiellońskiego. W 2003 uzyskał stopień doktora nauk humanistycznych na podstawie dysertacji "Elita urzędnicza Małopolski w otoczeniu ostatnich koronowanych Piastów". Jego promotorem był Jerzy Wyrozumski.
Pracował w Instytucie Historii im. Tadeusza Manteuffla Polskiej Akademii Nauk, w Pracowni Słownika historyczno-geograficznego Małopolski w średniowieczu. Obecnie jest wykładowcą Uniwersytetu Jagiellońskiego, gdzie prowadzi zajęcia m.in. z nauk pomocniczych historii i paleografii łacińskiej. Prowadzi też kursy dla słuchaczy Jagiellońskiego Uniwersytetu Trzeciego Wieku.
Jego zainteresowania badawcze skupiają się głównie na historii społeczno-politycznej późnośredniowiecznej Polski. Opublikował około stu oryginalnych prac naukowych, w tym kilka książek (jako autor, współautor bądź redaktor). Redagował m.in. biogramy do Polskiego Słownika Biograficznego.
Był prezesem Krakowskiego Oddziału Polskiego Towarzystwa Heraldycznego. Jest członkiem zarządu Towarzystwa Naukowego „Societas Vistulana”.
Regularnie występował w wydawanym w latach 2010–2015 piśmie mówionym "Gadający Pies".
Życie prywatne.
Syn Marty Gibińskiej-Marzec, anglistki, profesor nauk humanistycznych; wnuk Kornela Gibińskiego; brat Magdaleny Heydel. . 
Publikacje (wybór).
Monografie autorskie
Współautorstwo
Redakcja

</doc>
<doc id="3661163" url="https://pl.wikipedia.org/wiki?curid=3661163" title="Daphne Ashbrook">
Daphne Ashbrook

Daphne Lee Ashbrook (ur. 30 stycznia 1963 w Long Beach) – amerykańska aktorka filmowa i telewizyjna, występowała w roli dr Grace Holloway z filmu telewizyjnego pt. "Doctor Who", Dawn Atwood w serialu "Życie na fali" oraz Jackie Kowalski w serialu "W sercu Hollywood".
Jest córką D'Ann i Vernona L. Ashbrook i posiada dwóch braci, Taylora i Dana. 6 września 1988, ze związku z aktorem Lorenzem Lamasem urodziła córkę, Paton Ashbrook (ur. jako Paton Lee Lamas).
Filmografia.
"Źródło":

</doc>
<doc id="3661174" url="https://pl.wikipedia.org/wiki?curid=3661174" title="Georg Iggers">
Georg Iggers

Georg Iggers (ur. 7 grudnia 1926 w Hamburgu, zm. 26 listopada 2017 w Amherst) – niemiecko-amerykański historyk historiografii i teorii historii.
Życiorys.
Pochodził z rodziny żydowskiej, która w 1938 wyemigrowała z Niemiec do USA. Absolwent uniwersytetów w Richmond i Chicago. W latach 1965–1997 był profesorem na Uniwersytecie w Buffalo. Był specjalistą w dziedzinie historiografii komparatywnej i międzykulturowej.

</doc>
<doc id="3661190" url="https://pl.wikipedia.org/wiki?curid=3661190" title="Chongmingia zhengi">
Chongmingia zhengi

Chongmingia zhengi – gatunek ptaka żyjącego we wczesnej kredzie. Zależnie od ujęcia reprezentuje nieznany dotąd takson siostrzany wobec kladu Ornithothoraces lub takson siostrzany wobec kladu złożonego z pozostałych Avialae z wyjątkiem archeopteryksa. Opisany po raz pierwszy w 2015, artykuł w wersji elektronicznej ukazał się w 2016.
Taksonomia.
Po raz pierwszy gatunek opisano w 2015; opis ukazał się na łamach „Scientific Reports”. Odkryto jedynie holotyp, wydobyty z zaliczanych do grupy Jehol osadów z epoki kredy wczesnej w północno-wschodnich Chinach. "Chongmingia zhengi" reprezentuje nieznaną w momencie opisania linię rozwojową, obrazuje różnorodność cech u ówczesnych ptaków. Widełki u "C. zhengi" były sztywne, co wskazuje na ich słabą wydajność i konieczność użycia większej siły przy locie. Z drugiej strony stosunkowo długa kończyna przednia i dobrze rozwinięty grzebień naramienno-piersiowy na kości ramiennej mogą wskazywać na to, że ptak był w stanie zapewnić sobie odpowiednio dużo siły, by wznieść się w powietrze. Obecność gastrolitów wskazuje na powszechność roślinożerności u wczesnych ptaków. Zależnie od ujęcia "C. zhengi" reprezentuje nieznany dotąd takson siostrzany wobec kladu Ornithothoraces, należący do Avialae, lub takson siostrzany wobec kladu złożonego z wszystkich pozostałych Avialae z wyjątkiem archeopteryksa.
Twórcy rodzaju zaproponowali dwa możliwe kladogramy obrazujące pokrewieństwa pomiędzy "Chongmingia zhengi" i pokrewnymi mu taksonami. Propozycję, wedle której nowy rodzaj stanowi grupę siostrzaną wobec kladu złożonego z wszystkich pozostałych Avialae z wyjątkiem archeopteryksa, zaznaczono na zielono, natomiast konkurencyjną hipotezę widzącą w nim grupę siostrzaną Ornithothoraces, przedstawiono barwą niebieską.
Z późniejszej analizy filogenetycznej przeprowadzonej przez Wanga, Stidhama i Zhou (2018) wynika, że "Chongmingia zhengi" był taksonem siostrzanym do gatunku "Jinguofortis perplexus", razem z którym tworzył klad (rodzinę Jinguofortisidae) siostrzany do kladu obejmującego rodzaj "Sapeornis" i grupę Ornithothoraces.
Opis holotypu.
Holotyp stanowi niekompletny szkielet. Brakuje m.in. większości kręgów sprzed synsakrum, które szacunkowo składało się z 7–8 kręgów, czaszki i większości kręgów ogonowych. Odkryto jedynie dwa wolne kręgi ogonowe. Zachowały się niektóre tkanki miękkie i gastrolity. Zwracają uwagę solidnie zbudowane widełki. Podobnie jak u konfuciuzornisa kończyna przednia jest nieco dłuższa od tylnej. W przeciwieństwie do nie-ptasich teropodów, jak np. "Xiaotingia", kość ramienna jest dłuższa od udowej, podobnie jak u wielu mezozoicznych ptaków. Zachowały się, w postaci zwęglonych śladów w skamielinie, pióra pokrywające całe ciało. Ze względu na ich zły stan zidentyfikowano jedynie dwa typy: miękkie pokrywy i podobne współczesnym piórom lotki. Pokrywy nie mają stosin, są miękkie i podobne do włosia, pokrywają całe ciało. W lotkach stosiny są dość cienkie.
Od znanych reprezentantów Avialae "Chongmingia zhengi" różni się m.in. następującymi cechami:

</doc>
<doc id="3661192" url="https://pl.wikipedia.org/wiki?curid=3661192" title="Filipczański Przysłop">
Filipczański Przysłop



</doc>
<doc id="3661193" url="https://pl.wikipedia.org/wiki?curid=3661193" title="Zadnia Sołtysia Kopa">
Zadnia Sołtysia Kopa



</doc>
<doc id="3661195" url="https://pl.wikipedia.org/wiki?curid=3661195" title="Łokomotiw Gorna Orjachowica">
Łokomotiw Gorna Orjachowica

FK Łokomotiw Gorna Orjachowica (bułg. ФК Локомотив Горна Оряховица) – bułgarski klub piłkarski, grający w trzeciej lidze bułgarskiej, mający siedzibę w mieście Gorna Orjachowica.
Historia.
Klub został założony w 1932 roku jako "Zeleżniczarski Sporten Kłub" (Kolejowy Klub Sportowy). W 1944 roku klub połączył się z SC Borisław tworząc "ZSK Borisław". Od 1945 roku klub nosi obecną nazwę "Łokomotiw Gorna Orjachowica". W sezonie 1962/1963 Łokomotiw zwyciężył w rozgrywkach drugiej ligi bułgarskiej i wywalczył historyczny awans do pierwszej ligi. W debiutanckim sezonie w ekstraklasie Bułgarii zajął ostatnie 16. miejsce i wrócił do drugiej ligi. W 1987 roku klub po raz drugi awansował do pierwszej ligi Bułgarii. W sezonach 1989/1990, 1990/1991 i 1993/1994 zajął w niej 8. miejsce, najwyższe w swojej historii. W sezonie 1994/1995 spadł do drugiej ligi.
Stadion.
Swoje domowe mecze klub rozgrywa na stadionie o nazwie Łokomotiw, który może pomieścić 16 tysięcy widzów.

</doc>
<doc id="3661196" url="https://pl.wikipedia.org/wiki?curid=3661196" title="Łokomotiw Gorna Oriachowica">
Łokomotiw Gorna Oriachowica



</doc>
<doc id="3661199" url="https://pl.wikipedia.org/wiki?curid=3661199" title="Lokomotiw Gorna Oriachowica">
Lokomotiw Gorna Oriachowica



</doc>
<doc id="3661201" url="https://pl.wikipedia.org/wiki?curid=3661201" title="Babyrousini">
Babyrousini



</doc>
<doc id="3661203" url="https://pl.wikipedia.org/wiki?curid=3661203" title="Łężna Dolina">
Łężna Dolina



</doc>
<doc id="3661204" url="https://pl.wikipedia.org/wiki?curid=3661204" title="Przednia Sołtysia Przełęcz">
Przednia Sołtysia Przełęcz



</doc>
<doc id="3661205" url="https://pl.wikipedia.org/wiki?curid=3661205" title="Reinhart Koselleck">
Reinhart Koselleck

Reinhart Koselleck (ur. 23 kwietnia 1923 w Görlitz, zm. 3 lutego 2006) – niemiecki historyk, teoretyk historiografii, współtwórca semantyki historycznej.
Życiorys.
Był synem historyka Arno Kosellecka (1891-1977). W 1941 wstąpił ochotniczo do Wehrmachtu i dostał się do niewoli na froncie wschodnim (przebywał w obozie w ZSRR do 1946). Absolwent historii, prawa, socjologii i prawa na uniwersytecie w Heidelbergu i w Bristolu. Był uczniem Carla Schmitta. W latach 1965-1967 profesor nauk politycznych na Uniwersytecie Ruhry w Bochum, 1967-1973 na Uniwersytecie w Heidelbergu, 1973-1988 na Uniwersytecie w Biefeld. Był członkiem wielu akademii i towarzystw naukowych. 

</doc>
<doc id="3661207" url="https://pl.wikipedia.org/wiki?curid=3661207" title="Axel Hannemann">
Axel Hannemann

Axel Hannemann (ur. 27 kwietnia 1945 w Buchhain, zm. 5 czerwca 1962 w Berlinie) – ofiara śmiertelna Muru Berlińskiego postrzelona podczas próby ucieczki przez Sprewę do Berlina Zachodniego.
Okoliczności ucieczki.
5 czerwca 1962 r. Hannemann pojechał pociągiem do Berlina, po czym udał się na most Marschallbrücke, gdzie służby celne kontrolowały wszystkie wschodnioniemieckie statki, które przepływając przez Berlin Zachodni kontynuowały kurs na terytorium NRD. Około godziny 17:15 zeskoczył z mostu na pokład jednego ze statków będących już po kontroli, zostając jednak zauważony przez kapitana, który przerwał kurs i wezwał na pomoc celników. Hannemann rozpoczął szamotaninę z kapitanem, po czym uwolniwszy się, wskoczył do wody i skierował się ku wybrzeżu Berlina Zachodniego. Zauważyli go przy tym dwaj żołnierze służb granicznych, którzy niezwłocznie otworzyli ogień. Trafiony śmiertelnie w głowę Hannemann natychmiast utonął.
Odbywająca się bezpośrednio obok budynku Reichstagu próba ucieczki nie uszła uwadze zachodnioberlińskich policjantów oraz dziennikarzy, którzy sfotografowali wyłowienie zwłok przez wschodnioberlińską straż pożarną. Następnego dnia prasa zachodnioniemiecka poinformowała o „"morderstwie uciekiniera przy Reichstagu"”. Karl Maron, minister spraw wewnętrznych NRD, wydał z kolei oświadczenie o nielegalnej próbie przekroczenia granicy państwa, przy której „przestępca” został zastrzelony. Prokuratura w Berlinie Zachodnim wszczęła dochodzenie przeciwko strzelającym żołnierzom, w wyniku którego jeden z tychże skazany został po zjednoczeniu na karę dwóch lat pozbawienia wolności w zawieszeniu. Odpowiedzialny za śmiertelne postrzelenie Hannemanna drugi z żołnierzy, pełniący jednocześnie funkcję dowódcy posterunku, zmarł jeszcze przed ogłoszeniem wyroku.
O zabitym przypomina jeden z tzw. białych krzyży w miejscu pamięci w pobliżu budynku Reichstagu.

</doc>
<doc id="3661208" url="https://pl.wikipedia.org/wiki?curid=3661208" title="Przednia Sołtysia Kopa">
Przednia Sołtysia Kopa



</doc>
<doc id="3661209" url="https://pl.wikipedia.org/wiki?curid=3661209" title="Średnia Sołtysia Kopa">
Średnia Sołtysia Kopa



</doc>
<doc id="3661210" url="https://pl.wikipedia.org/wiki?curid=3661210" title="Budowlani Żabikowo">
Budowlani Żabikowo



</doc>
<doc id="3661211" url="https://pl.wikipedia.org/wiki?curid=3661211" title="Wyżnia Grota Kasprowa">
Wyżnia Grota Kasprowa



</doc>
<doc id="3661212" url="https://pl.wikipedia.org/wiki?curid=3661212" title="Jaskinia Jaworzyńska">
Jaskinia Jaworzyńska



</doc>
<doc id="3661222" url="https://pl.wikipedia.org/wiki?curid=3661222" title="Ognisko Pracy Pozaszkolnej – Dom Harcerza w Toruniu">
Ognisko Pracy Pozaszkolnej – Dom Harcerza w Toruniu

Ognisko Pracy Pozaszkolnej – Dom Harcerza w Toruniu - publiczna placówka oświatowo-wychowawcza należącą do grupy placówek wychowania pozaszkolnego.
Lokalizacja.
Budynek Domu Harcerza położony jest w Zespole Staromiejskim, a jego siedzibą jest kamienica zwana „Pałacem Meissnerów”, stojąca w południowej pierzei Rynku Staromiejskiego.
Historia.
Początki placówki wychowania pozaszkolnego w Pałacu Meissnerów sięgają roku 1970, kiedy to ówczesne władze miasta przekazały go Młodzieżowemu Domu Kultury. Powstały tam wtedy nowe pracownie tej instytucji, m.in., plastyczna, chórów harcerskich, szachowa. 1 lutego 1987 roku nastąpiło usamodzielnienie się tej instytucji, funkcjonującej odtąd do dnia dzisiejszego pod nazwą - Ognisko Pracy Pozaszkolnej – Dom Harcerza oraz miał miejsce jej dalszy rozwój (otwarto nowe pracownie). Od roku 2004 w ramach Domu Harcerza funkcjonuje Piernikowe Miasteczko, w którym organizuje się wiele ciekawych imprez plenerowych. Od czasu swego powstania instytucja ta zajmuje ważne miejsce na mapie kulturalnej Torunia, pełniąc wraz ze wspomnianym już Młodzieżowym Domem Kultury rolę głównego miejskiego Centrum Kultury, a pod opieką zatrudnionych tam nauczycieli swoje talenty rozwija niemal 800 podopiecznych. 
Organem prowadzącym tę placówkę jest samorząd Torunia, a nadzór pedagogiczny nad nią sprawuje Kujawsko-Pomorski Kurator Oświaty.
22 kwietnia 2017 roku z okazji 30. rocznicy powstania Domu Harcerza odbył się uroczysty koncert, podczas którego można było zobaczyć występy wychowanków tej instytucji w grupach „Puenta”, „Hulaj-Noga”, „The Floor”, „Mozaika” i „Mały Broadway”. Koncert ten miał miejsce w Centrum Kulturalno-Kongresowym Jordanki.
Oddziały.
Od września 2015 roku Dom Harcerza posiada cztery filie: 
Struktura organizacyjna.
Zajęcia.
W Domu Harcerza odbywają się następujące zajęcia zatytułowane:
Kadra.
W Domu Harcerza pracuje 12 pedagogów, 3 pracowników administracyjnych oraz 8 pracowników obsługi. Dyrektorem tej placówki jest Renata Puzdrowska. 

</doc>
<doc id="3661224" url="https://pl.wikipedia.org/wiki?curid=3661224" title="Robert II (książę Burgundii)">
Robert II (książę Burgundii)

Robert II (ur. ok. 1248 r., zm. 9 października 1305 r.) – książę Burgundii od 1272 r. z dynastii burgundzkiej.
Życiorys.
Robert był trzecim synem księcia burgundzkiego Hugona IV i jego pierwszej żony Jolanty, córki hrabiego Dreux Roberta III. Jego dwaj starsi bracia Odo i Jan zmarli jednak przed śmiercią ojca (odpowiedni: w 1269 i 1268 r.), dzięki czemu po śmierci Hugona IV w 1272 r. został księciem Burgundii. Musiał jednak odeprzeć roszczenia do tronu swych bratanic (obaj zmarli bracia mieli córki). W 1279 r. poślubił Agnieszkę (ur. 1260, zm. 1327), najmłodszą córkę króla Francji Ludwika IX Świętego. Służąc królowi uczestniczył m.in. w wyprawie przeciwko Aragonii w 1285 r. oraz kampaniach we Flandrii w 1297, 1302 i 1304 r. Nie zdołał jednak otrzymać hrabstwa Burgundii, o które starał się w 1295 r. W 1284 r. wydał swoją najmłodsza siostrę Agnieszkę (Izabelę) za króla Niemiec Rudolfa I Habsburga, od którego otrzymał potem regencję w Delfinacie.
Robert był znaczną postacią na dworze królów francuskich. Dwie jego córki, Małgorzata i Joanna zostały żonami królewskimi (obie po śmierci ojca).
Rodzina.
W 1279 r. Robert poślubił Agnieszkę (ur. 1260, zm. 1327), najmłodszą córkę króla Francji Ludwika IX Świętego. Z małżeństwa tego pochodziło dziesięcioro dzieci:

</doc>
<doc id="3661227" url="https://pl.wikipedia.org/wiki?curid=3661227" title="Anna Anders">
Anna Anders



</doc>
<doc id="3661228" url="https://pl.wikipedia.org/wiki?curid=3661228" title="Pawieł Pankow">
Pawieł Pankow

Pawieł Wadimowicz Pankow (ros. Павел Вадимович Панков; ur. 14 sierpnia 1995 w Moskwie) – rosyjski siatkarz grający na pozycji rozgrywającego, reprezentant Rosji.
Życie prywatne.
Pochodzi z rodziny siatkarskiej. Jego tata Wadim Pankow jest trenerem Zarieczja Odincowo, a mama Marina Pankowa również była siatkarką zmarła 5 listopada 2015 roku. Jest bratem siatkarki Jekatieriny Kosjanienko, która obecnie występuje w drużynie Zarieczja Odincowo.
Sukcesy klubowe.
Puchar CEV:
Mistrzostwo Rosji:
Puchar Rosji:
Superpuchar Rosji:
Sukcesy reprezentacyjne.
Mistrzostwa Europy Kadetów:
EEVZA:
Mistrzostwa Świata Kadetów:
Mistrzostwa Świata Juniorów:
Olimpijski Festiwal Młodzieży Europy:
Mistrzostwa Europy Juniorów:
Letnia Uniwersjada:
Mistrzostwa Świata U-23:
Liga Narodów:
Igrzyska Olimpijskie:

</doc>
<doc id="3661229" url="https://pl.wikipedia.org/wiki?curid=3661229" title="Spasmophemia">
Spasmophemia



</doc>
<doc id="3661230" url="https://pl.wikipedia.org/wiki?curid=3661230" title="Hugo V (książę Burgundii)">
Hugo V (książę Burgundii)

Hugo V (ur. w 1294 r., zm. w 1315 r.) – książę Burgundii od 1306 r. z dynastii burgundzkiej.
Życiorys.
Hugo był drugim synem księcia burgundzkiego Roberta II i Agnieszki, córki króla Francji Ludwika IX Świętego. Jego starszy brat Jan zmarł w 1297 r. Dlatego w 1305 r., po śmierci Roberta II, to małoletni wówczas Hugo odziedziczył księstwo burgundzkie (nadanie otrzymał w marcu 1306 r.). Rządy w imieniu chorowitego księcia sprawowała matka. Nie ożenił się, jego następcą został młodszy brat Odo IV.

</doc>
<doc id="3661232" url="https://pl.wikipedia.org/wiki?curid=3661232" title="Sudor">
Sudor



</doc>
<doc id="3661233" url="https://pl.wikipedia.org/wiki?curid=3661233" title="Odo IV (książę Burgundii)">
Odo IV (książę Burgundii)

Odo IV (ur. w 1295 r., zm. 3 kwietnia 1349 r.) – książę Burgundii od 1315 r., hrabia Burgundii i hrabia Artois od 1330 r., z dynastii burgundzkiej.
Życiorys.
Odo był trzecim synem księcia burgundzkiego Roberta II i Agnieszki, córki króla Francji Ludwika IX Świętego. Najstarszy brat Jan zmarł w 1297 r. Odo odziedziczył tron burgundzki w 1315 r., po śmierci drugiego brata, Hugona V. Wystąpił przeciwko królowi Francji Filipowi V Wysokiemu próbując dochodzić praw swej siostrzenicy, jedynej córki Ludwika X Kłótliwego i siostry Odona Małgorzaty, Joanny (która żyła na dworze Odona) do tronów Nawarry i Szampanii.
Wreszcie w 1318 r. król Filip oddał Odonowi za żonę swoją najstarszą córkę Joannę, dzięki czemu Odo objął z małżonką w 1330 r. hrabstwo Artois i hrabstwo Burgundii. Król uznał również dziedzictwo siostrzenicy Odona w Szampanii w przypadku swej śmierci bez męskiego potomka. Odtąd Odo stał lojalnie w trudnym okresie wojny stuletniej po stronie królów francuskich, szczególnie Filipa VI Walezjusza, którego żoną była inna z sióstr Odona, Joanna zwana Kulawą. Jednocześnie był jednym z najpotężniejszych ludzi na dworze, na który wprowadził wielu swych ludzi. Bronił Artois i pokonał ligę baronów z hrabstwa Burgundii opowiadających się za przejęciem tronu francuskiego przez króla angielskiego Edwarda III.
Odo dzięki różnym reformom instytucjonalnym oraz zakupowi zamków zdołał wzmocnić władzę książęcą w swych włościach. Założył kartuzję w Beaune. Zmarł wskutek upadku z konia. Ponieważ jego syn Filip zmarł przed jego śmiercią (w 1346 r.), następcą Odona został jego wnuk Filip I z Rouvres.

</doc>
<doc id="3661236" url="https://pl.wikipedia.org/wiki?curid=3661236" title="Erna Kelm">
Erna Kelm

Erna Kelm (ur. 21 lipca 1908 we Frankfurcie nad Odrą, zm. 11 czerwca 1962 w Berlinie) – ofiara śmiertelna Muru Berlińskiego zmarła na skutek utonięcia podczas próby ucieczki do Berlina Zachodniego.
Życiorys.
Urodzona w 1908 r. Erna Kelm miała co najmniej dwójkę dzieci. W 1947 r., w wieku 39 lat wyjechała bez zezwolenia z Poczdamu do Lubeki, gdzie podjęła pracę jako pielęgniarka. Rok później przeniosła się do Berlina Zachodniego, znajdując podobne zatrudnienie w jednym z tamtejszych domów dziecka.
W związku z częstymi wizytami u mieszkających w Poczdamie dzieci wzbudziła podejrzenia władz, zarzucających współpracę z obcym wywiadem, co doprowadziło w grudniu 1953 r. do przesłuchania. Ostatecznie przeniosła się do Poczdamu, gdzie piastowała funkcję kierowniczą w jednym z domów opieki.
Okoliczności śmierci.
Dryfujące w wodach Haweli zwłoki Erny Kelm znalazł rankiem 11 czerwca 1962 r. w okolicach dzielnicy Zehlendorf jeden z wędkarzy. W miejscu tym granica przebiegała przez środek rzeki, oddzielając Poczdam od Berlina Zachodniego. Ofiara miała na sobie pas pływacki oraz zawinięte w wodoszczelny worek dokumenty. Dochodzenie zachodnioberlińskiej policji wykazało, iż ta utonęła podczas próby ucieczki bez jakichkolwiek innych okoliczności towarzyszących. Na wniosek krewnych zwłoki zostały przywiezione do Poczdamu. Prasa zachodnioberlińska poinformowała o śmierci Erny Kelm, która w związku z ówczesnym położeniem politycznym przeszła praktycznie bez echa. Nazwisko ofiary zostało jednak wpisane na oficjalną listę ofiar śmiertelnych Muru Berlińskiego, wymieniono je także w specjalnej broszurze ministerstwa do spraw ogólnoniemieckich, wydanej z okazji pierwszej rocznicy wybudowania muru.

</doc>
<doc id="3661237" url="https://pl.wikipedia.org/wiki?curid=3661237" title="Filip I z Rouvres">
Filip I z Rouvres

Filip I z Rouvres (ur. w 1344 r., zm. 21 listopada 1361 r. w Rouvres-en-Plaine) – książę Burgundii od 1349 r., hrabia Burgundii i hrabia Artois od 1347 r., hrabia Boulogne i hrabia Owernii od 1360 r., z dynastii burgundzkiej.
Życiorys.
Filip był jedynym synem Filipa z Burgundii, syna księcia burgundzkiego Odona IV, oraz Joanny, córki hrabiego Owernii i hrabiego Artois Wilhelma XII. Ponieważ ojciec zmarł w 1346 r., przed śmiercią swoich rodziców, to Filip I w 1347 odziedziczył po swej babce ze strony ojca, Joannie francuskiej hrabstwo Burgundii i Artois, a w 1349 r., po śmierci dziadka Odona IV, księstwo Burgundii. Ponieważ miał wówczas zaledwie parę lat, rząd opiekuńcze w jego imieniu sprawowała jego matka oraz jej nowy mąż król Francji (od 1350 r.) Jan II Dobry.
Jan II Dobry zreformował instytucje burgundzkie na wzór francuski. Gdy w 1356 r. dostał się w bitwie pod Poitiers do niewoli angielskiej, rządy opiekuńcze sprawowała matka. Zmarła w 1360 r. i wówczas Filip odziedziczył po niej hrabstwo Boulogne i hrabstwo Owernii.
Panowanie Filipa przypadło na czasy wojny stuletniej. W 1359 r. wojsko Filipa zostało pokonane przez sprzymierzonego z Anglikami króla Nawarry Karola II Złego, wobec czego Filip w 1360 r. został zmuszony do zawarcia pokoju z królem Anglii Edwardem III. Mimo to Filip wyparł Anglików z Nivernais, a następnie udał się do Artois. Gdy powrócił do Burgundii, zmarł wskutek zarazy.
Filip był żonaty z Małgorzatą, córką hrabiego Flandrii Ludwika de Male. Ponieważ nie pozostawił potomków, na nim wygasła burgundzka linia Kapetyngów. Potężne terytoria zgromadzone pod jego berłem zostały podzielone i przypadły różnym dziedzicom.

</doc>
<doc id="3661238" url="https://pl.wikipedia.org/wiki?curid=3661238" title="Wyścigowe Samochodowe Mistrzostwa Polski 2010">
Wyścigowe Samochodowe Mistrzostwa Polski 2010

Sezon 2010 był pięćdziesiątym czwartym sezonem Wyścigowych Samochodowych Mistrzostw Polski.
Kalendarz.
"Źródło: karolinaautosport.pl", "chronopn.neostrada.pl"
Mistrzowie.
"Źródło: chronopn.neostrada.pl"

</doc>
<doc id="3661240" url="https://pl.wikipedia.org/wiki?curid=3661240" title="Uniwersyteckie Centrum Sportowe UMK w Toruniu">
Uniwersyteckie Centrum Sportowe UMK w Toruniu

Uniwersyteckie Centrum Sportowe UMK w Toruniu - kompleks sportowy Uniwersytetu Mikołaja Kopernika w Toruniu.
Lokalizacja.
Uniwersyteckie Centrum Sportowe UMK położone jest na terenie miasteczka uniwersyteckiego w dzielnicy Bielany. Główne wejście na teren kompleksu znajduje się przy ulicy św. Józefa 17.
Historia.
Pierwsze plany budowy centrum sportowego dla Uniwersytetu sięgają lat 70. XX w., kiedy to rozpoczęto budowę miasteczka uniwersyteckiego na Bielanach, w skład którego miało wejść Studium Wychowania Fizyczne. Jednak realizację tego planu ograniczono do wybudowania dwóch sal gimnastycznych wraz z zapleczem. Kolejną próbę budowy kompleksu sportowego, również bez powodzenia, Uczelnia podjęła na początku lat 90. XX w.
Budowę obecnego Centrum Sportowego rozpoczęto w 2011 roku, a jego uroczyste otwarcie nastąpiło 27 września 2013 roku. Inwestycja została sfinansowana przez samorząd województwa kujawsko-pomorskiego, Ministerstwo Nauki i Szkolnictwa Wyższego, Ministerstwo Sportu i Turystyki oraz ze środków własnych uczelni.
W lutym 2019 roku rozpoczęła się rozbudowa tego centrum o hala sportową, trzy korty tenisowe, boiska do piłki nożnej ze sztuczną nawierzchnią, boiska do koszykówki, siatkówki i dwa miejsca do gry w piłkę plażową oraz ośmiotorową bieżnię o długości 130 metrów. Termin zakończenia prac przewidziano na koniec 2021 roku.
Charakterystyka.
Uniwersyteckie Centrum Sportowe służy do prowadzenia zajęć z wychowania fizycznego dla studentów Uniwersytetu Mikołaja Kopernika. To także miejsce ćwiczeń i rozgrywek wielu drużyn sportowych tej uczelni. Centrum sportowe stanowi również miejsce rekreacji mieszkańców Torunia.
W skład Uniwersyteckiego Centrum Sportowego wchodzą: hala sportowo-widowiskowa, szatnie, siłownia, sala fitness i ścianka wspinaczkowa. Hala tego centrum dostosowana jest do uprawiania różnych dyscyplin sportu, m.in. koszykówki, siatkówki, piłki ręcznej, a dzięki zainstalowaniu kotar można ją dzielić na 3 części i prowadzić zajęcia sportowe z kilku dyscyplin jednocześnie. Na trybunach hali sportowej może zasiąść 250 widzów. Centrum to jest także wyposażone w pływalnię z 25-metrowym basenem, torami do nauki pływania, jacuzzi i zapleczem odnowy biologicznej.
Struktura organizacyjna.
Sekcje.
W 2015 roku działały w Centrum następujące sekcje:
Kadra.
W Centrum Sportowym pracuje 14 nauczycieli, 7 pracowników administracji. Dyrektorem tej placówki jest Krzysztof Wasilkiewicz.

</doc>
<doc id="3661242" url="https://pl.wikipedia.org/wiki?curid=3661242" title="Miroslav Lazanski">
Miroslav Lazanski

Miroslav Lazanski, cyr. Мирослав Лазански (ur. 18 września 1950 w Karlovacu, zm. 3 sierpnia 2021 w Belgradzie) – serbski dziennikarz, pisarz i korespondent wojenny, a także polityk i dyplomata.
Życiorys.
Syn Serbki i Słoweńca. Urodził się na terenie Chorwacji, ukończył studia prawnicze na Uniwersytecie w Zagrzebiu. Pracę dziennikarską rozpoczął w Zagrzebiu, pisząc dla gazety „Vjesnik”, a także m.in. dla czasopism „Danas” i „Start”. W 1991 przeniósł się do Belgradu, został tam dziennikarzem dziennika „Politika”. Wielokrotnie pracował jako korespondent wojenny, relacjonując konflikty zbrojne m.in. w Afganistanie, Czeczeni, Libanie, Zairze, Iraku, Libii, a w latach 90. również na Bałkanach.
Autor publikacji książkowych takich jak: "Jutarnja patrola" (2000), "Bin Laden protiv Amerike" (2001), "Komandosi" (2002), "Hitler je pobedio" (2003), "Vreme izdaje" (2008) i innych.
W 2016 przyjął propozycję Serbskiej Partii Postępowej wystartowania z jej listy w wyborach parlamentarnych. Otrzymał wysokie miejsce na liście wyborczej SNS, uzyskując mandat poselski do Zgromadzenia Narodowego Republiki Serbii.
W 2019 objął stanowisko ambasadora Serbii w Rosji. Funkcję tę pełnił do czasu swojej śmierci w 2021.

</doc>
<doc id="3661245" url="https://pl.wikipedia.org/wiki?curid=3661245" title="Bułgaria na Letnich Igrzyskach Paraolimpijskich 2008">
Bułgaria na Letnich Igrzyskach Paraolimpijskich 2008

Bułgarię na Letnich Igrzyskach Paraolimpijskich 2008 w Pekinie reprezentowało 8 zawodników w 2 konkurencjach.

</doc>
<doc id="3661246" url="https://pl.wikipedia.org/wiki?curid=3661246" title="Andrzej Fryczkowski">
Andrzej Fryczkowski

Andrzej Witold Fryczkowski (ur. 10 października 1939 w Mstyczowie, zm. 11 sierpnia 2015) – polski okulista, doktor habilitowany medycyny, podpułkownik. Profesor okulistyki Ohio State University (1987-1996), docent Wojskowego Instytutu Medycyny Lotniczej (1997-1999) oraz profesor na Wydziale Nauk o Zdrowiu Uniwersytetu Jana Kochanowskiego w Kielcach (od 2002).
Życiorys.
Syn Jana i Anny z domu Kugler. Dyplom lekarski zdobył na Wydziale Lekarskim łódzkiej Wojskowej Akademii Medycznej (WAM) w 1962, gdzie następnie został zatrudniony jako asystent, zdobył specjalizację z okulistyki i doktoryzował się w 1971 na podstawie pracy pt. "Unaczynienie tętnicze odcinka wewnątrzgałkowego i wewnątrzoczodołowego nerwu wzrokowego człowieka". Z łódzkiej WAM został przeniesiony do Kliniki Okulistycznej Centrum Kształcenia Podyplomowego MON w Warszawie, a następnie do Wojskowego Instytutu Higieny i Epidemiologii (1973-1976). Na zaproszenie prof. Julesa Francois wyjechał na stypendium do belgijskiej Gandawy (1975-1976).
Po powrocie z Belgii odszedł z zawodowej służby wojskowej ze względu na stan zdrowia i w 1981 wyjechał do USA na 3-letnie stypendium w Klinice Okulistycznej Uniwersytetu w Karolinie Północnej w Chapel Hill (1981-1984). W Stanach Zjednoczonych spędził łącznie 16 lat. Pracował tam jako okulista w University of Arizona (1984-1987) oraz jako profesor okulistyki w Ohio State University w Columbus (1987-1996). Jako jedyny polski okulista otrzymał w 1995 nagrodę honorową Amerykańskiej Akademii Okulistyki "za znaczący wkład do okulistyki światowej".
Habilitował się w 1995 roku na Akademii Medycznej w Bydgoszczy na podstawie oceny dorobku i rozprawy "Badania budowy układu naczyniowego naczyniówki oka ludzkiego". W latach 1997-1999 pracował jako docent Wojskowego Instytutu Medycyny Lotniczej. 1 października 2002 otrzymał nominację na stanowisko profesora nadzwyczajnego Akademii Świętokrzyskiej im. Jana Kochanowskiego w Kielcach, gdzie został kierownikiem Zakładu Anatomii Prawidłowej, Funkcjonalnej i Rentgenowskiej.
W pracy badawczej i klinicznej zajmował się takimi zagadnieniami jak: anatomia i patologia naczyniówki, mikrokrążenie oka i oczodołu oraz cukrzycowe zmiany patologiczne w oku. W praktyce chirurgicznej wdrażał nowe techniki w przeszczepianiu rogówki, leczeniu jaskry oraz w chirurgii refrakcyjnej i laseroterapii. Był pionierem w hodowli komórek śródbłonka naczyniówki i przeszczepach tych komórek do naczyniówki.
Był członkiem wielu towarzystw, w tym m.in. Polskiego Towarzystwa Okulistycznego, Association for Research in Vision and Ophthalmology, American Medical Association, Research to Prevent Blindness oraz Amerykańskiej Akademii Okulistyki. Swoje prace publikował w czasopismach krajowych i zagranicznych, m.in. w "Klinice Ocznej", "International Ophthalmology" oraz "Cornea".
Odznaczony m.in. Złotym Krzyżem Zasługi (2006). Zmarł 11 sierpnia 2015 roku w wieku 75 lat. Pochowany został na cmentarzu ewangelicko-reformowanym w Warszawie (kwatera 17-1-5).
Był żonaty z Hanną, z którą miał dwóch synów: Krzysztofa i Piotra.

</doc>
<doc id="3661250" url="https://pl.wikipedia.org/wiki?curid=3661250" title="Gazej">
Gazej

Gazej (bułg. "Газей") – szczyt w górach Pirin w Bułgarii położony w bocznym Paśmie Poleżańskim. Wznosi się na wysokość 2761 m n.p.m. i jest jedenastą pod względem wysokości górą Pirinu. Patrząc na niego ze szczytu Poleżanu, odnieść można wrażenie, że jest mały, wznosząc się niewiele ponad Górne Jezioro Poleżanskie, ale jego zachodnie stoki opadają stromo w stronę doliny Demianicy. Szczyt wznosi się majestatycznie nad doliną i jest widoczny również z Doliny Razłog. Poniżej głównego szczytu znajduje się mniejszy, który również wygląda imponująco. Grzbiet o tej samej nazwie tworzy cyrk lodowcowy, w którym znajdują się Gazejski Ezera, jedne z najwyżej położonych jezior na Bałkanach oraz z którego wypływa Gazejska Reka. Przypuszcza się, że nazwa szczytu pochodzi od tureckiego słowa "gaazi", które znaczy "niepokonany".

</doc>
<doc id="3661253" url="https://pl.wikipedia.org/wiki?curid=3661253" title="Robert Herrera">
Robert Herrera

Robert Fabián Herrera Rosas (ur. 1 marca 1989 w Río Branco) – urugwajski piłkarz występujący na pozycji środkowego obrońcy, obecnie zawodnik meksykańskiej Puebli.
Kariera klubowa.
Herrera jest wychowankiem akademii juniorskiej klubu Defensor Sporting ze stołecznego Montevideo. Do pierwszego zespołu został włączony jako dwudziestolatek przez szkoleniowca Jorge da Silvę i w urugwajskiej Primera División zadebiutował 14 marca 2009 w wygranym 3:2 spotkaniu z River Plate Montevideo. Początkowo pełnił rolę głębokiego rezerwowego, w sezonie 2008/2009 zdobywając z Defensorem tytuł wicemistrza kraju, a po upływie kilku miesięcy został jednym z ważniejszych zawodników linii defensywy. W sezonie 2010/2011 zanotował ze swoją ekipą kolejne wicemistrzostwo Urugwaju, zaś premierowego gola w najwyższej klasie rozgrywkowej strzelił 10 października 2012 w wygranej 3:1 konfrontacji z Fénixem. W sezonie 2012/2013 po raz trzeci w karierze wywalczył tytuł wicemistrzowski, zaś ogółem barwy Defensora reprezentował przez ponad sześć lat.
Latem 2015 Herrera na zasadzie wolnego transferu przeniósł się do meksykańskiego klubu Puebla FC. W tamtejszej Liga MX zadebiutował 26 lipca 2015 w wygranym 4:2 meczu z Américą, z miejsca zostając kluczowym graczem ekipy. Pierwszą bramkę w nowym zespole strzelił 26 listopada tego samego roku w zremisowanym 2:2 ligowym pojedynku z Tolucą.
Kariera reprezentacyjna.
W styczniu 2009 Herrera został powołany przez szkoleniowca Diego Aguirre do reprezentacji Urugwaju U-20 na Mistrzostwa Ameryki Południowej U-20. Na wenezuelskich boiskach pełnił rolę podstawowego stopera kadry, rozgrywając siedem z dziewięciu możliwych spotkań (wszystkie z nich w pełnym wymiarze czasowym), zaś jego drużyna zajęła ostatecznie trzecie miejsce w turnieju. Siedem miesięcy później znalazł się w składzie na Mistrzostwa Świata U-20 w Egipcie, podczas których wystąpił w jednym z czterech meczów, pozostając rezerwowym dla duetu środkowych obrońców tworzonego przez Marcelo Silvę i Sebastiána Coatesa. Urugwajczycy – posiadający wówczas w kadrze graczy takich jak Gastón Ramírez, Abel Hernández czy Nicolás Lodeiro – odpadli z młodzieżowego mundialu w 1/8 finału, ulegając w nim Brazylii (1:3).

</doc>
<doc id="3661255" url="https://pl.wikipedia.org/wiki?curid=3661255" title="Cukrzyca typu LADA">
Cukrzyca typu LADA

Utajona autoimmunologiczna cukrzyca dorosłych (ang. "Latent autoimmune diabetes of adults", LADA), także autoimmunologiczna cukrzyca dorosłych o późnym początku jest to rodzaj wolno rozpoznanej cukrzycy typu 1, która występuje u dorosłych, często o wolniejszym przebiegu zachorowania. U dorosłych LADA może być początkowo zdiagnozowana jako cukrzyca typu 2 na podstawie ich wieku, zwłaszcza jeśli mają czynniki ryzyka rozwoju cukrzycy typu 2, takie jak występowanie cukrzycy w rodzinie lub otyłość.
Rozpoznanie opiera się na określeniu wysokiego poziomu cukru we krwi i stwierdzeniu, że niewydolność wysepek, a nie oporność na insulinę jest główną przyczyną; a także niskim poziomem peptydu C i podniesionym poziomem przeciwciał skierowanych przeciwko wyspom Langerhansa. Można ją leczyć tylko zwykłymi doustnymi lekami na cukrzycę typu 2, na pewien okres, po czym leczenie insuliną jest zwykle konieczne. Termin LADA został wprowadzony po raz pierwszy w 1993 roku.
Objawy.
Objawy utajonej cukrzycy autoimmunizacyjnej dorosłych są podobne do tych z innych form cukrzycy: nadmierne pragnienie i oddawanie moczu, często niewyraźne widzenie.
W porównaniu z cukrzycą typu 1 z dzieciństwa, objawy rozwijają się stosunkowo powoli.
Diagnostyka.
Cukrzyca autoimmunologiczna może pozostawać niezdiagnozowana u wielu osób chorych na cukrzycę – szacuje się, że nawet u ponad 50% osób, u których zdiagnozowano cukrzycę typu 2 niezwiązaną z otyłością, może występować w rzeczywistości LADA, choć jednocześnie też nie wszystkie osoby posiadające LADA są faktycznie szczupłe. U wszystkich tych dorosłych, którzy nie są otyli, a u których zdiagnozowano cukrzycę, należy rozważyć przeprowadzenie badań na:
Wskaźnik masy ciała może mieć dość ograniczone zastosowanie w powiązaniu z utajoną autoimmunologiczną cukrzycą.

</doc>
<doc id="3661259" url="https://pl.wikipedia.org/wiki?curid=3661259" title="Musomiszta">
Musomiszta

Musomiszta () – wieś w Bułgarii, w obwodzie Błagoewgrad, w gminie Goce Dełczew. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności 15 września 2015 roku wieś liczyła 2 218 mieszkańców.

</doc>
<doc id="3661261" url="https://pl.wikipedia.org/wiki?curid=3661261" title="Wolfgang Glöde">
Wolfgang Glöde

Wolfgang Glöde (ur. 1 lutego 1949 in Berlinie, zm. 11 czerwca 1962 tamże) – nieletnia ofiara śmiertelna Muru Berlińskiego zmarła wskutek nieumyślnego postrzelenia przez żołnierza wojsk granicznych NRD.
Okoliczności śmierci.
Wolfgang Glöde dorastał wraz z rodzeństwem w kolonii ogródków działkowych „Sorgenfrei”. Z powodu powstałego po drugiej wojnie światowej deficytu mieszkaniowego, rodzina zmuszona została zamieszkać na jednej z parcel tejże. Po budowie muru teren ów znajdował się w bezpośrednim sąsiedztwie granicy, prawo wstępu na tenże posiadali wyłącznie jego mieszkańcy. Z powodu wielu mających miejsce w tym rejonie prób ucieczek, kolonię intensywnie patrolowali żołnierze wojsk granicznych.
W dniu śmierci chłopiec bawił się z dziećmi z sąsiedztwa, nawiązując przy tej okazji rozmowę z żołnierzami mijającego ich patrolu. W związku z prośbą o wyjaśnienie mechanizmu działania karabinka szturmowego AK-47, jeden z żołnierzy zdjął z ramienia broń i przeładował ją. W okolicznościach tych pociągnął za spust, wskutek czego Glöde został postrzelony. Wobec przestrzelenia płuca dziecko zmarło. W wyniku badań okoliczności wypadku wykazano, iż bezpośrednią przyczyną śmierci była nieostrożność żołnierza w obchodzeniu się z bronią przy jednoczesnej znajomości przepisów. Sprawca postrzału został aresztowany i postawiony przed sądem wojskowym.
Reakcje po stronie zachodniej.
Władze Berlina Zachodniego przyjęły początkowo hipotezę o kolejnej nieudanej próbie ucieczki. W mediach informowano o morderstwie ucznia, podczas jednego z przemówień 17 czerwca 1962 r. Konrad Adenauer i Willy Brandt potępili strzały. Dopiero później wyjaśniono, iż w przypadku niniejszym chodziło wyłącznie o nieszczęśliwy wypadek.

</doc>
<doc id="3661262" url="https://pl.wikipedia.org/wiki?curid=3661262" title="Stanisław Piasecki (ksiądz)">
Stanisław Piasecki (ksiądz)

Stanisław Piasecki CM (ur. 5 kwietnia 1885 w Masłowie, zm. 17 sierpnia 1962 w Kurytybie) – polski prezbiter katolicki, misjonarz św. Wincentego a Paulo, dziennikarz i działacz polonijny w latach 1914-1962 w Brazylii, rektor Polskiej Misji Katolickiej w Brazylii (1956-1959).
Życiorys.
Młodość (1885-1914).
Urodził się 5 kwietnia 1885 w Masłowie koło Śremu w rodzinie Franciszka (ur. 1854) i Franciszki z domu Mielcarek (ur. 1861). 23 września 1905 wstąpił do Zgromadzenia Księży Misjonarzy. Następnie studiował teologię i filozofię w Krakowie. 2 lipca 1911 przyjął święcenia kapłańskie. W latach 1911-1914 pracował w parafii św. Rodziny w Tarnowie.
Działalność w Brazylii (1914-1939).
Zdecydował się zostać misjonarzem i wyjechał do Brazylii, do której przybył tuż po wybuchu I wojny światowej (15 sierpnia 1914). Pracował wśród polskich imigrantów w kilku różnych parafiach. Od 1921 zajmował się redagowaniem i wydawaniem tygodnika "Lud" oraz czasopisma "Przyjaciel Rodziny". Angażował się w działalność Centrum Kulturalnego Oświata. Kierował domem dla uczniów pochodzących z interioru. W 1923 pomagał przy organizacji szkoły średniej im. Henryka Sienkiewicza. Odwiedzał rodaków mieszkających w stanach Parana, Santa Catarina i Rio Grande do Sul, gdzie m.in. organizował prezentacje sztuk teatralnych i wyświetlał filmy. W 1927 był uczestnikiem I Kongresu Polonii w Warszawie, na którym reprezentował Centrum Kulturalne Oświata. W latach 1928-1938 pracował w parafii w Rio Ciaro do Sul.
Działalność w Brazylii (1939-1962).
Podczas wojny współpracował z Międzynarodowym Komitetem Czerwonego Krzyża oraz Brazylijskim Komitetem Pomocy Ofiarom Wojny w Polsce. Został członkiem Unii Kulturalnej Polaków w Brazylii. W 1955 został wizytatorem Zgromadzenia Księży Misjonarzy w Brazylii. W 1956 został rektorem Polskiej Misji Katolickiej w Brazylii. W ramach pełnienia tej funkcji odwiedzał polskie kolonie. Po trzech latach pełnienie tej funkcji przeszedł na emeryturę, zamieszkał w Abranches i pomagał proboszczowi tamtejszej parafii Bronisławowi Kozłowskiemu.

</doc>
<doc id="3661263" url="https://pl.wikipedia.org/wiki?curid=3661263" title="Stanisław Piasecki">
Stanisław Piasecki



</doc>
<doc id="3661265" url="https://pl.wikipedia.org/wiki?curid=3661265" title="Aino Aalto">
Aino Aalto

Aino Aalto (ur. 25 stycznia 1894 w Helsinkach, zm. 13 stycznia 1949 tamże)  – fińska architekt i projektantka form przemysłowych, współpracowała zawodowo z mężem projektantem i architektem Alvarem Aalto (1898–1976), dyrektor firmy Artek w latach 1941–1949.
Życiorys.
Aino Aalto urodziła się 25 stycznia 1894 roku w Helsinkach. W 1913 roku ukończyła szkołę dla dziewcząt "Helsingin Suomalainen Tyttökoulu". W latach 1913–1920 studiowała architekturę na Technicznym Uniwersytecie w Helsinkach. Interesowała się projektowaniem mebli i pierwsze zamówienie na projekt mebli do jadalni otrzymała w 1920 roku. Po studiach pracowała w pracowni architekta Oivy Kallio (1884–1964) w Helsinkach a w 1923 roku przeniosła się do biura Gunnara Wahlroosa w Jyväskylä, gdzie również swoją pracownię miał Alvar Aalto. W 1924 roku Aalto zatrudnił Aino i para wzięła ślub. W 1927 roku para przeniosła swoje biuro do Turku. 
W swojej pracy Aalto koncentrowała się na projektach wnętrz oraz na projektach przedmiotów użytkowych, głównie mebli. Aalto znana jest z serii naczyń szklanych „Bölgeblick” wyprodukowanej przez firmę Iittala w 1932 roku – seria produkowana jest do dziś. 
Jej prace cechował funkcjonalizm. Aalto współpracowała głównie z mężem Alvarem a także z historykiem sztuki Nilsem-Gustavem Hahlem (1904–1941) i kolekcjonerką sztuki Maire Gullichsen (1907–2007) – współzałożycielami w 1935 roku, obok małżeństwa Aalto, firmy Artek. Aino Aalto kierowała firmą od 1941 roku aż do śmierci w 1949. 
Aalto zmarła 13 stycznia 1949 w Helsinkach.

</doc>
<doc id="3661268" url="https://pl.wikipedia.org/wiki?curid=3661268" title="Jadranka Jovanović">
Jadranka Jovanović

Jadranka Jovanović, cyr. Јадранка Јовановић (ur. 8 stycznia 1958 w Belgradie) – serbska śpiewaczka operowa, mezzosopran, primadonna opery w Teatrze Narodowym w Belgradzie.
Życiorys.
Ukończyła studia z zakresu teorii muzyki oraz śpiewu solowego na wydziale muzyki Akademii Sztuk w Belgradzie. Zadebiutowała w operze rolą Rozyny w "Cyruliku sewilskim". Od tegoż czasu związana z belgradzkim Teatrem Narodowym, wykonując główne role mezzosopranowe. Karierę międzynarodową zaczęła w połowie lat 80., kiedy to wystąpiła we włoskim teatrze La Scala. Śpiewała głównie na scenach operowych we Włoszech (m.in. u boku José Carrerasa), występowała również m.in. w Hiszpanii, Francji, Brazylii, Meksyku i Japonii. W 2013 odbyła tournée w Stanach Zjednoczonych, śpiewając w Carnegie Hall i Kennedy Center.
W 2016 przyjęła propozycję Serbskiej Partii Postępowej wystartowania z jej listy w wyborach parlamentarnych. W tymże roku, w 2020 oraz w 2022 otrzymywała mandatowe miejsce na liście wyborczej SNS, uzyskując wówczas wybór do Zgromadzenia Narodowego Republiki Serbii.

</doc>
<doc id="3661271" url="https://pl.wikipedia.org/wiki?curid=3661271" title="Igor Markin">
Igor Markin

Igor Nikołajewicz Markin (; ur. 1967 w Moskwie) – rosyjski przedsiębiorca i kolekcjoner sztuki, właściciel Muzeum Sztuki Aktualnej Art4.ru.
Życiorys.
Urodził się w rodzinie ekonomistki i inżyniera budowlańca. Po ukończeniu Moskiewskiego Instytutu Łączności w 1992 roku pracował jako inżynier radiowiec w Instytucie Naukowo-Badawczym Radia, ale po upływie kilku miesięcy porzucił tę pracę i zajął się handlem. Z początku sprzedawał lodówki i pralki, potem zaczął handlować żaluzjami. Znalazł producentów w Polsce, gdzie rozpoczął współpracę z Maciejem Pawłowskim, właścicielem warszawskiej firmy „Dormax-Blinds”. W 1993 roku razem z przyjacielem Konstantinem Prokofjewem () założył własną firmę, którą nazwano PROMA, co znaczy „Prokofiew i Markin”. Wybudował trzy zakłady przemysłowe do produkcji żaluzji, został współzałożycielem i jednym z trzech współwłaścicieli firmy „Proplex” (), która obecnie kontroluje ponad 10% rynku systemów zaciemnień wnętrz i zajmuje trzecie miejsce w Rosji pod względem udziału w produkcji wyrobów z plastiku dla okien. Majątek Markina szacowany jest na 60 mln dolarów.
W 2007 Markin otworzył Muzeum Sztuki Aktualnej Art4.ru, jedyne prywatne muzeum w Moskwie. Według rosyjskiego czasopisma „” Markin należy do 50 najbardziej wpływowych ludzi w rosyjskim świecie sztuki.
Życie prywatne.
Był trzykrotnie żonaty, ma dwójkę dzieci.

</doc>
<doc id="3661272" url="https://pl.wikipedia.org/wiki?curid=3661272" title="Leszek K. Gilejko">
Leszek K. Gilejko



</doc>
<doc id="3661275" url="https://pl.wikipedia.org/wiki?curid=3661275" title="Presława">
Presława

Petja Kolewa Iwanowa (), znana pod pseudonimem artystycznym Presława (; ur. 26 czerwca 1984 w Dobriczu) – bułgarska piosenkarka wykonująca muzykę pop.
Petja Kolewa Iwanowa ukończyła średnią szkołę muzyczną w Dobriczu w klasie śpiewu ludowego. Instrumentem muzycznym, któremu poświęciła najwięcej czasu były skrzypce. Siostra Presławy – Iwelina Kolewa (starsza od niej o 3,5 roku) – jest również piosenkarką (także podpisała kontrakt z wydawnictwem muzycznym Pajner). Zaczęła śpiewać w wieku 15 lat – zaczęła wówczas z dużym sukcesem występować w restauracjach. Odkrywcą jej talentu był Miłko Kałajdżiew, który objął ją patronatem artystycznym i pomógł jej zaistnieć w branży muzycznej. Od samego początku związała się z wydawnictwem płytowym Pajner. Pierwszym utworem Presławy była piosenka "Neżen reket" (bułg. Нежен рекет), którą zaśpiewała wiosną 2004 roku w duecie z Miłko Kałajdżiewem. W tym czasie nie używała jeszcze swojego pseudonimu artystycznego, a kompozycje sygnowała swoim imieniem – Petja. Wkrótce wydała swoją pierwszą solową piosenkę "Tazi noszt bezumna" (bułg. Тази нощ безумна), która znalazła się na jej debiutanckim albumie studyjnym "Presława". W 2005 roku Presława wydała jeden ze swoich największych przebojów, który przyniósł jej sławę w całej Bułgarii – "Djawołsko żełanie" (bułg. Дяволско желание). Piosenkarka została zaproszona do udziału w trasie koncertowej Planeta Prima 2005, podczas której występowała z największymi gwiazdami bułgarskiej muzyki pop. Od tego czasu kariera wokalistki nabrała dynamizmu. Obecnie jest zaliczana do największych gwiazd bułgarskiej sceny muzycznej.

</doc>
<doc id="3661277" url="https://pl.wikipedia.org/wiki?curid=3661277" title="Bombardowanie Bułgarii w czasie II wojny światowej">
Bombardowanie Bułgarii w czasie II wojny światowej

Bombardowanie Bułgarii – seria alianckich bombardowań wymierzona przeciwko Bułgarii, przeprowadzonych od wiosny 1941 do jesieni 1944 przez Siły Powietrzne Wielkiej Brytanii oraz Siły Powietrzne Stanów Zjednoczonych, w czasie II wojny światowej.
W dniu 12 grudnia 1941 Wielka Brytania wypowiedziała wojnę Carstwu Bułgarii. Chociaż Bułgaria nie brała udziału w jakichkolwiek działaniach wojskowych i zawsze mocno odmawiała takim żądaniom ze strony Niemiec, to została zbombardowana przez anglo-amerykańskie siły powietrzne. Najwięcej strat poniosła Sofia. Zniszczonych zostało wiele domostw oraz budynków publicznych, m.in.: Aleksandrowski szpital, sierociniec Car Boris I, Teatr Narodowy, Wielka Synagoga Sofijska, Żydowska Biblioteka, która przechowywała bezcenną kolekcję średniowiecznych pism rabinicznych, Pierwszy Ewangelicki Kościół, katolicka Katedra św. Józefa, Cerkiew św. Mikołaja, Cerkiew św. Spasa, średniowieczna świątynia św. Mikołaja, Cerkiew Przemienienia Pańskiego, Miejska Biblioteka, Urząd synodalny, Uniwersytet Sofijski im. św. Klemensa z Ochrydy, Akademia teologiczna, Narodowa Akademia Sztuki, Francuska szkoła katolicka, franciszkańska szkoła katolicka św. Maryi.
Zginęło oraz zostało rannych 8 952 Bułgarów, zostało zniszczonych 12 657 budynków.

</doc>
<doc id="3661278" url="https://pl.wikipedia.org/wiki?curid=3661278" title="Zelendoł">
Zelendoł

Zelendoł () – wieś w Bułgarii, w obwodzie Błagoewgrad, w gminie Błagoewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 marca 2018 roku miejscowość liczyła 211 mieszkańców.

</doc>
<doc id="3661279" url="https://pl.wikipedia.org/wiki?curid=3661279" title="Obeł">
Obeł

Obeł () – wieś w Bułgarii, w obwodzie Błagoewgrad, w gminie Błagoewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności 15 września 2018 roku wieś liczyła 31 mieszkańców.

</doc>
<doc id="3661280" url="https://pl.wikipedia.org/wiki?curid=3661280" title="Goran Knežević">
Goran Knežević

Goran Knežević (cyr. Горан Кнежевић; ur. 12 maja 1957 w Banatskim Karlovacu) – serbski polityk, samorządowiec, przedsiębiorca, koszykarz i działacz sportowy, parlamentarzysta, w latach 2012–2013 minister rolnictwa, od 2016 do 2020 minister gospodarki.
Życiorys.
Ukończył szkołę średnią w Zrenjaninie, a następnie studia ekonomiczne na Uniwersytecie w Belgradzie. W młodości był profesjonalnym koszykarzem, występował w drużynach ze Zrenjanina i Nowego Sadu, później w Partizanie Belgrad. Z tym ostatnim klubem w sezonie 1978/1979 wywalczył mistrzostwo i puchar Jugosławii, a także Puchar Koracia.
Pracę zawodową rozpoczął w kombinacie „Servo Mihalj” w rodzinnej miejscowości, później zajmował się prowadzeniem własnej działalności gospodarczej. Zaangażował się w działalność polityczną w ramach Partii Demokratycznej, w 2000 stanął na czele tego ugrupowania w Zrenjaninie. W 2003 uzyskał mandat posła do Zgromadzenia Narodowego. W 2004 i 2008 był natomiast wybierany na burmistrza Zrenjanina. Od 2005 do 2006 był prezesem federacji koszykarskiej Serbii i Czarnogóry.
W październiku 2008 Goran Knežević został tymczasowo aresztowany pod zarzutami korupcji i defraudacji, zwolniono go po trzynastu miesiącach, w międzyczasie (w kwietniu 2009) odwołując z urzędu burmistrza. Polityk nie przyznał się do sprawstwa, uznając postępowanie karne za motywowane politycznie. W listopadzie 2012 został uniewinniony od popełnienia zarzucanych mu czynów.
W 2010 dołączył do Serbskiej Partii Postępowej, obejmując funkcję jej wiceprzewodniczącego. W lipcu 2012 ponownie stanął na czele władz miejskich. Zrezygnował jeszcze w tym samym miesiącu w związku z nominacją na urząd ministra rolnictwa, leśnictwa i gospodarki wodnej w rządzie Ivicy Dačicia. Stanowisko to zajmował do września 2013. W 2014 i 2016 z ramienia postępowców uzyskiwał mandat poselski. W sierpniu 2016 powrócił w skład administracji rządowej jako minister gospodarki w drugim gabinecie Aleksandara Vučicia. Pozostał na tej funkcji również w utworzonym w czerwcu 2017 rządzie Any Brnabić. Zakończył urzędowanie w październiku 2020.

</doc>
<doc id="3661285" url="https://pl.wikipedia.org/wiki?curid=3661285" title="Tatjana Stiffler">
Tatjana Stiffler

Tatjana Stiffler (ur. 10 listopada 1988) – szwajcarska biegaczka narciarska, zawodniczka klubu SAS BErn.
Kariera.
Po raz pierwszy na arenie międzynarodowej pojawiła się w 27 listopada 2004 roku, podczas zawodów FIS Race we szwajcarskiej miejscowości Ulrichen, gdzie uplasowała się na 35. pozycji na dystansie 5 km stylem dowolnym.
W Pucharze Świata zadebiutowała 29 listopada 2008 roku w Ruce, w sprincie stylem dowolnym uplasowała się na 49. pozycji. Pierwsze pucharowe punkty wywalczyła podczas PŚ w Otepää, gdzie w sprincie stylem klasycznym uplasowała się na 30. pozycji.

</doc>
<doc id="3661287" url="https://pl.wikipedia.org/wiki?curid=3661287" title="Saurauia">
Saurauia

Saurauia – rodzaj z rodziny aktinidiowatych ("Actinidiaceae "). Obejmuje ok. 300 gatunków drzew i krzewów rosnących w Azji i w obu kontynentach amerykańskich, z największym zróżnicowaniem w strefie tropikalnej.
Systematyka.
Jeden z trzech rodzajów klasyfikowanych do rodziny aktinidiowatych "Actinidiaceae", która wraz z siostrzaną rodziną "Roridulaceae" należą do rzędu wrzosowców wchodzącego w skład grupy astrowych (asterids) w obrębie dwuliściennych właściwych (eudicots).

</doc>
<doc id="3661290" url="https://pl.wikipedia.org/wiki?curid=3661290" title="Clematoclethra">
Clematoclethra

Clematoclethra – monotypowy rodzaj z rodziny aktinidiowatych ("Actinidiaceae "), z jednym gatunkiem – Clematoclethra giraldii Diels (Bot. Jahrb. Syst. 29: 472. 1900), będącym endemitem Chin. Rośnie w lasach i zaroślach na stokach i w dolinach gór, na rzędnej od 1000 do 3900 m n.p.m.
Systematyka.
Jeden z trzech rodzajów klasyfikowanych do rodziny aktinidiowatych "Actinidiaceae", która wraz z siostrzaną rodziną "Roridulaceae" należą do rzędu wrzosowców wchodzącego w skład grupy astrowych (asterids) w obrębie dwuliściennych właściwych (eudicots).
W obrębie gatunku wyróżnia się podgatunek nominatywny i trzy inne:

</doc>
<doc id="3661291" url="https://pl.wikipedia.org/wiki?curid=3661291" title="Maya MacIsaac-Jones">
Maya MacIsaac-Jones

Maya MacIsaac-Jones (ur. 27 maja 1995 w Athabasca) – kanadyjska biegaczka narciarska, zawodniczka klubu Rocky Mountain Racers.
Kariera.
Po raz pierwszy na arenie międzynarodowej pojawiła się w 8 stycznia 2011 roku, podczas zawodów Noram Cup w kanadyjskiej miejscowości Thunder Bay, gdzie uplasowała się na 23. pozycji w spricie stylem klasycznym.
W Pucharze Świata zadebiutowała 8 grudnia 2012 roku w Québecu, gdzie uplasowała się na 53. pozycji w sprincie stylem dowolnym. Pierwsze pucharowe punkty wywalczyła podczas pierwszego etapu Ski Tour Kanada w Gatineau, gdzie uplasowała się na 29. pozycji w spricie stylem dowolnym.

</doc>
<doc id="3661292" url="https://pl.wikipedia.org/wiki?curid=3661292" title="Elizabeth Marvel">
Elizabeth Marvel

Elizabeth Allen Marvel (ur. 27 listopada 1969 w Los Angeles) – amerykańska aktorka teatralna, telewizyjna i filmowa.
Życiorys.
Wczesne lata.
Urodziła się w Los Angeles w Kalifornii jako córka Alo, gospodyni domowej, i Toma, prezesa przedsiębiorstwa Heyco Metals z Reading, działającego w branży metalurgicznej. Wychowywała się z dwoma starszymi braćmi w Mohnton w Pensylwanii. Jako dziecko często chorowała, zdiagnozowano u niej astmę. Gdy miała 11 lat, jej ojciec zmarł w wieku 45 lat na zawał mięśnia sercowego. Kiedy miała 13 lat, jej matka ponownie wyszła za mąż i przeprowadziła się z mężem na Sycylię. Elizabeth Marvel została wysłana do Interlochen Arts Academy, szkoły z internatem w Michigan. W 1988 podczas pobytu w Londynie była pod wrażeniem Vanessy Redgrave w sztuce Eugene’a O’Neilla "Dotyk poety"; wzbudziło to w niej chęć zostania aktorką. Kształciła się w nowojorskiej Juilliard School.
Kariera.
W 1992 zadebiutowała w roli Isabelli w komedii Williama Shakespeare’a "Miarka za miarkę" na kanadyjskim festiwalu w Stratford. Po raz pierwszy na Broadwayu pojawiła się w roli Maszy w sztuce Antona Czechowa "Mewa". Potem występowała w innych broadwayowskich przedstawieniach: "Święta Joanna" George’a Bernarda Shawa (1993) w roli tytułowej św. Joanny d’Arc, "Sztuka wyboru" Ronalda Harwooda (1996) jako Emmi Straube, "An American Daughter" Wendy Wasserstein (1997) jako Quincy Quince, "Seascape" Edwarda Albeego (2005) w roli Sarah, "Other Desert Cities" (2012) jako Brooke Wyeth czy "Piknik" Williama Inge’a (2013) w roli Rosemary Sydney z Ellen Burstyn, Mare Winningham i Sebastianem Stanem. W 2009 była nominowana do Drama Desk Award dla najlepszej aktorki w sztuce teatralnej za rolę w "Pięćdziesięciu słowach".
Karierę sceniczną kontynuowała, grając w takich spektaklach off-broadwayowskich jak "Troilus i Kresyda" (1995) jako Kresyda, "Król Lear" (1996) w roli Regan, "Henryk V" (1996) jako Katarzyna (przedstawieniu prezentowanym na festiwalu szekspirowskim w Nowym Jorku) i "Makbet" (1999) w roli Lady Makbet. Nagradzana Obie Award dla najlepszej aktorki za role w sztukach: "Mezalians" George’a Bernarda Shawa (1998) jako Lina Szczepanowska, "Teresa Raquin" Émile’a Zoli (1998) w tytułowej roli, "Tramwaj zwany pożądaniem" (2000) jako Blanche DuBois i "Hedda Gabler" Henrika Ibsena (2005) w roli tytułowej. W 2019 powróciła na Broadway w "Królu Learze" w roli Goneril, najstarszej z trzech córek tytułowego króla (Glenda Jackson).
Jej pierwszą rolą telewizyjną była postać Amy Marshall w serialu policyjnym NBC "Wydział zabójstw Baltimore" (1998). Po debiucie w filmie fabularnym w roli niewidomej adwokatki Caroline Shepard w niezależnym dramacie "Ten Hundred Kings" (2000), otrzymała jedną z głównych ról (policjantki Nancy Parras) w serialu kryminalnym "Bez pardonu" (wcielała się w nią w latach 2000–2004). W filmie wcieliła się w postać dorosłej Mattie Ross w "Prawdziwym męstwie". Zagrała także w takich produkcjach jak "Tajne przez poufne", "Dziedzictwo Bourne’a", "Lincoln" i "Weekend z królem". Występowała w "Prawie i porządku", "Siostrze Jackie", "Impersonalnych" i "Fargo". W 2014 dołączyła do obsady "House of Cards" w roli Heather Dunbar.
Życie prywatne.
4 września 2004 wyszła za mąż za aktora Billa Campa, którego poznała na studiach w Juilliard School. Mają syna Silasa (ur. 2007).

</doc>
<doc id="3661295" url="https://pl.wikipedia.org/wiki?curid=3661295" title="Ogólnopolski Festiwal Sztuki Reżyserskiej &quot;Interpretacje&quot;">
Ogólnopolski Festiwal Sztuki Reżyserskiej &quot;Interpretacje&quot;



</doc>
<doc id="3661297" url="https://pl.wikipedia.org/wiki?curid=3661297" title="Lee Joon-hoo">
Lee Joon-hoo



</doc>
<doc id="3661302" url="https://pl.wikipedia.org/wiki?curid=3661302" title="Celina Gładkowska">
Celina Gładkowska

Celina Gładkowska z Wołowskich (ur. 1859 w Szwajcarii, zm. 23 grudnia 1892 w Warszawie, ps. "Julian Morosz") – polska powieściopisarka i nowelistka.
Współpracowała z Nowinami, Gazetą Polską oraz Gazetą Świąteczną. Od 1877 pracowała jako nauczycielka. W tym samym roku ukazała się jej pierwsza powieść pt. "Złota niteczka". Za nowelę "Noblesse oblige" otrzymała w 1890 I nagrodę w konkursie organizowanym przez Ziarno. W 1892 ukazała się powieść "A kiedy ono nie takie!", rok później zaś "Na scenie i za kulisami".

</doc>
<doc id="3661304" url="https://pl.wikipedia.org/wiki?curid=3661304" title="Niżnia Filipczańska Przełęcz">
Niżnia Filipczańska Przełęcz

Niżnia Filipczańska Przełęcz (1199 m) – szerokie siodło w reglowym paśmie Kop Sołtysich w polskich Tatrach Wysokich. Oddziela Przysłop Filipczański od Filipczańskiego Wierchu (1223 m). Stoki południowo-wschodnie spod przełęczy opadają do doliny Filipka, północno-zachodnie do Żlebu za Skałką.
W pobliżu przełęczy znajduje się jaskinia Szczelina za Paśnikiem.
Rejon przełęczy porasta las świerkowy i nie prowadzi przez nią żaden szlak turystyczny. Nieco powyżej przełęczy na Filipczańskim Przysłopie znajdują się duże trawiaste obszary, obecnie zarastające lasem. Dawniej były to tereny pasterskie Hali Filipka&gt;.

</doc>
<doc id="3661305" url="https://pl.wikipedia.org/wiki?curid=3661305" title="Wiktorówki">
Wiktorówki

Wiktorówki – rozciągająca się na wysokości około 1000–1300 m n.p.m. dolna część zboczy w północnym ramieniu Gęsiej Szyi w polskich Tatrach Wysokich. Wiktorówki stanowią orograficznie lewe zbocza Doliny Złotej. W pobliżu znajduje się Rusinowa Polana.
Wiktorówki porasta las świerkowy, ale jest na nim niewielki wyrąb, na którym wybudowano Sanktuarium Maryjne na Wiktorówkach.

</doc>
<doc id="3661308" url="https://pl.wikipedia.org/wiki?curid=3661308" title="Qu'Appelle (miasto)">
Qu'Appelle (miasto)



</doc>
<doc id="3661311" url="https://pl.wikipedia.org/wiki?curid=3661311" title="Michał Ciemniewski">
Michał Ciemniewski

Michał Ciemniewski herbu Prawdzic – podstoli ciechanowski w latach 1771–1778, cześnik ciechanowski w 1765 roku.
Jako poseł ziemi ciechanowskiej na sejm elekcyjny był elektorem Stanisława Augusta Poniatowskiego w 1764 roku z ziemi ciechanowskiej.

</doc>
<doc id="3661314" url="https://pl.wikipedia.org/wiki?curid=3661314" title="Jan Ludwik Łopacki">
Jan Ludwik Łopacki

Jan Ludwik Łopacki herbu Lubicz – skarbnik ciechanowski i rotmistrz powiatu przasnyskiego w 1764 roku.
Jako poseł ziemi ciechanowskiej na sejm elekcyjny był elektorem Stanisława Augusta Poniatowskiego w 1764 roku z ziemi ciechanowskiej.

</doc>
<doc id="3661318" url="https://pl.wikipedia.org/wiki?curid=3661318" title="Maciej Kicki">
Maciej Kicki

Maciej Kicki herbu Gozdawa – porucznik ziemi ciechanowskiej w 1764 roku.
Był elektorem Stanisława Augusta Poniatowskiego w 1764 roku z ziemi ciechanowskiej.

</doc>
<doc id="3661321" url="https://pl.wikipedia.org/wiki?curid=3661321" title="Wikipedia też jest kobietą">
Wikipedia też jest kobietą



</doc>
<doc id="3661322" url="https://pl.wikipedia.org/wiki?curid=3661322" title="Oskar Lesser">
Oskar Lesser



</doc>
<doc id="3661330" url="https://pl.wikipedia.org/wiki?curid=3661330" title="Fileb">
Fileb

Fileb (gr. , "Philebos") – dialog Platona, napisany około roku 350 przed Chrystusem. Zaliczany do dialogów późnych.
Rozmówcy spierają się o to, czy najwyższe Dobro polega na przyjemności czy na mądrości. 
Zamiarem Platona było wykazać, że zarówno przyjemność sama w sobie, jak i wiedza sama w sobie nie może być dobra, a zatem dobre życie musi być mieszaniną przyjemności i wiedzy (poznania). A więc pojawiają się pytania, który element ma dominować, i który ma stanowić ograniczenie dla drugiego. Sokrates twierdzi, że to wiedza ma być granicą dla przyjemności (tzn, dozwolone są te przyjemności, które sprzyjają pełnemu rozwojowi umysłowemu).
Dialog zawiera psychologiczne i etyczne analizy przyjemności i mądrości oraz klasyfikacje pierwszych zasad i przyczyn, przyjemności i rodzajów wiedzy.

</doc>
<doc id="3661350" url="https://pl.wikipedia.org/wiki?curid=3661350" title="Antoni Glinka">
Antoni Glinka

Antoni Glinka herbu Trzaska Ur. ok. 1710, zm. 21 maja 1772 – podkomorzy łomżyński i starosta makowski w latach 1754-1771, łowczy różański w 1746 roku, pisarz grodzki i ziemski łomżyński w latach 1746-1751.
Życiorys.
Syn Stanisława Glinki, ojciec Mikołaja Glinki, starosty makowskiego.
Poseł ziemi łomżyńskiej na sejm konwokacyjny 1764 roku. Był członkiem konfederacji generalnej 1764 roku. Jako poseł ziemi łomżyńskiej na sejm elekcyjny był elektorem Stanisława Augusta Poniatowskiego w 1764 roku z ziemi łomżyńskiej.

</doc>
<doc id="3661356" url="https://pl.wikipedia.org/wiki?curid=3661356" title="Nauki o zdrowiu">
Nauki o zdrowiu

Nauki o zdrowiu – dziedzina nauk medycznych, której przedmiotem zainteresowania są badania nad praktykowaniem szeroko rozumianych zawodów medycznych, z wyłączeniem lekarzy, a więc pielęgniarstwa, położnictwa, fizjoterapii, ratownictwa medycznego, dietetyki, asystentów stomatologicznych, higienistek, administracji ochrony zdrowia, ortoptyki, protetyki itp.
Według definicji zaproponowanej przez Lesława Niebroja, do nauk o zdrowiu nie powinno się zaliczać metanauk medycznych, takich jak historia medycyny, socjologia medycyny czy psychologia medycyny. W literaturze anglojęzycznej "health science" jest bliskie pojęciu nauk medycznych.
W polskim systemie klasyfikacji nauk dziedzina nauk o zdrowiu została wyodrębniona w ramach obszaru nauk medycznych i nauk o zdrowiu w 2011 roku.

</doc>
<doc id="3661357" url="https://pl.wikipedia.org/wiki?curid=3661357" title="Dziedzina nauk o zdrowiu">
Dziedzina nauk o zdrowiu



</doc>
<doc id="3661368" url="https://pl.wikipedia.org/wiki?curid=3661368" title="Aleksandr Riażskich">
Aleksandr Riażskich

Aleksandr Aleksandrowicz Riażskich (ros. Александр Александрович Ряжских, ur. 29 lipca 1931 we wsi Nowo-Żywotinskoje w obwodzie woroneskim, zm. 7 stycznia 2009 w Moskwie) – radziecki generał pułkownik.
Życiorys.
Po ukończeniu szkoły, w październiku 1950 wstąpił do Armii Radzieckiej. W 1955 ukończył wyższą inżynieryjną szkołę artylerii w Rostowie i został szefem wydziału baterii 77 Brygady Inżynieryjnej Wojsk Rakietowych Przeznaczenia Strategicznego ZSRR. Od sierpnia 1957 służył na poligonie Bajkonur kolejno jako dowódca drużyny, kierownik grupy kompleksowej, główny inżynier 69 Brygady i szef wydziału poligonu. Od czerwca 1963 do lipca 1970 starszy oficer, zastępca szefa wydziału i szef wydziału Głównego Zarządu Eksploatacji Uzbrojenia Rakietowego, od lipca 1970 do lipca 1975 zastępca dowódcy Orenburskiej Armii Rakietowej ds. Uzbrojenia - główny inżynier armii rakietowej i członek jej Rady Wojskowej. Od lipca 1975 do grudnia 1977 szef Wydziału I, a od grudnia 1977 do września 1984 I zastępca szefa Głównego Zarządu Uzbrojenia Rakietowego - zastępca głównodowodzącego Wojskami Rakietowymi Przeznaczenia Strategicznego ZSRR ds. uzbrojenia, od 16 września 1984 do 2 czerwca 1993 szef Głównego Zarządu Uzbrojenia Rakietowego - zastępca głównodowodzącego Wojskami Rakietowymi Przeznaczenia Strategicznego ds. uzbrojenia, następnie zakończył służbę wojskową. Doktor nauk technicznych (1985).
Odznaczenia i nagrody.
I medale.

</doc>
<doc id="3661370" url="https://pl.wikipedia.org/wiki?curid=3661370" title="Moskiewski Uniwersytet Techniczny Łączności i Informatyki">
Moskiewski Uniwersytet Techniczny Łączności i Informatyki

Moskiewski Uniwersytet Techniczny Łączności i Informatyki () – uczelnia w Rosji, kształcąca studentów w dziedzinie technologii informatycznych, radiotechniki, telekomunikacji i elektroniki.
Dzieje.
Uczelnia powstała w 1921 roku w Moskwie jako Instytut Łączności Ludowej im. Wadima Podbielskiego. Do 1992 r. Uniwersytet działał jako Moskiewski Instytut Łączności. W latach 1946—1988 nosił nazwę "Moskiewski Elektrotechniczny Instytut Łączności" (). Obecnie uniwersytet jest członkiem Europejskiego Stowarzyszenia Edukacji Inżynierskiej (SEFI) i Międzynarodowego Związku Telekomunikacyjnego.

</doc>
<doc id="3661371" url="https://pl.wikipedia.org/wiki?curid=3661371" title="Moskiewski Instytut Łączności">
Moskiewski Instytut Łączności



</doc>
<doc id="3661381" url="https://pl.wikipedia.org/wiki?curid=3661381" title="Ludwik Mostowski">
Ludwik Mostowski

Ludwik Mostowski herbu Dołęga – cześnik łomżyński w 1750 roku.
Jako poseł ziemi łomżyńskiej na sejm elekcyjny był elektorem Stanisława Augusta Poniatowskiego w 1764 roku z ziemi łomżyńskiej.

</doc>
<doc id="3661392" url="https://pl.wikipedia.org/wiki?curid=3661392" title="Migdol">
Migdol

Migdol (hebr. "migdōl" – wieża, staroegip. "mktr") – zachodniosemickie określenie warownej wieży lub podobnego umocnienia występującego na starożytnym Bliskim Wschodzie w architekturze świeckiej i sakralnej. Również pochodna od tego nazwa topograficzna.
W architekturze.
W fortecach kananejskich starożytnej Palestyny mianem tym określano wzniesioną z kamienia wieżę bramną z rozmieszczonymi na piętrach oknami (otworami) służącymi celom obronnym. Zapewne też z podobnej wieży w biblijnym Jizreel dostrzeżono nadciągające wojska Jehu (2 Krl 9,17). Jak świadczą odkryte pozostałości budowli z epoki brązu (np. w Pelli), wieże takie mogły również flankować umocnione wejście do sanktuarium. 
Konstrukcję tę następnie przejęto i stosowano też w architekturze starożytnego Egiptu. Znana jest przede wszystkim z wejścia w kompleksie obwarowań budowli z czasów Ramzesa III, zachowanych w Medinet Habu pod Luksorem, gdzie wyposażona w blanki zachowała swój tradycyjnie obronny charakter.
W szerszym znaczeniu egipskie "maktar" odnoszono do umocnień i łączonych z nimi konkretnych nazw topograficznych.
W topografii.
W Starym Testamencie termin ten przede wszystkim ma wielokrotnie odniesienie do nazw miejscowych. Wywodzony jest z hebrajskiego מגדּלה מגדּל, מגדּל מגדּול, co oznaczało wszelkie miejsce wzniesione (również w znaczeniu umocnień, fortyfikacji). Pochodne nazwy miejscowości – Migdal-Gad na terytorium Judy, Migdal-El na terytorium Naftalego, wymienia Księga Jozuego (Joz 15,37; 19,38). Z określeniem tym można również łączyć nazwę miejsca pochodzenia Marii z Magdali (Magdaleny) wspomnianej wielokrotnie przez Ewangelistów (Mt 27,56; 27,61; 28,1, Mk 15,40; 15,47; 16,9, Łk 8,2, J 19,25; 20,1; 20,18). Utożsamiane ze starożytną Taricheą i talmudycznym Migdol Nunaja (dosł. "Wieża Rybacka"), mogło być niewielkim portem rybackim położonym na zachodnim brzegu jeziora Genezaret. Współcześnie występuje w nazwie miasta Migdal ha-Emek w północnym Izraelu niedaleko Nazaretu. 
U starożytnych Egipcjan określenie to najwidoczniej odnosiło się do umocnień budowanych zwykle w strefie nadgranicznej i pełniących rolę punktu kontrolnego dla handlarzy, podróżnych, posłańców oraz wędrujących koczowników. W tej funkcji najwidoczniej wspomniano je w Księdze Wyjścia, gdzie mowa o obozie Izraelitów rozbitym „pod Pi-Hachirot pomiędzy Migdol a morzem” (Wj 14,2), i w Księdze Liczb, gdzie zapisano, że „rozbili obóz przed Migdol” (Lb 33,7). Z ksiąg proroków (Jr 44,1; 46,14, Ez 29,10; 30,6) wynika, że chodzi o ważną miejscowość położoną na dalekiej północy Egiptu, którą z dużym prawdopodobieństwem można utożsamiać ze znanym w czasach rzymskich Magdolum (dzis. Tell er-Herr) niedaleko Peluzjum w delcie Nilu. Z tekstów staroegipskich znane są na wschodzie Delty cztery różne miejscowości noszące tę nazwę.

</doc>
<doc id="3661393" url="https://pl.wikipedia.org/wiki?curid=3661393" title="Beeston (West Yorkshire)">
Beeston (West Yorkshire)

Beeston – dzielnica miasta Leeds, w Anglii, w West Yorkshire, w dystrykcie (unitary authority) Leeds. W 2001 roku dzielnica liczyła 16 454 mieszkańców. Beeston jest wspomniana w Domesday Book (1086) jako "Bestone".

</doc>
<doc id="3661394" url="https://pl.wikipedia.org/wiki?curid=3661394" title="Beeston (Leeds)">
Beeston (Leeds)



</doc>
<doc id="3661395" url="https://pl.wikipedia.org/wiki?curid=3661395" title="Moskiewski Elektrotechniczny Instytut Łączności">
Moskiewski Elektrotechniczny Instytut Łączności



</doc>
<doc id="3661396" url="https://pl.wikipedia.org/wiki?curid=3661396" title="Pontshill">
Pontshill

Pontshill – przysiółek w Anglii, w Herefordshire, w dystrykcie (unitary authority) Herefordshire. Pontshill jest wspomniana w Domesday Book (1086) jako "Panchille".

</doc>
<doc id="3661397" url="https://pl.wikipedia.org/wiki?curid=3661397" title="Frank Renkiewicz">
Frank Renkiewicz

Frank Renkiewicz (ur. 16 maja 1935, zm. 11 października 1993 w Nowym Jorku) – amerykański historyk polskiego pochodzenia, działacz polonijny. 
Życiorys.
Absolwent University of Notre Dame (doktorat 1967 - "The Polish settlement of St. Joseph County, Indiana 1855-1935"). Był profesorem historii w College of St. Teresa w Minnesocie oraz dyrektorem Polish Studies w St. John Fisher College w Rochester. W latach 1969-1983 redaktor naczelny pisma "Polish American Studies". Pracował też w Ellis Island Immigration Museum jako ekspert od spraw polskich. Laureat Nagrody imienia Mieczysława Haimana (The Haiman Award) (1978). Prezes Polish American Historical Association (1976). 

</doc>
<doc id="3661398" url="https://pl.wikipedia.org/wiki?curid=3661398" title="Aleksiej Romanow">
Aleksiej Romanow

Aleksiej Władimirowicz Romanow (ros. Алексей Владимирович Романов, ur. 16 lutego 1908 w Bielewie w guberni tulskiej, zm. 29 października 1998 w Moskwie) – radziecki działacz partyjny i państwowy, dziennikarz.
Życiorys.
Od 1926 pracował na budowie, w latach 1926-1929 był słuchaczem wyższych państwowych kursów literackich, w latach 1929-1944 pracował w redakcjach gazet w Aktiubińsku i był sekretarzem odpowiedzialnym redakcji gazety "Jurkowskaja Kommuna". Od 1939 w WKP(b), między 1944 a 1946 korespondent i zastępca redaktora odpowiedzialnego gazety "Prawda", w latach 1945-1949 słuchacz Wyższej Zaocznej Szkoły Partyjnej przy KC WKP(b), jednocześnie w latach 1946-1947 redaktor gazety "Gorkowskaja Kommuna" a także między 1947 a 1949 redaktor gazety "Sowietskaja Biełorussija". W latach 1949-1955 sekretarz odpowiedzialny i zastępca redaktora naczelnego gazety "Za procznyj mir, za narodnujo diemokraciju", kolejno między 1955 a 1956 konsultant Wydziału Propagandy i Agitacji KC KPZR ds. Republik Związkowych, w latach 1956-1962 zastępca kierownika tego wydziału. Od 31 października 1961 do 25 lutego 1986 zastępca członka KC KPZR, od 31 października 1961 do 1962 członek Biura KC KPZR ds. RFSRR, w latach 1963-1965 zastępca kierownika Wydziału Ideologicznego KC KPZR. Jednocześnie od 23 marca 1963 do 2 października 1965 przewodniczący Państwowego Komitetu Rady Ministrów ZSRR ds. Kinematografii - minister ZSRR, od 2 października 1965 do 21 sierpnia 1972 przewodniczący Komitetu ds. Kinematografii przy Radzie Ministrów ZSRR, między 1972 a 1983 redaktor naczelny gazety "Sowietskaja Kultura", od listopada 1983 na emeryturze. Pochowany na Cmentarzu Kuncewskim w Moskwie.

</doc>
<doc id="3661408" url="https://pl.wikipedia.org/wiki?curid=3661408" title="Standish (Anglia)">
Standish (Anglia)



</doc>
<doc id="3661409" url="https://pl.wikipedia.org/wiki?curid=3661409" title="Alton (Anglia)">
Alton (Anglia)



</doc>
<doc id="3661414" url="https://pl.wikipedia.org/wiki?curid=3661414" title="Turar Ryskułow (polityk)">
Turar Ryskułow (polityk)

Turar Ryskułow (kaz. Тұрар Рысқұлов, ros. Турар Рыскулов, ur. 26 grudnia 1894 w obwodzie siemirieczeńskim, zm. 10 lutego 1938) – radziecki polityk, przewodniczący Rady Komisarzy Ludowych Turkiestańskiej ASRR (1922-1924).
Życiorys.
Syn kazachskiego koczownika, w latach 1910-1914 uczył się w szkole rolniczej w Biszkeku, a od sierpnia 1916 w Taszkenckim Instytucie Nauczycielskim, w 1916 aresztowany. Od września 1917 członek SDPRR(b), od kwietnia 1918 zastępca przewodniczącego Komitetu Wykonawczego Rady Aulije-Atinskiej (obecnie Aulije-Atinsk nosi nazwę Taraz), od 28 listopada 1918 przewodniczący Nadzwyczajnej Centralnej Komisji do Walki z Głodem Turkiestańskiej Autonomicznej SFR. Od marca 1919 do 18 lipca 1920 przewodniczący Muzułmańskiego Biura KC Komunistycznej Partii (bolszewików) Turkiestanu, między 1919 a 1920 ludowy komisarz ochrony zdrowia Turkiestańskiej ASRR, od stycznia do sierpnia 1920 przewodniczący Centralnego Komitetu Wykonawczego (CIK) Turkiestańskiej Autonomicznej SFR, jednocześnie do 18 lipca 1920 członek Prezydium Krajowego Komitetu KC KP(b)T. Od 24 sierpnia 1920 do 1922 II zastępca ludowego komisarza ds. narodowości RFSRR, od 1920 do grudnia 1921 pełnomocnik Ludowego Komisariatu ds. Narodowości RFSRR w Azerbejdżańskiej SRR, od września 1922 do 1924 członek Środkowoazjatyckiego Biura KC RKP(b), od października 1922 do 1924 przewodniczący Rady Komisarzy Ludowych Turkiestańskiej ASRR.
Od 16 marca 1923 członek KC KP(b)T, od 25 kwietnia 1923 do 23 maja 1924 zastępca członka KC RKP(b), od 15 kwietnia 1924 do 1925 pomocnik kierownika Środkowowschodniego Wydziału Kominternu, od października 1924 do lipca 1925 przedstawiciel Międzynarodówki Komunistycznej w Mongolii. Od 10 kwietnia 1926 kierownik Wydziału Prasy Kazachskiego Komitetu Krajowego WKP(b), od 19 kwietnia 1926 redaktor odpowiedzialny gazety "Jenbekszi Kazak", od 31 maja 1926 do 1937 zastępca przewodniczącego Rady Komisarzy Ludowych RFSRR. Od 7 stycznia 1927 do 1930 przewodniczący Komitetu Pomocy Jedności Budowie Magistrali Turkiestańsko-Syberyjskiej, między 1930 a 1931 szef Głównego Zarządu Gospodarki Komunalnej przy Radzie Komisarzy Ludowych RFSRR, w latach 1932-1934 przewodniczący Komitetu Przemysłu Chałupniczego i Spółdzielczości Rzemieślniczej przy Naradzie Ekonomicznej RFSRR. 21 maja 1937 aresztowany, następnie rozstrzelany. Pośmiertnie zrehabilitowany.

</doc>
<doc id="3661415" url="https://pl.wikipedia.org/wiki?curid=3661415" title="Agent – Gwiazdy">
Agent – Gwiazdy



</doc>
<doc id="3661416" url="https://pl.wikipedia.org/wiki?curid=3661416" title="Beer (Anglia)">
Beer (Anglia)



</doc>
<doc id="3661421" url="https://pl.wikipedia.org/wiki?curid=3661421" title="Sofia Helin">
Sofia Helin

Sofia Margareta Götschenhjelm Helin (ur. 25 kwietnia 1972 w Hovsta w gminie Örebro) – szwedzka aktorka.
Życiorys.
Urodziła się w miejscowości Hovsta w gminie Örebro, ale dorastała w Linghem na przedmieściach Linköping. Jej ojciec był handlowcem, a matka – pielęgniarką szkolną. Kiedy miała zaledwie dziesięć dni, w wypadku samochodowym zginął jej sześcioletni, najstarszy brat, co miało wpływ na jej późniejsze życie, a także przyczyniło się do rozwodu rodziców. Po ich rozstaniu – miała wówczas cztery lata – zamieszkała z matką i o trzy lata starszym bratem.
W szkole średniej pisywała na potrzeby klasy scenki teatralne i krótkie sztuki. Zanim zdecydowała się zostać aktorką, ukończyła studia filozoficzne na Uniwersytecie w Lund. W latach 1994–1996 uczęszczała do Szkoły Teatralnej Callego Flygare ("Calle Flygare Teaterskola"). Podczas ostatniego roku nauki, jadąc na rowerze, uległa dotkliwemu wypadkowi, którego pozostałością jest jej charakterystyczna szrama w dolnej części twarzy. W 1997 podjęła studia w sztokholmskiej Akademii Teatralnej ("Teaterhögskolan i Stockholm"), którą ukończyła w 2001.
Zawodową karierę aktorską rozpoczęła w 1996, otrzymując angaż do serialu "Rederiet". Swoją pierwszą rolę główną zagrała w filmie kryminalnym "Poszukiwani", zrealizowanym w 2003. Rok później, również w roli głównej, wystąpiła w filmie obyczajowym "Opowieści z Dalarny". Za tę kreację została nominowana do Nagrody Złotego Żuka. Sławę międzynarodową przyniósł jej serial "Most nad Sundem", w którym zagrała rolę Sagi Norén, detektywa wydziału kryminalnego policji w Malmö. Partnerowali jej Kim Bodnia (pierwsze dwa sezony) i Thure Lindhardt.
Życie prywatne.
Jest żoną Daniela Götschenhjelma, duchownego Kościoła Szwecji i byłego aktora, którego poznała jeszcze w szkole teatralnej. Ma z nim dwoje dzieci: syna – Ossiana (ur. 2004) i córkę – Nike (ur. 2010). Wraz z rodziną mieszka w Sztokholmie.

</doc>
<doc id="3661425" url="https://pl.wikipedia.org/wiki?curid=3661425" title="Gieorgij Sawczenko">
Gieorgij Sawczenko

Gieorgij Kuźmicz Sawczenko (ros. Георгий Кузьмич Савченко, ur. 1901 w Petersburgu, zm. 28 października 1941 w Kujbyszewie) – radziecki dowódca wojskowy, generał major artylerii.
Życiorys.
Był synem bolszewika Kuźmy Sawczenki. W 1920 wstąpił do Armii Czerwonej, skończył 2. Moskiewską Szkołę Artylerii i w 1925 Wojskową Akademię Armii Czerwonej. Od 1925 członek partii komunistycznej, od lipca 1928 do lutego 1929 pomocnik szefa Wydziału Finansowo-Planowego Zarządu Zaopatrzenia Moskiewskiego Okręgu Wojskowego, między 1929 a 1930 w dyspozycji Głównego Zarządu Armii Czerwonej, od listopada 1930 do stycznia 1931 szef Sekcji Mobilizacyjno-Planowej Pełnomocnictwa Ludowego Komisariatu ds. Wojskowych i Morskich ZSRR przy Ludowym Komisariacie Handlu ZSRR. Od stycznia 1931 do czerwca 1932 szef Wydziału X Zarządu Artyleryjskiego Armii Czerwonej, od czerwca 1932 do lipca 1936 zastępca szefa Sztabu Zarządu Głównego Armii Czerwonej, od lipca 1936 do maja 1937 zastępca szefa Wydziału Mobilizacyjno-Planowego Głównego Zarządu Uzbrojenia i Zaopatrzenia Technicznego Armii Czerwonej. Od maja 1937 do stycznia 1939 wojenkom Zarządu Artyleryjskiego Armii Czerwonej, 22 lutego 1938 mianowany kombrygiem, od stycznia 1939 do lipca 1940 szef Głównego Zarządu Artylerii Armii Czerwonej, 9 lutego 1939 awansowany na komdywa, a 4 czerwca 1940 po zmianie nomenklatury stopni wojskowych w Armii Czerwonej otrzymał stopień generała majora artylerii. Od 21 marca 1939 do 19 czerwca 1941 zastępca członka KC WKP(b), od czerwca 1940 do czerwca 1941 zastępca szefa Głównego Zarządu Artylerii Armii Czerwonej ds. politycznych.
19 czerwca 1941 aresztowany, 17 października 1941 skazany przez organa NKWD ZSRR na śmierć pod zarzutem udziału w spisku faszystowskim w wojsku, następnie rozstrzelany. 22 lipca 1954 pośmiertnie zrehabilitowany.

</doc>
<doc id="3661426" url="https://pl.wikipedia.org/wiki?curid=3661426" title="Teodor Kantakuzen">
Teodor Kantakuzen

Teodor Kantakuzen (gr. Θεόδωρος ὁ Καντακουζηνός, zm. 1184 w Nicei) – bizantyński arystokrata i wojskowy, buntownik w 1184 roku.
Życiorys.
Pochodził z rodziny Kantakuzenów. Pod koniec XII wieku ród ten był jednym z największych posiadaczy ziemskich w Cesarstwie Bizantyńskim. W 1184 zbuntował się przeciw cesarzowi Andronikowi I Komnenowi. Zajął Niceę w Bitynii przy pomocy najemników tureckich. Cesarz wysłał przeciw uzurpatorowi Aleksego Branasa. Oblężenie Nicei przez wojska Branasa i samego cesarza przedłużało się. Podczas jednego z wypadków poza miasto Teodor został schwytany. Żołnierze Andronika ścieli mu głowę, która później obnoszono triumfalnie po ulicach Konstantynopola. 

</doc>
<doc id="3661431" url="https://pl.wikipedia.org/wiki?curid=3661431" title="Kirkham (Anglia)">
Kirkham (Anglia)



</doc>
<doc id="3661437" url="https://pl.wikipedia.org/wiki?curid=3661437" title="Marlow (Anglia)">
Marlow (Anglia)



</doc>
<doc id="3661438" url="https://pl.wikipedia.org/wiki?curid=3661438" title="Mikel Beltoja">
Mikel Beltoja

Mikel Gjergj Beltoja wlaśc. Hilë Gjergj Gjoni (ur. 17 kwietnia 1935 we wsi Beltojë k. Szkodry, zm. 10 lutego 1974 w Tiranie) – albański ksiądz katolicki, ofiara prześladowań komunistycznych, błogosławiony Kościoła katolickiego.
Życiorys.
Syn Gjergj Gjoni i Prendy. Ukończył szkołę w rodzinnej miejscowości. Naukę kontynuował w Szkole Pedagogicznej w Tiranie, ale w 1951 przerwał edukację. Po zamknięciu Seminarium Papieskiego w Szkodrze brał udział w prywatnych lekcjach filozofii i teologii, organizowanych przez abp Ernesto Cobę. W latach 1954-1957 odbywał służbę wojskową. 8 grudnia 1961 został wyświęcony na księdza. Pracował w parafii Dajç te Bregut. W 1964 został przeniesiony do parafii Barbullush i objął funkcję proboszcza. Pełnił posługę duszpasterską do 22 lutego 1967. W 1967 w Albanii wprowadzono zakaz wyznawania jakiejkolwiek religii. Beltoja wrócił do domu rodzinnego i podjął pracę w spółdzielni rolniczej. 19 kwietnia 1973 został aresztowany w domu rodzinnym przez funkcjonariuszy Sigurimi i poddany torturom. Stanął przed sądem oskarżony o agitację i zdradę stanu. 6 sierpnia 1973 skazany na karę 7 lat więzienia. W ponownym procesie 4 września 1973 Sąd Okręgowy w Szkodrze skazał go na karę śmierci przez rozstrzelanie, a także na konfiskatę majątku. 30 stycznia 1974 Prezydium Zgromadzenia Narodowego nie skorzystało z prawa łaski. 10 lutego 1974 został stracony. Ciało Beltoji trafiło do Wydziału Medycznego Uniwersytetu Tirańskiego.
Beltoja znajduje się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="3661441" url="https://pl.wikipedia.org/wiki?curid=3661441" title="Canale della Giudecca">
Canale della Giudecca

Canale della Giudecca – kanał w Wenecji, oddzielający wyspę Giudecca (od której wziął swą nazwę) od historycznego centrum miasta. Dawniej nosił nazwę Canale Vigano. 
Opis.
Canale della Giudecca, biegnący wzdłuż wyspy Giudecca na odcinku ponad 1600 m, jest od stuleci centrum handlowym Wenecji. Znajduje się przy nim duży port, do którego zawijają statki pasażerskie przewożące ponad 2 miliony pasażerów rocznie. Szerokość kanału Giudecca wynosi od około 250 m u wejścia do portu do ponad 450 m na wysokości wyspy San Giorgio Maggiore, co czyni go największym kanałem w Wenecji. Jego głębokość waha się od 12 do 17 m. Na wysokości Punta della Dogana, dokładnie naprzeciwko Piazzetty, łączy się z Canal Grande. Z dniem 1 stycznia 2014 roku w trosce o stan środowiska naturalnego władze miasta Wenecja postanowiły zakazać cumowania na wysokości Placu św. Marka statkom o wyporności ponad 96 tysięcy ton i ograniczyć tranzyt pozostałych.
Wydarzenia.
Canale della Giudecca jest znany z uroczystości Festa del Redentore (pol. Święto Odkupiciela), organizowanych corocznie w Wenecji w trzecią niedzielę lipca na pamiątkę ustąpienia zarazy z 1576 roku. Z okazji tych uroczystości buduje się na nim tymczasowy most pontonowy, mający 330 m długości, łączący położony na wyspie Giudecca kościół Il Redentore z dzielnicą Dorsoduro w okolicy Gallerie dell’Accademia. 
Otoczenie.
Na kanał wychodzą fasady ważnych budowli, takich jak: Molino Stucky, kościół Sant’Eufemia, kościół Il Redentore, kościół Gesuati, kościół Zitelle, Magazzini del Sale i część Punta della Dogana. Widoczna jest również bazylika Santa Maria della Salute, choć jej fasada wychodzi już na Canal Grande. 
Główne budynki po stronie południowej kanału, na wyspie Giudecca, w kierunku z zachodu na wschód:
Główne budynki po stronie północnej kanału, w dzielnicy Dorsoduro, w kierunku ze wschodu na zachód:

</doc>
<doc id="3661444" url="https://pl.wikipedia.org/wiki?curid=3661444" title="Lead (ujednoznacznienie)">
Lead (ujednoznacznienie)

Lead (z angielskiego prowadzić lub ołów) może oznaczać:

</doc>
<doc id="3661447" url="https://pl.wikipedia.org/wiki?curid=3661447" title="Alex Stepheson">
Alex Stepheson

Alex Stepheson (ur. 7 sierpnia 1987 w Los Angeles) – amerykański koszykarz, występujący na pozycjach skrzydłowego oraz środkowego, obecnie zawodnik Koshigaya Alphas.
2 marca 2016 podpisał 10-dniową umowę z klubem Los Angeles Clippers. 12 marca podpisał 10-dniową umowę z Memphis Grizzlies. Po zakończeniu kontraktu zespół nie przedłużył go do końca sezonu. 23 marca powrócił do zespołu Iowa Energy.

</doc>
<doc id="3661454" url="https://pl.wikipedia.org/wiki?curid=3661454" title="Wyścigowe Samochodowe Mistrzostwa Polski 2011">
Wyścigowe Samochodowe Mistrzostwa Polski 2011

Sezon 2011 był pięćdziesiątym piątym sezonem Wyścigowych Samochodowych Mistrzostw Polski.
Kalendarz.
"Źródło: motocaina.pl"
Mistrzowie.
"Źródło: chronopn.neostrada.pl"

</doc>
<doc id="3661456" url="https://pl.wikipedia.org/wiki?curid=3661456" title="Ożarka">
Ożarka

Ożarka – ciek, prawy dopływ Prosny o długości 15,1 km, w województwach łódzkim i opolskim. Źródła cieku znajdują się w Ożarowie, dalej płynie on przez Kowale, a uchodzi do Prosny na granicy Praszki i Przedmościa. Ożarka zasila duże stawy rybne, tzw. „Stawy Ożarowskie” o łącznej powierzchni ok. 20 ha, znajdujące się w Ożarowie, będące własnością Nadleśnictwa Wieluń. Średnia szerokość dna nie przekracza 2 m. Ze względu na duże spadki podłużne cieku, w jego górnym biegu umieszczono 30 stopni redukujących spadek wody.

</doc>
<doc id="3661463" url="https://pl.wikipedia.org/wiki?curid=3661463" title="Chalkolit (minerał)">
Chalkolit (minerał)



</doc>
<doc id="3661464" url="https://pl.wikipedia.org/wiki?curid=3661464" title="Dedë Maçaj">
Dedë Maçaj

Dedë Maçaj (ur. 5 lutego 1920 we wsi Mal të Jushit k. Szkodry, zm. 28 marca 1947 w Përmecie) – albański ksiądz katolicki, ofiara prześladowań komunistycznych.
Życiorys.
Uczył się w Seminarium Papieskim w Szkodrze, a następnie podjął studia teologiczne i filozoficzne w Rzymie. Wyświęcony na księdza 19 marca 1944 rozpoczął pracę duszpasterską jako wikary w Szkodrze. W 1947 został powołany do odbycia służby wojskowej w Përmecie. W marcu 1947 brał udział w wypadku samochodowym, co spowodowało, że spóźnił się z powrotem do koszar z przepustki. Aresztowany, stanął przed sądem pod zarzutem szpiegostwa na rzecz Stolicy Apostolskiej i torturowany. Stracony przez rozstrzelanie przez żołnierzy jednostki, w której służył (28 marca 1947).
Maçaj znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli „in odium fidei” została zaaprobowana przez papieża Franciszka 26 kwietnia 2016.

</doc>
<doc id="3661466" url="https://pl.wikipedia.org/wiki?curid=3661466" title="VHP">
VHP



</doc>
<doc id="3661479" url="https://pl.wikipedia.org/wiki?curid=3661479" title="ModPlug Tracker">
ModPlug Tracker



</doc>
<doc id="3661485" url="https://pl.wikipedia.org/wiki?curid=3661485" title="SO (system operacyjny)">
SO (system operacyjny)

SO – rodzina systemów operacyjnych dla maszyn serii ZAM-41. Obejmowała następujące systemy operacyjne:
Konkrety pakiet oprogramowania dla instalowanego egzemplarza zestawu komputerowego, tworzony z tzw. „ogólnej biblioteki” oprogramowania maszyn ZAM-41, obejmujący między innymi wymienione systemy operacyjne, dobierany był na podstawie parametrów określających konfigurację danej maszyny i rodzaj koniecznego oprogramowania, wynikający z przeznaczenia systemu. Dla tak określonych parametrów generowana była odpowiednia dla danej konfiguracji i przeznaczenia wersja systemu.
Pierwszym opracowanym systemem dla ZAM-41 był system SO 41. Następnie został opracowany i wdrożony system SO 141, który zastąpił dotychczasowy. System SO 41 z czasem był eksploatowany już tylko sporadycznie, ale przestał być rozwijany. Planowano i rozpoczęto także projektowanie systemu SO 241.
Głównym elementem systemu SO 141 był „supervisor”. Program ten zarządzał obsługą urządzeń wejścia-wyjścia oraz realizował podział czasu między poszczególne programy, jednocześnie załadowane do pamięci operacyjnej (przy czym najczęściej spotykane systemy generowane były albo dla pojedynczych programów przy mniejszych zestawach, albo dla maksymalnie dwóch równocześnie uruchomionych programów). Programy składające się na system napisane zostały w języku PJES, i zapisane zarówno w postaci źródłowej, za pomocą języka SMAD, jak i po translacji w postaci binarnej na taśmach magnetycznych. Sam system wygenerowany dla danej konfiguracji, w postaci binarnej, gotowy do użycia, zapisany był i ładowny do komputera z taśmy magnetycznej, przy czym główna część, tzw. „rezydent” ładowany był do pamięci operacyjnej, a pozostała część na bęben magnetyczny, skąd poszczególne podprogramy wczytywane były do pamięci jedynie w razie potrzeby. Ten system był rozwijany zachowując wcześniejsze cechy użytkowe. Kolejne wersje rozwojowe oznaczane były kolejnymi kodami trzech cyfr.
System wczytywany był do komputera za pomocą programu ładującego, który umożliwiał określenie które elementy systemu mają być włączone do ładowanej konfiguracji, przy czym dostępna była konfiguracja standardowa oraz metody uproszczone ładowania systemu. Takie możliwości były niezbędne ze względu na ograniczone zasoby fizyczne maszyny i konieczność dostosowania oprogramowania do planowanych zadań.

</doc>
<doc id="3661489" url="https://pl.wikipedia.org/wiki?curid=3661489" title="Hermann von Spaun">
Hermann von Spaun

Hermann Freiherr von Spaun (ur. 9 maja 1833 w Wiedniu, zm. 28 maja 1919 w Gorycji) – admirał Kaiserliche und Königliche Kriegsmarine. Był dowódcą Austro-Węgierskiej Marynarki Wojennej od grudnia 1897 roku do października 1904 roku.
Życiorys.
Von Spaun urodził się 9 maja 1833 roku w Wiedniu, stolicy Cesarstwa Austriackiego jako syn Josepha von Spauna i Franziski Roner Edle von Ehrenwert. 28 kwietnia 1893 roku von Spaun poślubił Emmę Lobmeyr w Trieście.
Upamiętnienie.
Krążownik SMS „Admiral Spaun” został nazwany na cześć admirała.

</doc>
<doc id="3661498" url="https://pl.wikipedia.org/wiki?curid=3661498" title="Spiżarnia literacka">
Spiżarnia literacka

Spiżarnia literacka – zbiór felietonów Czesława Miłosza wydanych w formie książkowej przez Wydawnictwo Literackie w Krakowie w 2004 r.
Tracący wzrok poeta szkice zawarte w "Spiżarni..." podyktował sekretarce i asystentce – Agnieszce Kosińskiej w dwóch ostatnich latach życia: od lutego 2003 r. do maja 2004 r. Roboczy tytuł cyklu brzmiał "Przypomnienia". Teksty ukazywały się co tydzień, od 22 czerwca 2003 r. do 20 czerwca 2004 r., na łamach „Tygodnika Powszechnego”.
Felietony dotyczą polecanych przez noblistę lektur, często zapomnianych (głównie z dziedziny poezji), a także wybranych autorów. Większość szkiców dotyczy dwudziestolecia międzywojennego. "Niczego nie zmyślam, opowiadam tylko to, co widziałem na własne oczy i słyszałem na własne uszy" – pisze autor w jednym z felietonów. Wspomina m.in. utwory Mariana Czuchnowskiego, Józefa Łobodowskiego, Józefa Czechowicza, Selmy Lagerlöf, Zofii Urbanowskiej, Beaty Obertyńskiej, Aleksandra Wata, Lucjana Szenwalda, Jana Lechonia.

</doc>
<doc id="3661504" url="https://pl.wikipedia.org/wiki?curid=3661504" title="Hymn o Perle">
Hymn o Perle

Hymn o Perle – tom wierszy Czesława Miłosza wydany w 1982 r. przez Instytut Literacki w Paryżu jako 346. tom Biblioteki „Kultury”.
Wiersze, przekłady poetyckie oraz komentarze powstałe w latach 1974-1981, w większości drukowane w paryskiej „Kulturze” oraz w czasopismach krajowych: „Pismo”, „Tygodnik Powszechny”, „Twórczość”, „Zapis”, „Zeszyty Naukowe KUL”.
Zawartość tomu.
Oprócz cykli wierszy ("Czarodziejsko góra", "Ciemne i zakryte" oraz "Rue Descartes") zbiór obejmuje także:
"Osobny zeszyt".
Cykl "Osobny zeszyt (1977-1979) " dzieli się na trzy części:
Składa się z wierszy i fragmentów prozy (komentarzy), o nieciągłej numeracji stron (np. po stronie 1 następuje od razu strona 10, po stronie 29 bezpośrednio 31 itp.; taka fantazja autorska), przypominająca zapiski w brulionie lub szkicowniku poetyckim. Poeta stosuje tu „bardziej pojemną formę, która nie byłaby ani zanadto poezją, ani zanadto prozą”. Plan osobisty (elementy autobiograficzne, losy konkretnego człowieka) łączy Miłosz z planem historycznym (obraz dwu wojen światowych, powstanie państw totalitarnych) i prowadzi do planu metafizycznego (wizja ludzkości po Upadku, zagrożona apokalipsą). Cykl zamyka wiersz ukazujący Ziemię, na którą spadła Gwiazda Piołun. Światu grozi totalitaryzm, w którym uzurpatorom zostaje dana „władza nad mową”. Znalazła się tu także aluzja do zbrodni katyńskiej:
Część czwartą, kończącą cykl, pt. "Osobny zeszyt – kartki odnalezione" zamieścił Miłosz w tomie „Piesek przydrożny” wśród kilkunastu wierszy, które nie weszły do żadnego z tomów poetyckich autora.
"Osobny zeszyt" publikowany był wcześniej w paryskiej „Kulturze” (1978, 1980), został też włączony do wyboru poematów Miłosza z ilustracjami Jana Lebensteina, wydanych w 1989 r. przez Wydawnictwo Dolnośląskie.

</doc>
<doc id="3661513" url="https://pl.wikipedia.org/wiki?curid=3661513" title="Michał Anioł Bogusławski">
Michał Anioł Bogusławski

Michał Anioł Bogusławski (ur. 1 grudnia 1931 w Warszawie, zm. 7 marca 2016) – polski dokumentalista, reżyser, scenarzysta i wykładowca akademicki, rektor Wyższej Szkoły Dziennikarskiej im. Melchiora Wańkowicza w Warszawie.
Życiorys.
Przez blisko pięćdziesiąt lat był pracownikiem Telewizji Polskiej, był twórcą i kierownikiem cyklu programów "Małe Ojczyzny". W latach 1998–2011 pełnił funkcję członka Rady Etyki Mediów (II, III, IV i V kadencja). Był wykładowcą Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, Wydziału Dziennikarstwa Uniwersytetu Warszawskiego oraz Zakładu Reżyserii na Wydziale Radia i Telewizji Uniwersytetu Śląskiego. Piastował również funkcję rektora Wyższej Szkoły Dziennikarskiej im. Melchiora Wańkowicza w Warszawie. Pochowany na cmentarzu komunalnym w Podkowie Leśnej przy ulicy Ogrodowej.

</doc>
<doc id="3661516" url="https://pl.wikipedia.org/wiki?curid=3661516" title="Michał Bogusławski">
Michał Bogusławski



</doc>
<doc id="3661521" url="https://pl.wikipedia.org/wiki?curid=3661521" title="Corinne Diacre">
Corinne Diacre

Corinne Diacre (ur. 4 sierpnia 1974 w Croix, w regionie Nord-Pas-de-Calais, Francja) – francuska piłkarka, grająca na pozycji obrońcy, trener piłkarski.
Kariera piłkarska.
Kariera klubowa.
W 1988 rozpoczęła karierę piłkarską w klubie ASJ Soyaux, który występował w Division 1 Féminine. W 2007 zakończyła karierę piłkarza w wieku 33 lat.
Kariera reprezentacyjna.
Od 1993 do 2005 broniła barw narodowej reprezentacji Francji, w której strzeliła 14 goli w 121 spotkaniach. Często pełniła rolę kapitana drużyny.
Kariera trenerska.
Po zakończeniu kariery piłkarza rozpoczęła pracę szkoleniowca. Najpierw od 2007 pomagała trenować kobiecą reprezentację Francji. W 2010 również została mianowana na stanowisko głównego trenera ASJ Soyaux. 28 czerwca 2014 została zaproszona przez prezesa Claude Michy do prowadzenia męskiego klubu Clermont Foot, zmieniając na tym stanowisku Portugalkę Helena Costa. 4 sierpnia 2014 roku po rozegranym meczu z Stade Brestois 29 została pierwszą kobietą, która prowadziła francuski klub profesjonalny w Mistrzostwach Francji. Pierwszy sezon 2014/15 klub ukończył rozgrywki na 12 miejscu, ale już w sezonie 2015/16 jest w czołowej szóstce Ligue 2. 3 lata była trenerką 2-ligowego męskiego klubu Clermont Foot. W 2017 roku objęła funkcję selekcjonera piłkarek nożnych reprezentacji Francji, wcześniej była asystentem kadry. W Clermont Foot na stanowisku trenera zastąpił ją Pascal Gastien.

</doc>
<doc id="3661523" url="https://pl.wikipedia.org/wiki?curid=3661523" title="Jurij Puzyriow">
Jurij Puzyriow

Jurij Nikołajewicz Puzyriow (ros. Ю́рий Никола́евич Пузырёв; ur. 6 maja 1926, zm. 24 maja 1991) – radziecki aktor filmowy, teatralny i głosowy. Zasłużony Artysta RFSRR (1969). Aktor MChAT. Pochowany na Cmentarzu Trojekurowskim w Moskwie.

</doc>
<doc id="3661533" url="https://pl.wikipedia.org/wiki?curid=3661533" title="Zielona infrastruktura">
Zielona infrastruktura

Zielona infrastruktura – sieć wysokiej jakości naturalnych i seminaturalnych obszarów, która jest strategicznie planowana, projektowana i zarządzana w celu dostarczenia szerokiego wachlarza usług ekosystemowych oraz ochrony różnorodności biologicznej. Zielona infrastruktura może występować zarówno w miastach, jak i na obszarach wiejskich.
Zielona infrastruktura jest często tańsza i bardziej trwała niż rozwiązania alternatywne, proponowane przez tradycyjną inżynierię lądową.
Elementami zielonej infrastruktury w środowisku miejskim są np.:
Zielona infrastruktura jest narzędziem, który wykorzystuje przyrodę w celu uzyskania korzyści dla środowiska, gospodarczych i społecznych.
Przykłady takich korzyści:

</doc>
<doc id="3661536" url="https://pl.wikipedia.org/wiki?curid=3661536" title="Tipton (Anglia)">
Tipton (Anglia)



</doc>
<doc id="3661538" url="https://pl.wikipedia.org/wiki?curid=3661538" title="Washington (Anglia)">
Washington (Anglia)



</doc>
<doc id="3661542" url="https://pl.wikipedia.org/wiki?curid=3661542" title="Oqil Salimov">
Oqil Salimov

Oqil Umrzoqovich Salimov (, "Akił Umurzakowicz Salimow"; ur. 24 grudnia 1928, zm. 2014) – przewodniczący Prezydium Rady Najwyższej Uzbeckiej SRR (1983-1986).
Z pochodzenia Uzbek. Ukończył Środkowoazjatycki Instytut Politechniczny, został doktorem nauk technicznych, od 1954 był wykładowcą i pracownikiem naukowym Taszkenckiego Instytutu Politechnicznego. Od 1957 w KPZR, w latach 1965–1970 zastępca kierownika i kierownik wydziału KC Komunistycznej Partii Uzbekistanu, w latach 1970–1983 sekretarz KC KPU, od 20 grudnia 1983 do 6 grudnia 1986 przewodniczący Prezydium Rady Najwyższej Uzbeckiej SRR i jednocześnie między 1984 a 1986 zastępca przewodniczącego Prezydium Rady Najwyższej ZSRR. Od 6 marca 1986 do 1988 zastępca członka KC KPZR. Deputowany do Rady Najwyższej ZSRR XI kadencji.

</doc>
<doc id="3661555" url="https://pl.wikipedia.org/wiki?curid=3661555" title="Rosalie Filleul">
Rosalie Filleul

Rosalie Filleul, Anne-Rosalie Bocquet lub Boquet, (ur. 1752, zm. 24 czerwca 1794 w Paryżu) – francuska portrecistka i malarka martwych natur, pracująca głównie w technice pastelu. 
Życie prywatne.
Była córką Blaise Bocqueta, właściciela sklepu przy ulicy Saint-Denis w Paryżu, dekoratora wachlarzy oraz Marie-Rosalie Hallė. Jej wujem był Louis-Renė Bocquet, projektant kostiumów dla paryskiej Opery. Lekcje sztuki Rosalie Bocquet pobierała u malarza Gabriela Briarda. W 1777 poślubiła Louisa Filleul de Besne, związanego z dworem Ludwika XVI i przyjęła jego nazwisko. Filleul pełnił funkcję concierge'a posiadłości La Muette. Od czasu ślubu Rosalie Filleul ograniczyła swoją aktywność artystyczną. W tym czasie zawarła znajomość z Benjaminem Franklinem, mówi się, że pożyczała mu książki, a także chciała odkupić od niego pianino. Namalowała również jego portret. W 1788 roku mąż Filleul zmarł na apopleksję i majątek La Muette wrócił do dyspozycji króla. Madame Filleul otrzymała rekompensatę pieniężną, rentę po zmarłym mężu i nową posiadłość hôtel de Travers w pobliżu La Muette. Tam wykonała między innymi portret rodziny Sorin de Bonne, która przejęła La Muette.
Madame Filleul nie wyemigrowała w czasie Wielkiej Rewolucji Francuskiej. W jej czasie została oskarżona, wspólnie z przyjaciółką, Madame Chalgrin (córką malarza Verneta), o kradzież własności Republiki. Obie kobiety zginęły zgilotynowane.
Kariera artystyczna.
Charakterystyczne cechy twórczości.
Prace Rosalie Filleul to głównie portrety. Charakterystyczną ich cechą są na przykład pozy kobiet z rękami ułożonymi po jednej stronie ciała i spojrzeniem skierowanym zazwyczaj w stronę oglądającego. Ten barokowy typ przedstawienia mógł być uważany za przestarzały w czasie powstawania dzieł.
Opinie krytyków.
Prace Rosalie Bocquet były bardzo chwalone przez krytyków Salonu w 1774. Zauważono, że artystka podejmuje stale podobne tematy i wykonuje dzieła w podobnej manierze, ale uważano to za możliwy klucz do sukcesu. W almanachu artystów ("Almanach des peintres") z roku 1776 pisano o niej jako o malarce portretów oraz owoców.

</doc>
<doc id="3661569" url="https://pl.wikipedia.org/wiki?curid=3661569" title="Io di te non ho paura">
Io di te non ho paura

Io di te non ho paura – singel Emmy Marrone, wydany 22 stycznia 2016, pochodzący z albumu "Adesso". Utwór napisali i skomponowali Giulia Anania, Sergio Vallarino oraz Marta Venturini, a za produkcję odpowiadali Emma Marrone i Luca Mattioni.
Singel był notowany na 65. miejscu na włoskiej liście sprzedaży i uzyskał status złotego singla za sprzedaż w ponad 25 tysiącach kopii.
Premiera teledysku do piosenki odbyła się 27 stycznia 2016, a wyreżyserowała go Luisa Carcavale.

</doc>
<doc id="3661578" url="https://pl.wikipedia.org/wiki?curid=3661578" title="Góry Nadbrzeżne (łańcuch górski)">
Góry Nadbrzeżne (łańcuch górski)

Góry Nadbrzeżne (, ) – pasmo górskie w Ameryce Północnej, o długości około 1600 km, biegnące wzdłuż wybrzeża Pacyfiku w Kanadzie i w Stanach Zjednoczonych. Najwyższym szczytem jest Mount Waddington (4019 m n.p.m.).
Góry nadbrzeżne częściowo pokrywają się z pacyficznym systemem gór o identycznej polskiej nazwie Góry Nadbrzeżne (ang. Pacific Coast Ranges), przez co są często mylone.
Położenie.
Góry na południu zaczynają się w okolicach Vancouver w Kolumbii Brytyjskiej a kończą się w okolicach Whitehorse na Terytorium Jukonu. Pod względem powierzchni największa ich część leży w Kolumbii Brytyjskiej (81%), a następnie na Alasce (13%) i Terytorium Jukonu (5%). Południową granicę Gór Nadbrzeżnych na terenie Kolumbii Brytyjskiej wyznacza ujście rzeki Fraser, która jest także naturalną granicą z Górami Kaskadowymi. Długość pasma wynosi około 1600 km, szerokość około 300 km. Zasięg północ-południe wynosi 1307 km, a wschód-zachód 1018 km.
Geologia.
Góry Nadbrzeżne należą do systemu Kordylierów, określane jako Kordyliery Północne lub Kanadyjskie. Za początek formowania uznaje się okres kiedy nastąpiła kolizja płyty kontynentalnej z płytą wulkanicznych wysp nazywanych Insular. Miało to miejsce około 115 mln tat temu. Płyta Insular (ryc. Insular Plate), będąca fragmentem płyty Farallon na skutek zderzenia spowodowała wypiętrzenie i stworzenie aktywnego wulkanicznie łuku Omineca (ryc. Omineca Arc). Także na płycie Insular wzrosła aktywność wulkaniczna spowodowana nasuwaniem się większej płyty Farallon. Cały proces kolizji, łączenia się i wypiętrzania zakończył się około 57 mln lat temu i spowodował wytworzenie się najbardziej aktywnego wulkanicznie obszaru w Kanadzie, będącego południową częścią wewnętrznego (wschodniego) łuku pacyficznego (ang. Coast Range Arc). Najaktywniejszą częścią łuku jest "Pas Wulkaniczny Garibaldi", którego najwyższym punktem jest stratowulkan Mount Garibaldi, uznawany za wciąż aktywny i potencjalnie groźny. Oryginalne skały pochodzące z płyty Insular są obecne w wielu miejscach wybrzeża Południowej Kolumbii Brytyjskiej oraz w północnej części stanu Waszyngton. Tworzą między innymi Wyspę Vancouver.
Najwyższe szczyty.
Lista zawiera nazwy i wysokość dziesięciu najwyższych szczytów Gór Nadbrzeżnych według Peakbagger. Wszystkie znajdują się w północnej części gór, w "Northern Pacific Ranges":
Podział.
Góry Nadbrzeżne dzieli się na cztery główne pasma, w których wyróżnia się jeszcze pasma niższego stopnia:

</doc>
<doc id="3661579" url="https://pl.wikipedia.org/wiki?curid=3661579" title="Terence Fisher">
Terence Fisher

Terence Fisher (ur. 23 lutego 1904 w Londynie, zm. 18 czerwca 1980 tamże) – brytyjski reżyser filmowy, scenarzysta i montażysta.

</doc>
<doc id="3661581" url="https://pl.wikipedia.org/wiki?curid=3661581" title="Galeria Faras im. Profesora Kazimierza Michałowskiego w Muzeum Narodowym w Warszawie">
Galeria Faras im. Profesora Kazimierza Michałowskiego w Muzeum Narodowym w Warszawie

Galeria Faras im. Profesora Kazimierza Michałowskiego w Muzeum Narodowym w Warszawie – galeria stała Muzeum Narodowego w Warszawie, prezentująca głównie zabytki sztuki i kultury nubijskiej okresu chrześcijańskiego. W nowocześniej zaaranżowanej ekspozycji pokazywany jest m.in. unikalny w skali światowej zbiór malowideł i elementów architektonicznych z katedry w Faras, odkrytej przez polską misję archeologiczną kierowaną przez prof. Kazimierza Michałowskiego. 
Historia galerii.
Prace archeologiczne na terenie Faras.
Większość dzieł eksponowanych w Galerii Faras trafiło do Muzeum Narodowego w Warszawie za sprawą pracy polskich archeologów pracujących przy wielkiej międzynarodowej akcji ratowania pozostałości dawnych kultur Doliny Nilu, zwaną Kampanią Nubijską, która miała miejsce w latach 1961–1964 i była objęta patronatem UNESCO. Archeologowie odkryli wówczas na terenie miasta Faras (starożytnego "Pachoras"), tuż przy granicy sudańsko-egipskiej dobrze zachowane ruiny kolejno nadbudowywanych obiektów sakralnych z okresu między VII a XIV wiekiem. Odnaleźli tam malowidła o tematyce religijnej, które znajdowały się na ścianach ruin.
Zdejmowanie malowideł ze ścian katedry.
Aby zdjąć malowidła ze ścian katedry i przenieść je na specjalnie przygotowane ekrany należało przede wszystkim zabezpieczyć i utwardzić powierzchnię dla zapobieżenia spękaniom - w tym celu przykrywano lica dzieł arkuszami bibułki japońskiej, a potem żelazkami na długich drążkach wprasowano w powierzchnię malowideł przez bibułkę jedną lub dwie warstwy mieszaniny z wosku pszczelego, żywicy weneckiej i kalafonii ogrzanych do odpowiedniej temperatury. Konieczne było oddzielanie warstw mieszaniny warstwami gazy. W górne części malowideł wprasowywano pasy płótna i przyszywano do nich sznury. Następnie odcinano fragmenty tynku z malowidłami z pomocą noży i pił. Wtedy można było przenieść odcięte od ścian fragmenty malowideł na drewniane konstrukcje (ekrany) i przymocować je do nich, Konieczne było usuwanie nadmiaru tynku z odwrotnej strony malowideł oraz wzmacnianie dzieł gipsem. Następnie zawijano dzieła w koce z bawełny i transportowano do muzeów w Warszawie i Chartumie. Tam poddano je gruntownej konserwacji i przygotowaniu do ekspozycji. Wtedy zdejmowano warstwy zabezpieczające lica malowideł, z odwrotnej strony usuwano warstwę oryginalnego, silnie zasolonego tynku, a następnie przenoszono cienką warstwę pobiały (ok. 2–3 mm) z malowidłem na sztuczne podłoże.
Zdejmowanie malowideł ze ściany umożliwiło dotarcie do wcześniejszych warstw tynków, na których również znajdowały się przedstawienia.
Przewiezienie zabytków do Polski.
Do Polski przewieziono 67 przedstawień malarskich oraz wiele innych dzieł z Faras. Pierwsze trafiły do Warszawy w 1962 roku. Do dziś zbiór Muzeum Narodowego w Warszawie stanowi największy i najcenniejszy zespół zabytków pozyskany do polskich zbiorów muzealnych, który pochodzi z wykopalisk archeologicznych prowadzonych za granicą kraju. 
Znaleziska z terytoriów innych niż Faras.
Od czasu ratunkowej Kampanii Nubijskiej wzrosło zainteresowanie naukowców Sudanem i jego dawnymi kulturami. Od lat polscy archeologowie prowadzą w tym rejonie badania i wykopaliska (w ośrodkach takich jak Stara Dongola, stolica królestwa Makurii, Banganarti czy rejon IV katarakty Nilu). Dzięki temu Galeria Faras w Muzeum Narodowym w Warszawie stale powiększa swoje zbiory o nowe znaleziska.
Otwarcie galerii.
Galeria Faras w Muzeum Narodowym w Warszawie została udostępniona zwiedzającym w 1972 roku. Jej otwarciu towarzyszyły obrady pierwszego kongresu nubiologicznego. Podczas niego ogłoszono powstanie nowej dyscypliny naukowej, nubiologii.
Przebudowa Galerii: jesień 2014.
17 października 2014 roku Galeria Faras została otwarta na nowo po przebudowie i dokonaniu nowej aranżacji. Odtąd dzieła prezentowane są według nowego scenariusza. Autorami projektu architektonicznego przebudowy i modernizacji Galerii Faras są Mirosław Orzechowski i Grzegorz Rytel. Autorką koncepcji merytorycznej Galerii jest Bożena Mierzejewska. Fundatorem nowej Galerii Faras jest Wojciech Pawłowski z rodziną, który całkowicie sfinansował modernizację. Otwarcie Galerii Faras zostało objęte honorowymi patronatami UNESCO oraz Ministra Kultury i Dziedzictwa Narodowego Małgorzaty Omilanowskiej.
Jak piszą twórcy projektu przebudowy Galerii, w pracy nad projektem nowej aranżacji starano się uzyskać nastrój charakterystyczny dla historycznego wnętrza sakralnego, jednak bez dosłownych odniesień do architektury katedry w Faras. Sala mieszcząca główną ekspozycję malowideł ściennych ma hierarchiczny, kierunkowy charakter. Poprzeczne arkady wydzielają kolejne aneksy. Osiowa kompozycja arkad zamknięta jest absydą. Znajdują się tam malowidła rozmieszczone podobnie jak w świątyni w Faras. W sali głównej wschodniego traktu galerii na dłuższych ścianach wprowadzono płytkie arkady. Blendy w arkadach podkreślone są kolorem, dla stworzenia odpowiedniego tła do ekspozycji malowideł i kamiennych detali architektonicznych. Posadzka galerii wyłożona jest tym samym gatunkiem kamienia, który ułożony był w hallu głównym i na schodach reprezentacyjnych Muzeum Narodowego w Warszawie 80 lat temu. Wyeliminowano dostęp dziennego światła dla kontroli natężenia, barwy i kierunku padania oświetlenia i przez to – dla właściwej ekspozycji nubijskich dzieł. Całość dopełniają nagrania oryginalnych koptyjskich śpiewów liturgicznych, które są odtwarzane w tej części galerii.
We wschodnim trakcie galerii wyznaczona została specjalna przestrzeń dla multimediów. 
Projekt Faras 3D.
Jest to prezentowana w ramach ekspozycji cyfrowa rekonstrukcja wnętrza katedry w technologii stereoskopowej 3D. Ma ona również na celu przypomnienie postaci i osiągnięć profesora Kazimierza Michałowskiego, kierownika prac archeologicznych w Faras i patrona galerii. Autorem projektu Faras 3D jest Władysław Jurkow – reżyser filmowy, dziennikarz, twórca filmów dokumentalnych i kurator wystaw sztuki współczesnej. Film został wyprodukowany przez Fundację Wyższej Szkoły Artystycznej Homo Faber we współpracy ze studiem filmowym Arkadia Film oraz Muzeum Narodowym w Warszawie. Oglądając przestrzenną rekonstrukcję katedry można zobaczyć prezbiterium, nawy, kaplice i przedsionek oraz pierwotne rozmieszczenie malowideł, którymi pokryte były ściany kościoła. Film pokazuje nie tylko zabytki prezentowane w Galerii Faras, ale także te, które znalazły się w Muzeum Narodowym Sudanu w Chartumie. Rekonstrukcję uzupełniają pokazy filmów archeologicznych i archiwalnych fotografii wykonanych podczas prac polskich naukowców na terenie Faras. Projekt został wyróżniony w międzynarodowym konkursie MUSE Awards, organizowanym przez Amerykańskie Stowarzyszenie Muzeów.
Ekspozycja.
Sala I: znaleziska z pierwszej katedry w Faras.
W sali I prezentowane są obiekty pochodzące z katedry w Faras, takie jak między innymi fragment fryzu z absydy pierwszej katedry, inskrypcja fundacyjna biskupa Paulosa, upamiętniająca odnowienie i odbudowę przez biskupa Paulosa w 707 roku „świętego miejsca katolickiego i apostolskiego kościoła Boga”, bloki z inskrypcjami, fragmenty nadproży. Obiekty te ściśle wiążą się z historią faraskiej katedry i jej licznymi przebudowami, które miały miejsce od VII do XIV wieku. Katedra powstała na fundamentach starszego kościoła, zbudowanego na planie bazyliki w początkach VII wieku. Pod nim odkryto fragmenty jeszcze starszej budowli z suszonej cegły.
Sale II i III: przestrzeń dla multimediów.
W salach II i III można obejrzeć filmy dotyczące historii odkryć, samej Nubii oraz Kampanii Nubijskiej, a także malowideł, ich stylu i ikonografii. Prezentowane są tutaj fotografie z kampanii archeologicznych oraz zdjęcia dzieł, które trafiły do Sudańskiego Muzeum Narodowego w Chartumie. W przestrzeni dla multimediów wspominana jest również postać profesora Kazimierza Michałowskiego, wybitnego polskiego archeologa, odkrywcy katedry i patrona galerii.
Sala IV: elementy dekoracji architektonicznej z terenu Faras i malowidła z klatki schodowej prowadzącej do galerii nad nawami katedry w Faras.
Podczas prac archeologicznych na terenie miasta Faras oraz samej katedry odnaleziono wiele elementów dekoracji architektonicznej: kapiteli kolumn, gzymsów, nadproży zdobionych płaskorzeźbionymi dekoracjami, przedstawieniami zwierząt i symbolami chrześcijańskimi (przede wszystkim krzyż, ale także ryba, kogut, orzeł, gołąb). Budowniczowie miasta wykorzystywali wtórnie kamienne bloki pokryte hieroglifami, pochodzące ze świątyń faraońskich. Dekoracje przeznaczone do kościołów były wykonywane przez miejscowych rzemieślników. Zdobili je oni motywami krzyża o różnych formach. Oprócz tego na murach najstarszych kościołów w Faras widniały dawne symbole meroickie i egipskie, takie jak lew, "anch" – egipski hieroglif oznaczający „życie”, w którym chrześcijanie widzieli wówczas znak krzyża oraz kwiat lotosu. We wnętrzu Galerii Faras prezentowane są kapitele, gzymsy, nadproża i inne elementy dekoracji architektonicznej charakterystyczne dla Nubii.
Mury świątyń w Faras dekorowały również malowidła ścienne. W sali IV prezentowane są malowidła z klatki schodowej prowadzącej do galerii nad nawami katedry i przedsionka północnego, takie jak "Anioł Pański z mieczem", "Matka Boska z Dzieciątkiem" ("Eleusa") czy "Majestat Krzyża" ("Maiestas Crucis"). Zapewne ich fundatorami byli wierni. 
Sala V: obiekty związane z pochówkiem zmarłych.
W tej sali prezentowane są przedmioty związane z pochówkami biskupów Faras. Większość z nich odnaleziono w komorach grobowych lub konstrukcjach nagrobnych. Są to epitafia i przedmioty takie jak naczynia do wody czy krzyże napierśne, z którymi biskupi zostali pochowani. 
Szesnastu biskupów z Faras zostało pochowanych w bezpośrednim sąsiedztwie świątyni lub w jej wnętrzu. Informacji o tożsamości zmarłych dostarczyły teksty epitafiów w językach greckim i koptyjskim. Oprócz tego, na wielu epitafiach wyryto teksty modlitw za zmarłych. W Sali V znajdują się epitafia m.in. biskupa Ignatiosa, biskupa Maththaiosa, biskupa Stefanosa.
Sala VI: katedra.
Sala VI zaprojektowana jest w taki sposób, aby oddać charakter świątyni, poprzeczne arkady wydzielają kolejne aneksy, w których prezentowane są ścienne malowidła, rozmieszczone w podobny sposób jak w katedrze w Faras. Kompozycję arkad zamknięto absydą. W tej sali prezentowane są malowidła w większości zdjęte ze ścian narteksu, nawy północnej, prezbiterium oraz kaplic ze strony południowej. Malowidła te datowane są na okres pomiędzy VII a XIV wiekiem i znajdowały się na różnych warstwach tynku (co związane jest z wielokrotnymi przebudowami katedry i pokrywaniem jej ścian kolejnymi malowidłami). Prezentowane są między innymi wizerunki chrystologiczne, maryjne, przedstawienia archaniołów i aniołów, świętych, biskupów oraz władców. Wykonane są w technice al secco (malowane na suchym tynku, w odróżnieniu od al fresco – na świeżym tynku). 
Do najbardziej charakterystycznych wizerunków prezentowanych w sali VI Galerii Faras należą: przedstawienie świętej Anny, świętego Jana Chryzostoma, Archaniołów Michała i Gabriela, biskupów Marianosa i Petrosa ze świętymi patronami, wizerunki Matki Boskiej różnych typów ikonograficznych (Matka Boska z Dzieciątkiem, Eleusa, Galaktotrophousa) i wiele innych.
Sala VII: krzyże z kręgu Kościoła wschodniego.
Ta część galerii poświęcona jest krzyżom różnego pochodzenia i różnych typów. Zgromadzono krzyże ręczne, procesyjne, pektoralne (napierśne) z terenów Etiopii, Egiptu, Rumunii, Huculszczyzny, Ukrainy, Rusi i Rosji. Prezentowane są również enkolpiony, czyli zawieszki w postaci krzyży i ikon, które są charakterystyczne dla prawosławnej tożsamości. Kolekcja staroruskich krzyży i ikon napierśnych liczy około 80 obiektów i jest największym tego rodzaju zbiorem w Polsce. 
Kolekcja krzyży etiopskich.
Krzyże etiopskie i przedmioty służące w liturgii z tamtego terenu w kolekcji Muzeum Narodowego w Warszawie pochodzą z dwóch źródeł: przekazanego w depozyt wieczysty zbioru dra Wacława Korabiewicza oraz kolekcji – daru dla Muzeum przekazanego przez prof. Stanisława Chojnackiego. Najliczniejszą grupę z prezentowanych w galerii stanowią krzyże ręczne, noszone prawdopodobnie już w VI wieku w Etiopii. Były one popularne nie tylko wśród mnichów i kapłanów, ale także pielgrzymów. Krzyże ręczne przechodziły często w rodzinie z pokolenia na pokolenie. Oprócz tego w kolekcji znajdują się krzyże na szyję oraz enkolpiony. Przedstawione są również nieco większe krzyże liturgiczne, do używania których uprawnieni byli tylko kapłani w celu błogosławienia wiernych na zakończenie liturgii. Osobną grupę tworzą jeszcze większe, około 50-centymetrowe zazwyczaj drewniane lub metalowe krzyże służące do okadzeń oraz krzyże procesyjne, zwykle wykonane z metalu. 
Kolekcja krzyży ruskich.
Wiele krzyży pochodzących z terenów Rusi, m.in. Rusi Kijowskiej oraz Nowogrodu to enkolpiony – krzyże-zawieszki, krzyże relikwiarzowe oraz plakiety-zawieszki. Część z nich posiada inskrypcje z tekstami modlitw, przedstawienia cerkwi, sceny z życia Chrystusa, wizerunki świętych. Krzyże datowane są na XI–XIX wiek. Najczęściej są to krzyże odlewane z brązu, czasem z reliefami.
Zbiór obiektów związanych ze staroobrzędowcami.
W Galerii prezentowany jest spory zbiór krzyży, ołtarzyków i ikon związanych z rosyjskimi staroobrzędowcami, pochodzących głównie z regionu Guślic oraz z warsztatów z północnej Rosji. W tradycji tego wyznania przedmioty te miały istotną funkcję kultową, służąc pobożności prywatnej, będąc elementami domowych ikonostasów, ale również będąc przechowywanymi w molennach – domach modlitewnych wspólnot starowierskich. Obiekty te wykonane są głównie z mosiądzu, często zdobione były barwnymi emaliami.
Sala VIII: obiekty z Nubii i chrześcijańskiego Egiptu.
Większość znalezisk na stanowiskach archeologicznych stanowią wyroby garncarskie. Znaczna większość znalezionych przez polskich archeologów zabytków tego typu z terenów Nubii pochodzi z okresu chrześcijańskiego. Wtedy to, szczególnie w okresie chrześcijańskim wczesnym i klasycznym (650–1000 rok) Faras było najważniejszym ośrodkiem wyrobu ceramiki na masową skalę w północnej Nubii. W X wieku z nieznanych powodów zaprzestano produkcji. 
W galerii prezentowane są również wyroby ceramiki koptyjskiej. Wyjątki stanowią naczynia pochodzące z wcześniejszych okresów: kermańskie, meroickie i postmeroickie. Pochodzą one z Faras i rejonu IV katarakty Nilu. 
Przedstawiona została również kolekcja tkanin koptyjskich pochodzących z Egiptu z czasów chrześcijańskich, która trafiła do Muzeum Narodowego w Warszawie w XIX i w początkach XX wieku za pośrednictwem antykwariuszy i prywatnych kolekcjonerów. 
Prezentacje dzieł z Faras ze zbiorów Muzeum Narodowego w Warszawie poza Galerią.
Depozyty.
W depozycie w Muzeum Luwru znajduje się kilka zabytków z Faras, będących własnością Muzeum Narodowego w Warszawie. Są to m.in. nadproże i dwa malowidła – wizerunek Archanioła Michała oraz świętego arcybiskupa.

</doc>
<doc id="3661584" url="https://pl.wikipedia.org/wiki?curid=3661584" title="Lista zwycięzców Grand Prix Motocyklowych mistrzostw świata">
Lista zwycięzców Grand Prix Motocyklowych mistrzostw świata



</doc>
<doc id="3661588" url="https://pl.wikipedia.org/wiki?curid=3661588" title="Formula Rossa">
Formula Rossa

Formula Rossa – najszybsza kolejka górska świata zbudowana w parku rozrywki Ferrari World Abu Dhabi w Zjednoczonych Emiratach Arabskich. Oddana do użytku w listopadzie 2010 roku, odebrała tytuł najszybszego rollercoastera kolejce Kingda Ka.
Rollercoaster Formula Rossa jest kolejką górską typu Launch Coaster, tj. zamiast tradycyjnego łańcucha wyciągowego pociąg przyspieszany jest do maksymalnej prędkości 240 km/h za pomocą innego napędu wbudowanego w tor startowy – w tym przypadku napędu hydraulicznego. Resztę toru pociąg pokonuje samodzielnie bez dodatkowego napędu. Ze względu na niebezpieczeństwo zderzenia z owadami i drobinami pyłu pasażerowie zobowiązani są do założenia okularów ochronnych na czas przejazdu.

</doc>
<doc id="3661593" url="https://pl.wikipedia.org/wiki?curid=3661593" title="1894 w muzyce">
1894 w muzyce



</doc>
<doc id="3661601" url="https://pl.wikipedia.org/wiki?curid=3661601" title="Akił Salimow">
Akił Salimow



</doc>
<doc id="3661602" url="https://pl.wikipedia.org/wiki?curid=3661602" title="Aleksandr Samochwałow">
Aleksandr Samochwałow

Aleksandr Iwanowicz Samochwałow (ros. Александр Иванович Самохвалов, ur. 1902 w Baku, zm. 2 grudnia 1956 w Moskwie) – radziecki działacz partyjny i państwowy.
Życiorys.
Urodzony w rodzinie rosyjskiej. Początkowo był posłańcem apteki w Baku, później kotlarzem w zakładzie remontu statków w Saratowie, w 1918 i w latach 1920-1921 służył w Armii Czerwonej. Od 1920 członek partii komunistycznej, w latach 1921-1925 kolejno sekretarz powiatowego komitetu Komsomołu w Chwałyńsku i Wolsku, zastępca sekretarza gubernialnego komitetu Komsomołu w Saratowie i sekretarz uralskiego gubernialnego komitetu Komsomołu, a w latach 1925-1926 sekretarz Biura RKP(b)/WKP(b) Kazachskiej Narodowej Szkoły Kawalerii. W latach 1926-1928 kierownik wydziału agitacyjno-propagandowego i sekretarz rejonowego komitetu WKP(b), między 1928 a 1929 zastępca kierownika Wydziału Organizacyjnego Uralskiego Komitetu Okręgowego WKP(b), kolejno w latach 1929-1933 studiował w Leningradzkim Instytucie Metalurgicznym. Po ukończeniu studiów pracował w Wołchowie następnie jako inżynier zmiany, szef montażu, szef centralnego laboratorium i szef warsztatu w zakładzie aluminium. Od 1937 do stycznia 1939 dyrektor Wołchowskiego Zakładu Aluminium, od 24 stycznia 1939 do 9 lipca 1940 ludowy komisarz metalurgii kolorowej ZSRR, od 21 marca 1939 do 20 lutego 1941 zastępca członka KC WKP(b), 1940-1942 dyrektor huty miedzi w Karabaszu.
W latach 1942-1945 dyrektor huty miedzi w Bałchaszu, między 1945 a 1946 szef Głównego Zarządu Wytopu Miedzi i Przemysłu Miedziano-Rudnego Ludowego Komisariatu Metalurgii Kolorowej ZSRR, w latach 1946-1951 szef Głównego Zarządu Przemysłu Aluminiowego i Magnezowego Ministerstwa Metalurgii Kolorowej/Ministerstwa Przemysłu Metalurgicznego/Ministerstwa Metalurgii Kolorowej ZSRR, jednocześnie do grudnia 1948 zastępca ministra metalurgii kolorowej ZSRR. Od 1951 do marca 1953 ponownie zastępca ministra metalurgii kolorowej ZSRR, od marca 1953 do lutego 1954 szef Głównego Zarządu Przemysłu Miedziowego i Niklowego Ministerstwa Przemysłu Metalurgicznego ZSRR, następnie ponownie zastępca ministra metalurgii kolorowej ZSRR. Od 1954 do sierpnia 1956 minister metalurgii kolorowej Kazachskiej SRR, od sierpnia do 2 grudnia 1956 dyrektor biura konstruktorskiego Głównego Zarządu Fabryk Maszyn Ministerstwa Metalurgii Kolorowej ZSRR. Deputowany do Rady Najwyższej Kazachskiej SRR IV kadencji. Odznaczony Orderem Lenina i Orderem Czerwonego Sztandaru Pracy. Pochowany na Cmentarzu Nowodziewiczym.

</doc>
<doc id="3661606" url="https://pl.wikipedia.org/wiki?curid=3661606" title="Michał Kantakuzen (siostrzeniec Aleksego III)">
Michał Kantakuzen (siostrzeniec Aleksego III)

Michał Kantakuzen (gr. Μιχαήλ Καντακουζηνός, ur. ok. 1170, zm. po 1199) – bizantyński arystokrata. 
Życiorys.
Pochodził z rodziny Kantakuzenów. Pod koniec XII wieku ród ten był jednym z największych posiadaczy ziemskich w Cesarstwie Bizantyńskim. Jego ojcem był Jan Kantakuzen, który po dojściu do władzy Izaaka II Angelosa otrzymał tytuł cezara. Matką Michała była Irena Angelos, siostra Izaaka II Angelosa (1185-1195) i Aleksego III Angelosa (1195-1203). W kwietniu 1195 wsparł Aleksego III Angelosa w walce o tron. Aleksy III Angelos ciężko zachorował wiosna 1199 roku. W chwili choroby nie miał męskich potomków. Michał był wtedy jednym z trzech kandydatów do tronu cesarskiego. 

</doc>
<doc id="3661612" url="https://pl.wikipedia.org/wiki?curid=3661612" title="Jantra Gabrowo">
Jantra Gabrowo

FK Jantra 1919 Gabrowo (bułg. ФК Янтра 1919 Габрово) – bułgarski klub piłkarski, grający w Wtora PFL, mający siedzibę w mieście Gabrowo.
Stadion.
Swoje domowe mecze klub rozgrywa na stadionie o nazwie Stadion Christo Botewa, który może pomieścić 20 tysięcy widzów.

</doc>
<doc id="3661614" url="https://pl.wikipedia.org/wiki?curid=3661614" title="Lower Nazeing">
Lower Nazeing

Lower Nazeing – przysiółek w Anglii, w Esseksie, w dystrykcie Epping Forest. W 2011 miejscowość liczyła 3874 mieszkańców.

</doc>
<doc id="3661620" url="https://pl.wikipedia.org/wiki?curid=3661620" title="Josef Marxen">
Josef Marxen

Josef Marxen właśc. Antonius Josef Marxen (ur. 2 sierpnia 1906 w Worringen, zm. 16 listopada 1946 w Tiranie) – niemiecki ksiądz katolicki działający w Albanii, ofiara prześladowań komunistycznych, błogosławiony Kościoła katolickiego.
Życiorys.
Był czwartym z dziewięciorga dzieci Nikolausa i Marii z d. Hahnen. Ojciec pracował jako zarządca majątku we Fronhofie. W 1928 rodzina Marxen osiadła w Lötsch k. Nettetalu. Josef Marxen uczył się w Lorch, a następnie od 1921 w gimnazjum w St. Wendel w diecezji trewirskiej. Po ukończeniu szkoły średniej 12 maja 1928 rozpoczął nowicjat w zakonie werbistów w St. Augustin. Odbył studia teologiczne w Wyższej Szkole im św. Gabriela w Mödling k. Wiednia i orientalistyczne w Monachium. 21 czerwca 1936 został wyświęcony na księdza przez biskupa Franza Eberle w Instytucie Orientalistycznym w Monachium, a mszę prymicyjną odprawił 5 lipca 1936 w Breyell. Planował pracę misyjną w Rosji. Wobec niemożności realizacji tych zamiarów, w sierpniu 1936 przyjechał do Albanii. Po krótkim pobycie w Durrësie trafił do parafii Kthellës, a następnie do Perlat w kraju Mirdytów.
W latach 1937–1942 pracował w parafii Perlat, skąd trafił do parafii Jubë k. Durrësu, gdzie pracował do 1945. W Perlacie był inicjatorem budowy szkoły. Nie skorzystał z możliwości opuszczenia kraju w 1944, wraz z armią niemiecką i pozostał w Albanii. W lutym 1945 przeniósł się do Tirany. 2 marca 1945 został aresztowany przez funkcjonariuszy Departamentu Obrony Ludu w Durrësie. Oskarżony o działania wrogie wobec władz komunistycznych, a także o współpracę z okupantem został skazany na dwa lata więzienia. Trafił do więzienia w Tiranie. Próba ucieczka z więzienia zakończyła się niepowodzeniem, a Marxen ponownie stanął przed sądem. Skazany na karę śmierci został rozstrzelany w lesie pod Tiraną wraz z dwoma innymi więźniami 16 listopada 1946. Miejsce jego pochówku pozostaje nieznane. Wiadomość o jego śmierci w 1947 dotarła do rodziny w Niemczech.
Marxen znajduje się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.
Pamięć.
W 2016 ukazała się biografia "Josef Marxen, Missionar in Albanien", pióra Cecilii Giebermann.
Imię Marxena nosi jedna z ulic w tirańskiej dzielnicy Paskuqan.

</doc>
<doc id="3661622" url="https://pl.wikipedia.org/wiki?curid=3661622" title="Shoeburyness">
Shoeburyness

Shoeburyness – dzielnica miasta Southend-on-Sea, w Anglii, w Esseksie, w dystrykcie (unitary authority) Southend-on-Sea. W 2011 roku dzielnica liczyła 11 159 mieszkańców.

</doc>
<doc id="3661627" url="https://pl.wikipedia.org/wiki?curid=3661627" title="Punta della Dogana">
Punta della Dogana

Punta della Dogana – galeria sztuki współczesnej mieszczące się w Dogana da Mar, budynku byłego morskiego urzędu celnego. Tworzy wspólną jednostkę organizacyjną z muzeum sztuki współczesnej w Palazzo Grassi, zakupionym w maju 2005 roku przez francuskiego przedsiębiorcę i kolekcjonera sztuki François Pinaulta.
Na mocy umowy pomiędzy François Pinault Foundation a Miastem Wenecja budynek został wydzierżawiony Fundacji na okres 33 lat na cele muzealno-wystawiennicze. W muzeum są prezentowane zbiory z kolekcji François Pinaulta, organizuje się w nim również wystawy sztuki współczesnej.
Dogana da Mar (XVII–XX wiek).
Od 1414 roku w tym miejscu, zwanym Punta della Dogana, znajdowała się morska komora celna, w której pobierano opłaty za towary przywiezione drogą morską. Znajdował się tu też system umocnień strzegących wejścia do Canal Grande, w tym potężny, żelazny łańcuch, odcinający drogę.
W 1676 roku rozpoczęto prace budowlane na Punta della Dogana. Spośród kilku projektów (Longheny, Sardiego i Cominellego) wybrano ten, który przygotował Giuseppe Benoni. Budynek Dogana da Mar został wzniesiony w latach 1676–1682 na miejscu dawnej wieży obronnej.
W XIX wieku Dogana da Mar przechodził różne przebudowy i renowacje, w szczególności te, które wykonali Austriacy w czasie okupacji oraz te, które zrealizował architekt Alvise Pigazzi, odnawiając budynek w latach 1835–1838.
Punta della Dogana (XXI wiek).
Budynek Dogana da Mar przez dziesięciolecia stał pusty. Były plany przebudowania go na hotel lub apartamentowiec, ale zostały odrzucone przez władze i mieszkańców Wenecji. Zwycięski okazał się dopiero pomysł francuskiego przedsiębiorcy i kolekcjonera sztuki François Pinaulta, aby budynek zaadaptować na muzeum sztuki współczesnej.
W czerwcu 2007 roku François Pinault został wybrany przez Miasto Wenecja jako podmiot mający dokonać transformacji Punta della Dogana w nowe centrum sztuki współczesnej, w którym miałyby być prezentowane eksponaty z jego kolekcji. Modernizacji dokonał japoński architekt Tadao Andō. Postanowił on pozostawić bez zmian zewnętrzny wygląd budynku, między innymi ze względu na restrykcyjne wymogi władz miasta. Dekoracja stiukowa, kamienna i ceglana ścian została starannie odrestaurowana, a tam gdzie zaistniała potrzeba – wzmocniona kotwami ze stali nierdzewnej. Na drewnianej konstrukcji nośnej zamontowano nowy dach, przypominający dach pierwotny, a w jego powierzchnię wstawiono świetliki. Wewnątrz usunięto naleciałości dwóch ostatnich stuleci, w tym ścianki działowe i schody. Ściany pozostawiono w dużym stopniu w stanie surowym. Uzupełniono jedynie brakujące cegły nowymi, zbliżonymi wyglądem do oryginalnych. Posadzki, w zależności od miejsca wylano betonem, lub wyłożono linoleum tworząc w ten sposób kontrast pomiędzy nimi, a ceglanymi ścianami i drewnianymi belkami stropowymi pierwotnego budynku. Takie rozwiązanie ma, według symboliki przyjętej przez Andō jego zespół, oznaczać jedność przeszłości (budynek), teraźniejszości (dokonana przez niego modernizacja wnętrza) i przyszłości (galeria sztuki współczesnej).
W czerwcu 2009 roku inauguracyjną wystawą Mapping the Studio (2009–2011) otwarto muzeum Punta della Dogana. Po tej wystawie miały miejsce kolejne: In Praise of Doubt (2011–2013), którą połączono z równoległą ekspozycją The World Belongs to You (2011) prezentowaną jednocześnie w Palazzo Grassi), Madame Fisscher (2012), Voice of Images (2012–2013), Rudolf Stingel (2013–2014) i Prima Materia (2013–2014).
Architektura.
Budynek Punta della Dogana ma kształt trójkąta, którego dłuższe boki, biegnące wzdłuż Canal Grande i Canale della Giudecca mierzą po 105 m długości, podstawa natomiast ma 75 m długości. Fasady są przebite dwudziestoma monumentalnymi bramami. Wewnątrz budynek jest podzielony na dziewięć poprzecznie ułożonych hal, z których każda ma średnio 10 m szerokości i 7 m wysokości do belki stropowej. Powierzchnia budynku wynosi prawie 5000 m². Zewnętrzne balkony usytuowane są na wysokości 9 m. Na malowniczej, narożnej wieży, dominującej nad płaskim i długim budynkiem, zbudowanej na planie kwadratu i wysokiej na 28 m, umieszczono pozłacany glob ziemski, podtrzymywany przez parę odlanych z brązu posągów Atlantów. Glob wieńczy posąg Fortuny, autorstwa Bernarda Falcone, obracający się zgodnie z kierunkiem wiatru.
Zbiory.
Z okazji 55. Biennale w Wenecji (2013) w Punta della Dogana wystawiono około 80 eksponatów z kolekcji Pinaulta pod zbiorczym tytułem Prima Materia; opiekę kuratorską nad wystawą sprawowali Michael Govan i Caroline Bourgeois. Złożyły się na nią dzieła sztuki współczesnej: obrazy, rzeźby, instalacje, performance i wideo:

</doc>
<doc id="3661632" url="https://pl.wikipedia.org/wiki?curid=3661632" title="Wjaczesław Bazyłewicz">
Wjaczesław Bazyłewicz



</doc>
<doc id="3661636" url="https://pl.wikipedia.org/wiki?curid=3661636" title="Wjaczesław Mazarati">
Wjaczesław Mazarati



</doc>
<doc id="3661637" url="https://pl.wikipedia.org/wiki?curid=3661637" title="Shambhala">
Shambhala

Shambhala – stalowa kolejka górska firmy B&amp;M zbudowana w sekcji chińskiej parku rozrywki PortAventura w Hiszpanii. Do 6 kwietnia 2017, dnia otwarcia kolejki Red Force, najwyższy i najszybszy roller coaster w Europie. Charakteryzuje się wzniesieniami o bardzo dużej wysokości i stromymi kątami spadków (typ hyper coaster).
Opis przejazdu.
Po opuszczeniu stacji pociąg wykonuje skręt w prawo i rozpoczyna wspinaczkę na najwyższe wzniesienie o wysokości 76 m, gdzie wciągany jest za pomocą wyciągu łańcuchowego. Ze szczytu wzniesienia pociąg spada po torze nachylonym pod kątem niemal 78° i wjeżdża do zagłębionego w ziemi tunelu (stąd wysokość spadku jest nieco większa i wynosi 78 m). U dołu pierwszego spadku pociąg osiąga największą prędkość wynoszącą 134 km/h. Po delikatnej zmianie kierunku w lewo pociąg pokonuje pierwsze z pięciu wzniesień, a następnie charakterystyczną spiralę w kształcie cyfry 8 (ze względu na kształt zwana "ampersand"). Pociąg pokonuje następnie jeszcze dwa wzniesienia, po czym przejeżdża przez sekcję wodną, gdzie zsynchronizowane z pociągiem dysze wyrzucają w górę strumienie wody, symulując zderzenie pociągu z taflą niewielkiej sadzawki. Sekcja ta zlokalizowana jest bezpośrednio pod torami roller coastera Dragon Khan. Pociąg pokonuje kolejne dwa wzniesienia, mija hamulce sekcyjne (MCBR), wykonuje zwrot o 180° w lewo i wjeżdża na ostatnią sekcję hamulców, gdzie zwalnia i powoli wtacza się na stację.
Pozycja w rankingach.
W 2018 roku "Shambhala" trafiła po raz pierwszy na listę 50 najlepszych stalowych roller coasterów świata Golden Ticket Awards według czasopisma Amusement Today.
Kolejka górska "Shambhala" zajęła 1. miejsce w rankingu "European Star Award" dziesięciu najlepszych nowych kolejek górskich w Europie wybudowanych w 2012 roku.

</doc>
<doc id="3661638" url="https://pl.wikipedia.org/wiki?curid=3661638" title="Wjaczesław Mawrow">
Wjaczesław Mawrow



</doc>
<doc id="3661649" url="https://pl.wikipedia.org/wiki?curid=3661649" title="Anti (album Rihanny)">
Anti (album Rihanny)

Anti – ósmy album studyjny piosenkarki Rihanny. Został wydany 28 stycznia 2016 roku w serwisie Tidal. Wydane w 2015 roku single – „FourFiveSeconds”, „Bitch Better Have My Money” oraz „American Oxygen”, które miały znaleźć się na płycie ostatecznie nie pojawiły się. Na albumie znajduje się cover utworu „New Person, Same Old Mistakes” zespołu Tame Impala pod zmienioną nazwą „Same Ol’ Mistakes” oraz w wersji deluxe utwór „Goodnight Gotham” z wykorzystanymi samplami z piosenki „Only If For A Night” zespołu Florence and the Machine.
Nazwa.
Nazwa "Anti" oznacza osobę przeciwną konkretnej polityce, działalności lub idei. Napis ten został umieszczony przy okładce albumu w MAMA Gallery w Los Angeles, podczas jej odsłonięcia. Poniżej widniał również napis:„Przez współpracę z autorem okładki Royem Nachumem, Rihanna zmieniła historię okładek płyt. Kierując się swoją intuicją, jej praca dąży do tego, żeby wywierać wpływ poprzez robienie czegoś przeciwnego niż oczekuje tego społeczeństwo”.
Kampania promująca.
Rihanna wraz z Samsungiem pod koniec listopada 2015 rozpoczęła kampanię promującą album – ANTIdiaRy. Była to strona internetowa (dostępna tylko z urządzeń mobilnych), na której mieliśmy osiem pokoi i co jakiś czas został odblokowywany jeden z nich. Były one ponumerowane kolejno od R1 do R8. W pokoju mogliśmy się poruszać ruszając telefonem na różne strony, za pomocą akcelerometru. W każdym pokoju znajdował się minutowy filmik. Gdy pokój R8 został odblokowany album został wydany.
Pokoje: #R1 – The Bedroom (Sypialnia), #R2 – Studio (Studio), #R3 – Closet (Garderoba), #R4 – Tattoo Parlor (Salon Tatuażu), #R5 – Shell (Muszla), #R6 – Gallery (Galeria), #R7 – Office (Biuro), #R8 – ANTI Bedroom (Sypialnia ANTI).
Premiera.
Wersja standardowa albumu miała swoją premierę 28 stycznia 2016 roku w serwisie TIDAL. Wokalistka zrobiła prezent fanom i oprócz zwykłego streamingu udostępniła płytę do darmowego pobrania. Dzień później, w piątek 29 stycznia płyta ukazała się wraz z wersją deluxe, zawierającą trzy dodatkowe utwory w sklepach cyfrowych, takich jak iTunes czy Google Play oraz innych serwisach streamingowych.
Sprzedaż.
Album dzień po udostępnieniu do darmowego pobrania w serwisie TIDAL uzyskał status platynowej płyty. Także w Polsce nagrania uzyskały certyfikat platynowej płyty. Zadebiutował również na pierwszym miejscu notowania "Billboard" 200.
Lista utworów.
Lista według Discogs:
Wersja standardowa
Wersja deluxe
Okładka.
Okładka „ANTI” powstała we współpracy Rihanny oraz artysty Roya Nachuma. Została ukazana światu 8 października 2015 roku w MAMA Gallery. Na okładce widnieje półnaga dziewczynka w złotej koronie na oczach, z wytłoczonymi literami Braille’a, trzymająca czarny balon. Okładka jest w utrzymana w czerwono-białej kolorystyce. Całą okładkę pokrywa wiersz, napisany literami Braille’a przez Chloe Mitchell. Jego tytuł to „If Let They Us” a treść prezentuje się następująco:
„I sometimes fear that I am misunderstood.It is simply because what I want to say,what I need to say, won’t be heard.Heard in a way I so rightfully deserve.What I choose to say is of so much substanceThat people just won’t understand the depth of my message.So my voice is not my weakness,It is the opposite of what others are afraid of.My voice is my suit and armor,My shield, and all that I am.I will comfortably breath [sic] in it, until I find the moment to be silent.I live loudly in my mind, so many hours of the day.The world is pin drop sound compared to the boomThat thumps and bumps against the walls of my cranium.I live it and love it and despise it and I am entrapped in it.So being misunderstood, I am not offended by the gesture, but honored.If they let us...”
W wersji fizycznej wydawnictwa wiersz ten jest wytłoczony.

</doc>
<doc id="3661653" url="https://pl.wikipedia.org/wiki?curid=3661653" title="Alberto El Patrón">
Alberto El Patrón



</doc>
<doc id="3661660" url="https://pl.wikipedia.org/wiki?curid=3661660" title="Sarkis Sarkisow">
Sarkis Sarkisow

Sarkis Artiemjewicz Sarkisow (Danielan) (ros. Сарки́с Арте́мьевич Сарки́сов (Даниэлян), ur. 1898 w Şuşy, zm. 12 sierpnia 1938) – radziecki działacz partyjny narodowości ormiańskiej.
Życiorys.
W 1916 ukończył Ormiańskie Seminarium Duchowne, później studiował w Ormiańskiej Akademii Duchownej, której jednak nie ukończył, w 1917 wstąpił do partii bolszewickiej SDPRR(b), między 1917 a 1918 był członkiem i sekretarzem Komitetu Miejskiego SDPRR(b) w Şuşy. W latach 1918-1920 członek Prezydium Komitetu Miejskiego RKP(b) w Baku, redaktor gazety "Izwiestija Bakinskogo Sowieta" i sekretarz Komitetu Miejskiego RKP(b) w Baku, w latach 1921-1925 sekretarz Wydziału Organizacyjnego Piotrogrodzkiego/Leningradzkiego Komitetu Gubernialnego RKP(b), w latach 1925-1927 kierownik Wydziału Prasy Północno-Kaukaskiego Komitetu Krajowego RKP(b)/WKP(b). W 1927 podczas kampanii antytrockistowskiej wykluczony z WKP(b), 1928 przywrócony w prawach członka partii, między 1928 a 1929 zastępca przewodniczącego Centralno-Czarnoziemskiego Obłpotriebsojuza i przewodniczący Centralno-Czarnoziemskiego Obłkoopchlebsojuza, w latach 1930-1932 zastępca przewodniczącego i przewodniczący "Chlebocentra". W 1932 przewodniczący "Zagotzierno" i członek Komitetu Zapasów przy Radzie Komisarzy Ludowych ZSRR, od 1932 do 18 września 1933 sekretarz Komitetu Obwodowego KP(b)U w Doniecku, od 22 kwietnia 1933 do 30 sierpnia 1937 członek KC KP(b)U. Od 18 września 1933 do 24 maja 1937 I sekretarz Komitetu Obwodowego KP(b)U w Doniecku, od 22 listopada 1933 do 27 maja 1937 członek Biura Politycznego KC KP(b)U, od 10 lutego 1934 do 12 października 1937 zastępca członka KC WKP(b). Od maja do lipca 1937 szef "Donbassugla", od 3 czerwca do 30 sierpnia 1937 zastępca członka Biura Politycznego KC KP(b)U. 20 grudnia 1935 odznaczony Orderem Lenina.
W 1937 aresztowany, następnie skazany na śmierć i rozstrzelany. W 1956 pośmiertnie zrehabilitowany.

</doc>
<doc id="3661669" url="https://pl.wikipedia.org/wiki?curid=3661669" title="Anton Haus">
Anton Haus

Anton Haus (ur. 13 czerwca 1851 w Tolmein, zm. 8 lutego 1917 w Puli) – Wielki Admirał Kaiserliche und Königliche Kriegsmarine. Był głównodowodzącym Austro-Węgierskiej Marynarki Wojennej od 1913 roku, a w 1916 roku został awansowany do stopnia Wielkiego Admirała.
Życiorys.
Urodził się w rodzinie słoweńskojęzycznej. W 1869 r. stąpił do marynarki. Został wykładowcą w Akademii Morskiej w Fiume (obecnie Rijeka); efektem jego badań naukowych było praca "Grundzüge der Ozeanographie und maritimen Meteorologie" („Metereologia morska i oceaniczna”) z 1891 roku. Po powrocie do służby morskiej był dowódcą kanonierki podczas międzynarodowej pacyfikacji powstania bokserów w latach 1900–1901. Pozostał w Pekinie do 1902 roku.
Awansowany w 1907 roku do stopnia wiceadmirała ("Vizeadmiral"), był austro-węgierskim przedstawicielem na konwencji haskiej trwającej od maja do października tego roku. W 1912 roku został inspektorem floty ("Flotteninspekteur"), a 24 lutego następnego roku zastąpił Rudolfa Montecuccoliego na stanowisku Dowódcy Marynarki ("Marinekommandant") i szefa Sekcji Marynarki Ministerstwa Wojny ("Chef der Marinesektion").
Prawdopodobnie nie zdając sobie sprawy z powagi sytuacji, był nieobecny podczas kryzysu lipcowego w 1914 roku. Podczas kluczowego spotkania 7 lipca 1914 roku, kiedy zdecydowano się na drastyczne akcje przeciwko Serbii, reprezentował go Karl Kailer von Kaltenfels. Po wybuchu wojny Haus został mianowany Dowódcą Floty ("Flottenkommandant"). Gdy Włochy wypowiedziały wojnę Austro-Węgrom w 1915 roku, nocą 23 na 24 maja Haus wysłał flotę w celu ostrzelania Ankony i innych włoskich portów wzdłuż Adriatyku. Przez większość wojny przeznaczał do aktywnej walki lżejsze jednostki – szybkie krążowniki, niszczyciele i okręty podwodne.
Haus wierzył, że prawdziwa wartość jego floty zależy od możliwości jej działania jako "flota w trwaniu" (ang. "fleet in being") w celu odparcia zagrożenia ze strony okrętów alianckich. Jego taktyka spotkała się z dużą krytyką ze strony Niemiec, lecz była popierana przez wysokich rangą oficerów Austro-Węgierskiej Marynarki Wojennej, w tym jej inspektora, arcyksięcia Karola Stefana. Tak samo jak jego niemiecki odpowiednik, Alfred von Tirpitz, Haus popierał strategię nieograniczonej wojny podwodnej.
W 1916 roku Haus stał się jedynym austro-węgierskim oficerem marynarki, który w aktywnej służbie został awansowany na stopień Wielkiego Admirała ("Grossadmiral") (jego następca, Maximilian Njegovan, osiągnął ten sam stopień w 1918 roku, ale znajdował się w stanie spoczynku).
2 lutego 1917 roku zmarł w Puli na zapalenie płuc. Został pochowany na cmentarzu wojskowym marynarki ("k.u.k. Marinefriedhof"). Na pogrzebie obecny był cesarz Karol I, a następnie mianował pośmiertnie Hausa Komandorem Orderu Marii Teresy. Kiedy po wojnie Pula znalazła się na terytorium Włoch, ciało Hausa zostało przeniesione w 1925 roku do Wiednia.
Następcą Hausa na stanowiskach Dowódcy Marynarki i Dowódcy Floty został Maximilian Njegovan, a na stanowisku szefa Sekcji Marynarki Ministerstwa Wojny Karl Kailer von Kaltenfels. Po śmierci tego drugiego w kwietniu 1917 roku Njegovan objął również i to stanowisko. Flota, którą Haus trzymał w gotowości, została podzielona pomiędzy zwycięskie siły aliantów.

</doc>
<doc id="3661671" url="https://pl.wikipedia.org/wiki?curid=3661671" title="Dragon Khan">
Dragon Khan

Dragon Khan – kolejka górska w zbudowana w sekcji chińskiej parku rozrywki PortAventura w Hiszpania. Do 2002 roku kolejka górska o największej liczbie inwersji na świecie. Oddana do użytku w maju 1995 roku.
Opis przejazdu.
Po opuszczeniu stacji pociąg wspina się na szczyt pierwszego wzniesienia o wysokości 45 metrów, spada 49 metrów w dół osiągając prędkość maksymalną ok. 104 km/h po czym rozpoczyna pokonywanie, jedna za drugą, inwersji: pionowej pętli, pętli nurkującej (pół obrotu wokół osi podłużnej i zjazd po połówce zwykłej pętli), zero-g-roll (wzniesienie paraboliczne z nieważkością i pełnym obrotem wokół osi podłużnej) oraz kobry (charakterystyczna figura w postaci dwóch połówek pętli rozdzielonych dwiema połówkami korkociągu - pasażerowie odwracani są dwukrotnie). Pociąg przejeżdża następnie przez odcinek hamulców sekcyjnych (MCBR) i wykonuje drugą część przejazdu, pokonując kolejną pionową pętlę oraz dwa przeplecione ze sobą korkociągi. Pociąg trafia następnie na ostatni odcinek hamulcowy, gdzie zwalnia i wraca powoli na stację.

</doc>
<doc id="3661675" url="https://pl.wikipedia.org/wiki?curid=3661675" title="Jenette Goldstein">
Jenette Goldstein

Jenette Elise Goldstein (ur. 4 lutego 1960 roku w Beverly Hills) – amerykańska aktorka filmowa i telewizyjna.

</doc>
<doc id="3661677" url="https://pl.wikipedia.org/wiki?curid=3661677" title="Tęcza (film 1944)">
Tęcza (film 1944)

Tęcza (ros. Радуга, "Raduga") – radziecki czarno-biały film wojenny z 1944 roku w reżyserii Marka Donskiego. Ekranizacja powieści Wandy Wasilewskiej.

</doc>
<doc id="3661684" url="https://pl.wikipedia.org/wiki?curid=3661684" title="Diabeł z trzema złotymi włosami (film 2009)">
Diabeł z trzema złotymi włosami (film 2009)

Diabeł z trzema złotymi włosami (niem. "Der Teufel mit den drei goldenen Haaren") – niemiecko-austriacki film familijny z 2011 roku, należący do cyklu filmów telewizyjnych "Märchenperlen" ("Bajkowe Perły"). Film jest adaptacją baśni braci Grimm pt. "Bajka o diable z trzema złotymi włosami".
Fabuła.
Pewnego razu w wiosce przychodzi na świat niezwykłe dziecko. Wieści szybko rozeszły się po wiosce i w końcu dotarły do króla. Wśród mieszkańców krąży legenda, że córka króla jest przeznaczona mężczyźnie urodzonemu w czepku. W związku z tym król nieudolnie próbuje namówić matkę dziecka, by oddału mu go na wychowanie, jednak kobieta nie zamierza oddać swojego syna. Postanawia ukryć dziecko w pudełku, a następnie wrzucić do rzeki. Wkrótce dziecko odnajduje rodzina młynarza, a gdy król odnajduje chłopca, zleca mu bardzo trudne zadanie. 

</doc>
<doc id="3661700" url="https://pl.wikipedia.org/wiki?curid=3661700" title="Mark Hall North">
Mark Hall North

Mark Hall North – dzielnica miasta Harlow, w Anglii, w Esseksie, w dystrykcie Harlow. W 2001 roku dzielnica liczyła 2855 mieszkańców.

</doc>
<doc id="3661703" url="https://pl.wikipedia.org/wiki?curid=3661703" title="Mark Hall South">
Mark Hall South

Mark Hall South – dzielnica miasta Harlow, w Anglii, w Esseksie, w dystrykcie Harlow. W 2001 roku dzielnica liczyła 4753 mieszkańców.

</doc>
<doc id="3661704" url="https://pl.wikipedia.org/wiki?curid=3661704" title="Dzieciństwo Gorkiego">
Dzieciństwo Gorkiego

Dzieciństwo Gorkiego (ros. Детство Горького, "Dietstwo Gork'ogo") – radziecki czarno-biały film biograficzny z 1938 roku w reżyserii Marka Donskiego. Pierwsza część trylogii o Gorkim przedstawiająca jego wczesne życie.
Fabuła.
Akcja toczy się w latach siedemdziesiątych XIX wieku. Mały Alosza Pieszkow przyjeżdża razem z matką do domu dziadków w Niżnym Nowogrodzie. Tutaj pobiera pierwsze nauki o życiu.

</doc>
<doc id="3661706" url="https://pl.wikipedia.org/wiki?curid=3661706" title="Jul Bonati">
Jul Bonati

Jul Bonati SJ (ur. 4 maja 1874 w Szkodrze, zm. 5 maja 1951 w Durrësie) – albański ksiądz katolicki, ofiara prześladowań komunistycznych, błogosławiony Kościoła katolickiego.
Życiorys.
Syn Aleksandra Bonatiego i Rozy z d. Mellgushi. Uczył się w kolegium jezuickim w Szkodrze, a następnie w Austrii i we Włoszech. Na uniwersytecie w Padwie obronił pracę doktorską w zakresie filozofii. W 1891 rozpoczął nowicjat w zakonie jezuitów. 8 kwietnia 1906 został wyświęcony na księdza w Gorycji. Początkowo pracował w Padwie, a następnie od 1912 w Stambule, gdzie pełnił posługę duszpasterską dla katolików albańskich mieszkających w stolicy Imperium Osmańskiego. W Stambule związał się z albańskim klubem narodowym "Pragu shqiptar". Był przedstawicielem diaspory albańskiej w Stambule w czasie konferencji pokojowej w Paryżu. W 1927 powrócił do Albanii, gdzie pracował jako wikariusz w Durrësie i we Wlorze. Przetłumaczył na język włoski poemat "Lahuta e malcís" Gjergj Fishty.
W 1942 wyjechał do Włoch na leczenie i powrócił do Albanii dopiero w roku 1946. 6 grudnia 1946 został aresztowany we Wlorze przez funkcjonariuszy Departamentu Obrony Ludu i poddany torturom. Oskarżony o współpracę z okupantem i ze Stolicą Apostolską, a także o działalność wrogą wobec władz komunistycznych. 31 października 1947 Sąd Okręgowy w Elbasanie skazał go na 7 lat więzienia. W 1951 został zamknięty w szpitalu psychiatrycznym w Durrësie, gdzie zginął zamordowany przez pacjentów szpitala. Pochowany na starym cmentarzu w Durrësie, w grobie rodzinnym.
Bonati znajduje się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="3661707" url="https://pl.wikipedia.org/wiki?curid=3661707" title="Wśród ludzi">
Wśród ludzi

Wśród ludzi (ros. В людях, "W ludiach") – radziecki czarno-biały film biograficzny z 1939 roku w reżyserii Marka Donskiego. Druga część trylogii o Gorkim.
Fabuła.
Trzynastoletni Alosza Pieszkow wyrusza w świat. Zaczyna pracować i zarabiać na życie. Po pracy u kreślarza Siergiejewa zaciąga się na statek jako pomywacz, a jego przyjacielem zostaje kucharz Smuryj. Później Alosza zostaje uczniem w malarskiej pracowni ikon.

</doc>
<doc id="3661708" url="https://pl.wikipedia.org/wiki?curid=3661708" title="Tipton Green">
Tipton Green

Tipton Green – dzielnica miasta Tipton, w Anglii, w West Midlands, w dystrykcie (unitary authority) Sandwell. W 2011 roku dzielnica liczyła 12 834 mieszkańców.

</doc>
<doc id="3661709" url="https://pl.wikipedia.org/wiki?curid=3661709" title="Tonatia">
Tonatia

Tonatia ("Tonatia") – rodzaj ssaka z podrodziny liścionosów (Phyllostominae) w rodzinie liścionosowatych (Phyllostomidae).
Zasięg występowania.
Rodzaj obejmuje gatunki występujące od Meksyku do Ameryki Południowej.
Morfologia.
Długość ciała (bez ogona) 57–88 mm, długość ogona 13–20 mm, długość ucha 22–35 mm, długość tylnej stopy 12–18 mm, długość przedramienia 48,8–60 mm; masa ciała 23–34 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3661712" url="https://pl.wikipedia.org/wiki?curid=3661712" title="Leon Gabalas">
Leon Gabalas

Leon Gabalas (gr. Λέων Γαβαλᾶς, zm. ok. 1240) – arystokrata bizantyński, władca Rodos w latach ok. 1204 – ok. 1240.
Życiorys.
Był posiadaczem dóbr na Krecie. Na początku XIII wieku zarządzał wyspą Rodos jako gubernator bizantyński. Po zdobyciu Konstantynopola w 1204 roku przez wojska IV wyprawy krzyżowej usamodzielnił się. Nie chciał uznać zwierzchności cesarstwa nicejskiego. W 1223 flota nicejska nie zdołała opanować wyspy. W 1226 Leon Glabas uznał jednak zwierzchność Jana III Dukasa Watatzesa (1222–1254). W 1234 odparł inwazję floty cesarskiej na wyspę i zawarł antynicejski sojusz z Republiką Wenecką. Zmarł około 1240 roku. Władzę po nim objął jego brat Jan Gabalas.

</doc>
<doc id="3661716" url="https://pl.wikipedia.org/wiki?curid=3661716" title="Princes End">
Princes End

Princes End – dzielnica miasta Tipton, w Anglii, w West Midlands, w dystrykcie (unitary authority) Sandwell. W 2011 roku dzielnica liczyła 12 981 mieszkańców.

</doc>
<doc id="3661717" url="https://pl.wikipedia.org/wiki?curid=3661717" title="Jan Gabalas">
Jan Gabalas

Jan Gabalas (gr. Ἰωάννης Γαβαλᾶς, zm. ok. 1250) – arystokrata bizantyński, władca Rodos w latach ok. 1240 – ok. 1250.
Życiorys.
Był bratem Leona Gabalasa. Uznał zwierzchnictwo cesarza Jana III Dukasa Watatzesa (1222–1254) i został jego szwagrem. W 1248 roku wyspę opanowali Genueńczcy. Dzięki interwencji nicejskiej (1249–1250) Jan odzyskał władzę. Po jego śmierci (ok. 1250) wyspa przeszła pod bezpośredni zarząd cesarstwa nicejskiego. Ród Gabalasów pozostał w służbie bizantyńskiej – pochodziło z niego kilku dowódców floty.

</doc>
<doc id="3661718" url="https://pl.wikipedia.org/wiki?curid=3661718" title="Jak hartowała się stal (film 1942)">
Jak hartowała się stal (film 1942)

Jak hartowała się stal (ros. Как закалялась сталь, "Kak zakalałas' stal") – radziecki film z 1942 roku w reżyserii Marka Donskiego. Adaptacja powieści o tym samym tytule Nikołaja Ostrowskiego.

</doc>
<doc id="3661720" url="https://pl.wikipedia.org/wiki?curid=3661720" title="Orcyprenalina">
Orcyprenalina

Orcyprenalina () – wielofunkcyjny organiczny związek chemiczny z grupy pochodnych fenyloetyloaminy. Stosowana jako lek o działaniu sympatykomimetycznym.
Właściwości orcyprenaliny i jej soli.
Orcyprenalina tworzy kryształy o temperaturze topnienia 100 °C i niewielkiej rozpuszczalności w wodzie (9,7 g/dm3 w 20 °C). Hemisiarczan orcyprenaliny () tworzy białe kryształy o temperaturze topnienia 202–203 °C. Bromowodorek orcyprenaliny () topi się w 184 °C.
Mechanizm działania.
Orcyprenalina jest nieselektywnym β-mimetykiem o większym powinowactwie do receptorów adrenergicznych β2 niż β1. Wpływa rozkurczająco na oskrzela, przyśpiesza akcję serca, zwiększa objętość wyrzutową serca oraz rzut serca, rozszerza naczynia żylne, zmniejsza opór w krążeniu dużym i krążeniu płucnym, powoduje wzrost ciśnienia tętniczego skurczowego i spadek rozkurczowego, hamuje czynność skurczową macicy, działa rozkurczająco na tkankę mięśniową gładką przewodu pokarmowego oraz pęcherza moczowego.
Zastosowanie.
Lek stosowany jest przy:
W 2015 roku żaden produkt leczniczy zawierający orcyprenalinę nie był dopuszczony do obrotu w Polsce.
Działania niepożądane.
Orcyprenalina może powodować następujące działania niepożądane:

</doc>
<doc id="3661722" url="https://pl.wikipedia.org/wiki?curid=3661722" title="Przełom Warty koło Mstowa">
Przełom Warty koło Mstowa

Przełom Warty koło Mstowa (Przełom Warty w Mstowie, Mirowski Przełom Warty) – przełom utworzony przez Wartę stanowiący granicę między Wyżyną Częstochowską a Wyżyną Wieluńską, przy czym sam przełomowy odcinek rzeki zalicza się do Wyżyny Częstochowskiej. Przełom ma ok. 12 km długości. Zaczyna się pomiędzy wzgórzami Sołek i Skałki (tzw. "Brama Warty") w częstochowskiej dzielnicy Mirów. Kończy się pod Górą Wał w Mstowie.
Jest to przełom epigenetyczno-przelewowy powstały podczas zlodowacenia Odry w wyniku przelania się wód pra-Warty do Niecki Włoszczowskiej. Obszar stanowi jedno z największych rozcięć erozyjnych na Wyżynie Krakowsko-Częstochowskiej.
Fragment przełomu jest chroniony jako obszar Natura 2000 "Przełom Warty koło Mstowa". Obszar ten zajmuje powierzchnię 100,6 ha, położony jest na terenie Częstochowy i gminy Mstów. Znajduje się na wysokości 235–290 m n.p.m.
Przełom Warty koło Mstowa znajduje się na północnych krańcach Parku Krajobrazowego Orlich Gniazd.
Przyroda.
W przełomie występują wapienne ostańce. W Mirowie znajduje się Brama Mirowska utworzona przez dwa ostańce: skałę Mirów nad Wartą (Balikową Skałę) o wysokości około 20 metrów oraz skałę Jaś i Małgosia o wysokości około 10 metrów. W pobliżu skały Mirów nad Wartą znajduje się jaskinia o długości około 15 metrów. W Mstowie natomiast położona jest Skała Miłości o wysokości 15 metrów.
Szata roślinna obszaru jest zróżnicowana. 71% powierzchni zajmują łąki (w tym łąki trzęślicowe), 13% lasy, 16% tereny rolne. Występują tutaj starorzecza. Na północnym zboczu Przeprośnej Górki znajduje się las grądowy o powierzchni 7 ha. Spośród rzadkich i chronionych roślin występuje m.in. lilia złotogłów, skrzyp zimowy, buławnik wielkokwiatowy, kruszczyk szerokolistny, przewiercień długolistny, parzydło leśne i groszek wschodniokarpacki, a spośród roślin wodnych grążel żółty i rdestnica kędzierzawa. W rejonie występują takie gatunki zwierząt jak bąk, błotniak stawowy, derkacz, gąsiorek, bóbr europejski i kumak nizinny.
Atrakcje turystyczne.
Przez obszar przebiega wiele ścieżek, w tym Szlak Jury Wieluńskiej. W Mstowie znajdują tereny rekreacyjne położone wokół Góry Szwajcera oraz zbiornika wodnego "Tasarki", tuż przy brzegu Warty. W przełomie organizowane są także spływy kajakowe. W okolicy znajduje się zabytkowy, powstały w średniowieczu klasztor w Mstowie, a także sanktuarium św. Ojca Pio na Przeprośnej Górce będące tradycyjnym miejscem postoju dla pielgrzymów zmierzających na Jasną Górę.

</doc>
<doc id="3661723" url="https://pl.wikipedia.org/wiki?curid=3661723" title="Mirowski Przełom Warty">
Mirowski Przełom Warty



</doc>
<doc id="3661724" url="https://pl.wikipedia.org/wiki?curid=3661724" title="Jak hartowała się stal">
Jak hartowała się stal



</doc>
<doc id="3661727" url="https://pl.wikipedia.org/wiki?curid=3661727" title="Katarzyna Sokólska">
Katarzyna Sokólska

Katarzyna Sokólska (ur. 23 sierpnia 1993 w Białymstoku) – polska lekkoatletka, sprinterka. Olimpijka z Rio de Janeiro 2016.
Życiorys.
Była reprezentantką klubu UKS 19 Bojary Białystok trenowaną przez Mieczysława Sutyńca, od 2019 startuje w barwach Zawiszy Bydgoszcz.
Starty międzynarodowe.
Reprezentowała Polskę w sztafecie 4 x 100 metrów na mistrzostwach świata juniorów w 2010 (Polki odpadły w eliminacjach) oraz na mistrzostwach Europy juniorów w 2011 (4. miejsce). W 2015 wystartowała na młodzieżowych mistrzostwach Europy, na których zajęła 5. miejsce w sztafecie 4 × 100 m oraz odpadła w eliminacjach biegu na 100 m, zajmując 6. miejsce w swoim biegu eliminacyjnym z czasem 11,92 s.
Była członkiem reprezentacji Polski na igrzyska olimpijskie w Rio de Janeiro 2016, ale ostatecznie w samych zawodach nie wystąpiła (była rezerwową sztafety 4 x 100 metrów). W 2019 startowała w sztafecie 4 x 100 metrów w zawodach IAAF World Relays, jednak reprezentacja Polski nie ukończyła biegu. W 2021 wystąpiła w halowych mistrzostwach Europy, odpadając w eliminacjach biegu na 60 metrów, z wynikiem 7,46, a następnie w zawodach World Athletics Relays, w których zajęła 2. miejsce w sztafecie 4 x 100 metrów.
Starty krajowe.
Medalistka mistrzostw Polski w różnych kategoriach wiekowych. W 2011 wywalczyła brązowy medal mistrzostw Polski juniorów w biegu na 100 m z czasem 12,06 s. W 2012 zdobyła srebro juniorskich mistrzostw kraju w tej samej konkurencji z rezultatem 11,97 s. W 2013 została mistrzynią Polski w sztafecie 4 × 100 m oraz brązową medalistką młodzieżowych mistrzostw kraju w tej samej konkurencji. W 2014 wywalczyła srebro młodzieżowych mistrzostw Polski w tej samej konkurencji. W 2015 została młodzieżową mistrzynią Polski w biegu na 100 m z czasem 11,85 s oraz w sztafecie 4 × 100 m. 
W 2016 zdobyła brązowy medal halowych mistrzostw kraju w biegu na 60 m z czasem 7,41 s oraz srebrny medal mistrzostw kraju w sztafecie 4 × 100 m z czasem 45,76 s.
Życie prywatne.
Była studentką Politechniki Białostockiej.

</doc>
<doc id="3661729" url="https://pl.wikipedia.org/wiki?curid=3661729" title="Energylandia">
Energylandia

Energylandia – tematyczny park rozrywki położony w Zatorze w województwie małopolskim, otwarty 14 lipca 2014 roku. Największy park rozrywki w Polsce (powierzchnia ok. 70 ha, kilkanaście kolejek górskich, w tym 2 w kategorii hyper coaster).
W parku podzielonym na sześć stref tematycznych znajduje się ponad 120 atrakcji przeznaczonych dla wszystkich grup wiekowych, w tym kolejki górskie, liczne karuzele i urządzenia ekstremalne, a także restauracje, bary, sklepy z pamiątkami oraz sceny, na których prezentowane są krótkie widowiska. Od 2016 w skład parku wchodzi park wodny "Energylandia Water Park".
Historia.
W czerwcu 2015 roku w parku otwarto rollercoaster Dragon – pierwszą polską odwróconą kolejkę górską z pociągami poruszającymi się pod torem zamiast ponad nim. Kolejkę zbudowała firma Vekoma.
We wrześniu 2015 roku otwarto drugi odwrócony rollercoaster pod nazwą Mayan, o wysokości 33,3 m, również produkcji firmy Vekoma.
W czerwcu 2016 roku uruchomiono pierwszy w Polsce "launched coaster" Formuła, czyli kolejkę górską, w której tradycyjny wyciąg łańcuchowy zamieniono na napęd elektromagnetyczny rozpędzający pociągi w czasie 2 s do 79,2 km/h oraz park wodny "Energylandia Water Park".
W kwietniu 2017 roku park uruchomił roller coaster Boomerang (kolejkę typu "shuttle coaster"), niewielki "spinning coaster" Happy Loops oraz dziecięcą kolejkę Circus Coaster.
W połowie grudnia 2017 park ogłosił wyniki zapytania ofertowego na trzy nowe kolejki górskie przeznaczone do realizacji najpóźniej do 2020 roku, w tym "double launch coaster" firmy Vekoma oraz drewniano-stalowa kolejka hybrydowa produkcji firmy Rocky Mountain Construction. Park ubiegał się także o dotację na budowę kolejki górskiej typu "tilt coaster", która miałaby zostać zbudowana do 2021 roku.
2 kwietnia 2018 roku w parku otwarty został Speed water coaster firmy Intamin.
W czerwcu 2018 roku "Energylandia Water Park" został powiększony o strefę "Tropical Fun" rozszerzającą ofertę parku wodnego o 10 nowych zjeżdżalni.
14 lipca 2018 roku otwarty został Hyperion – najwyższa i najszybsza kolejka górska typu hyper coaster w Europie o wysokości 77 m, pierwszym spadku pod kątem 85° i różnicy wysokości 82 m oraz prędkości maksymalnej 142 km/h. Kolejkę górską zbudowała firma Intamin.
W dniu 27 października 2018 roku, na konferencji prasowej, park przedstawił plany rozbudowy do łącznej powierzchni 150 ha. Pierwszy etap budowy stanowić ma utworzenie nowej strefy tematycznej pod nazwą "Smoczy Gród", którego główną atrakcją jest największy na świecie hybrydowy roller coaster zbudowany przez firmę Rocky Mountain Construction. Kolejka nosi nazwę nawiązującą do materiału konstrukcyjnego – Zadra. W listopadzie 2018 roku jeden z projektantów "RMC", Alan Schilke, potwierdził iż konstrukcja kolejki nie będzie całkowicie drewniana, lecz zostanie ona wykonana w hybrydowej technologii "I-Box Track". Potwierdzone zostało także, że kolejka pobije rekord wysokości i szybkości hybrydowej kolejki górskiej ustanowiony w 2018 roku przez Steel Vengeance w parku Cedar Point oraz wyrówna rekord kąta spadku na kolejce hybrydowej wynoszący 90°. W styczniu 2019 roku magazyn branżowy "First Drop" wydawany przez klub European Coaster Club podał, że wysokość kolejki wyniesie 62,8 m, a długość 1 300 m.
20 lipca 2019 roku otwarta testowo została nowa strefa parku – "Smoczy Gród –", a wraz z nią dwie nowe rodzinne kolejki górskie: Frida i Draken.
22 sierpnia 2019 park otworzył ówcześnie najwyższą i najszybszą hybrydową kolejkę górską na świecie "–" Zadra"."
W dniach 17–19 września 2019 roku, w ramach targów branżowych IAAPA w Paryżu, zaprezentowana została przez twórcę tematyzacji, holenderską firmę Jora Vision, nazwa planowanej na sezon 2020 nowej strefy tematycznej parku – "Aqualantis".
W dniu 26 października 2019 park oficjalnie ogłosił budowę nowej strefy tematycznej "Aqualantis." Główną atrakcją strefy ma być roller coaster Abyssus. Kolejka stanowić będzie egzemplarz modelu "Shockwave+" o wysokości 38,5 m, spadku 40 m oraz dwóch torach rozpędzających pociągi kolejki przy pomocy silników liniowych LSM do prędkości maksymalnej 100 km/h. Wraz z ekstremalną kolejką, w sezonie 2020 planowane jest także otwarcie rodzinnej kolejki „kopalnianej” ("Mine Train") o wysokości ok. 15 m, również budowanej przez Vekomę, karuzeli "Disco Coaster" (model "Disk’O" firmy Zamperla), rodzinnej atrakcji typu „bitwa wodna” "Whirlpool Water Fight", a także tematycznej restauracji i sklepu z pamiątkami. Ogłoszono także, że od sezonu 2020 park będzie otwarty również zimą, od końca listopada do początku stycznia.
W dniu 6 marca 2020 roku producent kolejek górskich, firma Vekoma, poinformował na swoim profilu w serwisie społecznościowym Instagram o trwającej produkcji elementów nieogłoszonej jeszcze przez park rodzinnej kolejki górskiej, której otwarcie ma nastąpić jeszcze wiosną 2020 roku.
W kwietniu 2020 roku park poinformował o przełożeniu otwarcia sezonu na 16 maja 2020 roku w związku z panującą ówcześnie pandemią COVID-19. Termin ten był jednak wielokrotnie przesuwany. Ostatecznie otwarcie parku zostało ustalone na 6 czerwca 2020 roku.
W dniu 14 stycznia 2020 roku wszczęte zostało na wniosek parku postępowanie administracyjne w sprawie zmiany decyzji o uwarunkowaniach środowiskowych, dotyczącej budowy dwóch nowych stref tematycznych: tworzonej w latach 2019–2021 strefy "Aqualantis", a także nowej, nieogłoszonej jeszcze przez park strefy "Sweet Valley".
W lipcu 2020 roku park przełożył otwarcie nowej strefy "Aqualantis" na sezon 2021 ze względu na opóźnienia związane z trwającą epidemią COVID-19.
W dniu 5 lipca 2021 roku park wodny powiększony został o liczącą powierzchnię 2 ha strefę "Exotic Island""."
W dniu 10 lipca 2021 roku nastąpiło testowe otwarcie nowej strefy "Aqualantis", po czym strefa – wraz z dwoma nowymi roller coasterami – została oficjalnie oddana do użytku w dniu 14 lipca 2021 roku.
28 czerwca 2022 roku park otworzył koło widokowe "Wonder Wheel" o wysokości 53 m, zbudowane przez firmę Dutch Wheels, oraz nową strefę parku wodnego, "Bamboo Bay".
10 września 2022 roku roller coaster Zadra znalazł się na 26. miejscu rankingu 50 najlepszych stalowych kolejek górskich świata czasopisma Amusement Today i otrzymał nagrodę "Golden Ticket Award".
Plany rozbudowy.
W dniu 22 października 2021 roku park ogłosił budowę nowej strefy "Sweet Valley" wraz dwoma nowymi roller coasterami rodzinnymi: Choco Chip Creek oraz "Honey Harbour", oba produkcji firmy Vekoma.
W następnych latach rozbudowa parku ma przebiegać w 5 etapach, z czego 2 polegać będą na budowie kolejnych, obok otwartego w 2019 roku "Smoczego Grodu", stref tematycznych. Park zakłada także rozszerzenie strefy "Water Park" o kryty aquapark i budowę czterogwiazdkowego hotelu tematycznego. Przyjmuje się, że przynajmniej część parku otwarta będzie cały rok.
Frekwencja.
W latach 2014–2021 park odwiedziły następujące przybliżone liczby gości:
Park zakłada uzyskanie frekwencji 4 mln osób rocznie w sezonie 2024.
Kolejki górskie.
Czynne.
Na rok 2023 w parku znajdowało się 17 czynnych kolejek górskich.
W budowie.
W roku 2023 trwała budowa 3 nowych kolejek górskich:
Strefy parku i atrakcje.
Bajkolandia.
W tej strefie znajdują się atrakcje dla najmłodszych gości parku, takie jak:
Strefa familijna.
W tej strefie znajdują się nieco bardziej intensywne atrakcje przeznaczone zarówno dla dzieci, jak i dla dorosłych, takie jak:
Strefa ekstremalna.
W tej strefie znajdują się najintensywniejsze atrakcje przeznaczone dla młodzieży i dorosłych:
Water Park.
Strefa uruchomiona latem 2016 roku. Naśladuje tropikalną wyspę z licznymi atrakcjami wodnymi i strefami wypoczynku.
Smoczy Gród.
Strefa tematyzowana na średniowieczny gród.
Aqualantis.
Otwarta w sezonie 2021 strefa o tematyzacji wodnej nawiązującej do mitu o starożytnym zatopionym mieście wzorowanym na Atlantydzie.
Sweet Valley.
W sezonie 2023 park planuje otwarcie kolejnej nowej strefy tematycznej pod nazwą "Sweet Valley". Główną atrakcją będzie stalowy roller coaster typu "mine train," Choco Chip Creek.
Widowiska i pokazy.
W parku znajdują się trzy sale widowiskowe: "Amfiteatr Colosseo, Amfiteatr Egipt oraz Carnival Theater", a także kino 7D ("Pyramid Illusion Cinema"), strefa pokazów kaskaderskich oraz strefa pokazów skoków do wody "Aqua Jump".

</doc>
<doc id="3661731" url="https://pl.wikipedia.org/wiki?curid=3661731" title="Friar Park">
Friar Park

Friar Park – dzielnica miasta Wednesbury, w Anglii, w West Midlands, w dystrykcie (unitary authority) Sandwell. W 2011 roku dzielnica liczyła 12 625 mieszkańców.

</doc>
<doc id="3661732" url="https://pl.wikipedia.org/wiki?curid=3661732" title="Anthony Barber (koszykarz)">
Anthony Barber (koszykarz)

Anthony „Cat” Barber (ur. 25 lipca 1994 w Hampton) – amerykański koszykarz występujący na pozycji rozgrywającego, obecnie zawodnik Syntainics MBC Weissenfels.
College.
Podczas nauki w Hampton High School grał w szkolnej drużynie koszykówki, a w 2013 wystąpił w McDonald’s All-American Game, meczu gwiazd szkół średnich, w którym zdobył 11 punktów i zaliczył 4 asysty. We wrześniu 2013 został zawodnikiem zespołu NC State Wolfpack. W pierwszym sezonie występów w NCAA rozegrał 36 meczów, rzucając średnio 8,5 punktu na mecz. Jako drugoroczniak wystąpił w 35 spotkaniach, w tym w 33 w pierwszej piątce, a jego średnia meczowa wyniosła 12,1 punktu. W sezonie 2013/2014 Zespół Wolfpack dotarł do fazy Sweet Sixteen turnieju NCAA, w której odpadł po porażce z Louisville Cardinals.
13 lutego 2016 w wygranym przez Wolfpack 99:88 meczu przeciwko Wake Forest Demon Deacons rozegranym w PNC Arena, ustanowił rekord kariery w NCAA, zdobywając 38 punktów. W sezonie zasadniczym 2015/2016 wystąpił we wszystkich 31 spotkaniach, w których uzyskał najlepszą średnią w Atlantic Coast Conference, rzucając 23,4 punktu na mecz. Został również wybrany do All-ACC First Team.
Kariera zawodowa.
W lipcu 2016 był zawodnikiem New Orleans Pelicans podczas NBA Summer League. W październiku 2016 wystąpił w dwóch przedsezonowych meczach w barwach Philadelphia 76ers, rzucając średnio 6,0 punktów. W tym samym miesiącu został zawodnikiem Delaware 87ers.
3 lutego 2017 przeszedł do Greensboro Swarm, klubu farmerskiego Charlotte Hornets, za Aarona Harrisona. 26 lipca 2017 został zawodnikiem włoskiego Enel Basket Brindisi.
17 lutego 2021 dołączył do niemieckiego Syntainics MBC Weissenfels.

</doc>
<doc id="3661733" url="https://pl.wikipedia.org/wiki?curid=3661733" title="Barbara Haas">
Barbara Haas

Barbara Haas (ur. 19 marca 1996 w Steyr) – austriacka tenisistka.
Kariera tenisowa.
W przeciągu kariery zwyciężyła w szesnastu singlowych i trzech deblowych turniejach rangi ITF. 24 lutego 2020 roku zajmowała najwyższe miejsce w rankingu singlowym WTA Tour – 133. pozycję. W rankingu deblowym najwyżej była sklasyfikowana na 164. miejscu (27 września 2021).
Reprezentantka kraju w Pucharze Federacji.

</doc>
<doc id="3661736" url="https://pl.wikipedia.org/wiki?curid=3661736" title="Mistrzostwa Polski w Biegach Narciarskich 2016">
Mistrzostwa Polski w Biegach Narciarskich 2016

Mistrzostwa Polski w Biegach Narciarskich 2016 – zawody w biegach narciarskich, które rozegrano w dniach 18 marca – 24 marca 2016 roku w Szklarskiej Porębie.
Organizatorami mistrzostw byli Polski Związek Narciarski (PZN) i Dolnośląski Związek Narciarski. Zawody rozegrane były na trasach biegowych Polany Jakuszyckiej.
Prawo startu w mistrzostwach Polski seniorów w konkurencjach biegowych mają zawodnicy posiadający aktualną II klasę sportową, jak również posiadający licencje zawodnicze, badania lekarskie i ubezpieczenie. Zawody zostaną przeprowadzone zgodnie z przepisami NRS oraz Wytycznymi Sportowymi PZN na sezon 2015/2016.
W mistrzostwach Polski nie wystartowali: Kornelia Kubińska, Ewelina Marcisz, Paulina Maciuszek, Konrad Motor

</doc>
<doc id="3661737" url="https://pl.wikipedia.org/wiki?curid=3661737" title="Newton (West Midlands)">
Newton (West Midlands)

Newton – osada w Anglii, w West Midlands, w dystrykcie (unitary authority) Sandwell. W 2011 miejscowość liczyła 11 558 mieszkańców.

</doc>
<doc id="3661740" url="https://pl.wikipedia.org/wiki?curid=3661740" title="O krótkości życia">
O krótkości życia

O krótkości życia ("De brevitate vitae") – dialog Lucjusza Anneusza Seneki, napisany około roku 49, po powrocie autora z wygnania, a przed objęciem urzędu pretora. Adresowany jest do swojej żony Pompei Pauliny, córki Pompejusza Paulinusa. 
Główną myślą utworu jest teza, że życie człowieka nie jest krótkie, jeśli wiedzie się je właściwie, tzn. nie kierując się namiętnościami i próżnością, lecz w zgodzie z rozumem i cnotą. Życie trwa długo, jeśli wypełnione jest treścią - uczy Seneka. 
Wywód i kompozycja utworu są luźne i dość chaotyczne.

</doc>
<doc id="3661743" url="https://pl.wikipedia.org/wiki?curid=3661743" title="Staza">
Staza



</doc>
<doc id="3661747" url="https://pl.wikipedia.org/wiki?curid=3661747" title="Ewa Ochocka">
Ewa Ochocka

Ewa Ochocka (ur. 17 stycznia 1996) – polska lekkoatletka.
W 2014 zdobyła brązowy medal halowych mistrzostw Polski juniorek na 60 m ppł z czasem 8,77 s, w 2015 wywalczyła złoto halowych mistrzostw kraju juniorek w tej samej konkurencji z czasem 8,57 s oraz brązowy medal na 60 m z czasem 7,64 s oraz mistrzostw kraju juniorek na 100 m ppł z czasem 14,15 s, a w 2016 została halową wicemistrzynią Polski na 60 m ppł z czasem 8,39 s, a także brązową medalistką mistrzostw kraju w sztafecie 4 × 100 m z czasem 46,04 s.
Od 2016 reprezentantka klubu AZS AWF Wrocław trenowana przez Williama Rostka. W latach 2009–2015 była zawodniczką MKS Bolesłavia Bolesławiec.
Rekordy życiowe:

</doc>
<doc id="3661749" url="https://pl.wikipedia.org/wiki?curid=3661749" title="Transwestytyzm o typie podwójnej roli">
Transwestytyzm o typie podwójnej roli

Transwestytyzm o typie podwójnej roli – zaburzenie zachowania z grupy zaburzeń identyfikacji płciowej charakteryzujące się przebieraniem się w ubiory płci przeciwnej bez motywacji seksualnej.
Klasyfikacja.
10 rewizja Międzynarodowej Statystycznej Klasyfikacji Chorób i Problemów Zdrowotnych (ICD-10) zalicza transwestytyzm o typie podwójnej roli do zaburzeń psychicznych i zaburzeń zachowania, którym poświęcony jest piąty rozdział klasyfikacji (F). W obrębie tego rozdziału omawiane zaburzenie zalicza się do zaburzeń osobowości i zachowania dorosłych (F60-F69), a dokładniej umieszcza się je wśród zaburzeń identyfikacji płciowej (F64), obok transseksualizmu, zaburzeń identyfikacji płciowej w dzieciństwie oraz zaburzeń identyfikacji płciowej innych, jak też nieokreślonych.
Obraz kliniczny.
W przebiegu omawianego zaburzenia dotknięta nim osoba przebiera się w ubiory płci przeciwnej. W przeciwieństwie do transwestytyzmu fetyszystycznego, w którym czyni tak, by osiągnąć podniecenie seksualne, w transwestytyzmie typu podwójnej roli przebieranie służyć ma wywołaniu poczucia przynależności do płci przeciwnej. Podniecenia seksualnego związanego z przebieraniem nie obserwuje się. Nie występuje także trwała chęć dokonania modyfikacji płci i pełnienia odmiennej roli płciowej, charakterystyczne dla transseksualizmu.

</doc>
<doc id="3661750" url="https://pl.wikipedia.org/wiki?curid=3661750" title="Teodor Gabras Młodszy">
Teodor Gabras Młodszy

Teodor Gabras Młodszy (grec. Θεόδωρος Γαβρᾶς, zm. po 1208) – bizantyński arystokrata z rodziny Gabrasów, uzurpator i niezależny władca w rejonie Pontu w okresie ok. 1204 - ok. 1208.
Życiorys.
Teodor pochodził z jednej z najbogatszych rodzin w Poncie, związanej z Trapezuntem. W okresie IV krucjaty, gdy nastąpił upadek władzy centralnej podjął po 1204 roku działania zmierzające do stworzenia własnego państwa. Opanował miasto Amisos (dziś Samsun w północnej Turcji, nad Morzem Czarnym). Ogłosił się tam niezależnym władcą. Wkrótce wszedł w konflikt z cesarstwem Trapezuntu a także Cesarstwem Łacińskim. Oba państwa wysunęły roszczenia do tego strategicznie ważnego miasta portowego. W 1208 Teodor ostatecznie zaakceptował zwierzchnictwo cesarza nicejskiego Teodora I Laskarysa. Ten przyznał mu tytuł duksa.

</doc>
<doc id="3661753" url="https://pl.wikipedia.org/wiki?curid=3661753" title="Newton (Staffordshire)">
Newton (Staffordshire)

Newton – przysiółek w Anglii, w Staffordshire. W 1861 miejscowość liczyła 139 mieszkańców. Newton jest wspomniana w Domesday Book (1086) jako "Niwetone".

</doc>
<doc id="3661755" url="https://pl.wikipedia.org/wiki?curid=3661755" title="Technika Bowena">
Technika Bowena

Technika Bowena (inaczej: "Bowen, terapia Bowena") jest terapią manualną, mającą rzekomo pobudzać w organizmie mechanizmy samolecznicze. Koncepcja tej metody została stworzona w latach pięćdziesiątych XX wieku przez Australijczyka Thomasa Ambrose’a Bowena (1916-1982).
Według raportu Australijskiego Departamentu Zdrowia (Australian Government Department of Health) z 2015 roku nie ma wystarczających dowodów naukowych potwierdzających skuteczność tej metody (brak badań klinicznych spełniających wymagania EBM)
Wyniki badań skuteczności.
W 2015 roku Australijski Departament Zdrowia przy współpracy z NHMRC (National Health and Medical Research Council) przeprowadził przegląd 369 publikacji zaprezentowanych jako naukowe lub kliniczne przekazanych przez Australijski Związek Masażystów, Australijską Federację Terapeutów Bowenowskich oraz Australijski Związek Techniki Bowena. Po wstępnym przeglądzie, 359 publikacji zostało odrzuconych. Dwie publikacje z Journal of the Bowen Academy of Australia zostały odrzucone z powodu braku dostępu do tych publikacji (prywatne publikacje). Publikacja M. Marr, et al. (2008 r.) została odrzucona ponieważ podmiotem badań były osoby zdrowe bez żadnych objawów klinicznych. Publikacja G. Hipmair, et al. (2012 r.) została odrzucona ponieważ nie została ona opublikowana w magazynie pozwalającym na recenzje naukowe, a także po dokładniejszej analizie stwierdzono, iż ta publikacja nie spełnia warunków randomizowanych badań klinicznych.
W podsumowaniu stwierdzono, iż nie ma wystarczających przeglądów systematycznych w zakresie techniki Bowena, aby można było stwierdzić efektywność tejże techniki.
Przebieg terapii.
Podczas wykonywania zabiegu techniką Bowena terapeuta skoncentrowany jest na pracy z powięzią. Wyróżnia się następujące etapy: 
Zabieg składa się ze ściśle określonych sekwencji ruchów, pomiędzy którymi występują przerwy. Zabiegi wykonuje się w odstępach kilkudniowych, a ich liczba jest różna.
Historia techniki.
Tom Bowen nie posiadał formalnego wykształcenia medycznego i do końca życia nie uzyskał jakiejkolwiek kwalifikacji zawodowej w dziedzinie fizjoterapii (masażu lub terapii manualnych). Pomimo to w latach 1959-1982 wykonywał zabiegi według opracowanej przez siebie techniki, jak sam twierdził, "przyjmując średnio 65 pacjentów dziennie". W 1975 roku władze stanu Wiktoria (Australia) przeprowadziły śledztwo, które wykazało, że Thomas Bowen wykonał około 13 000 zabiegów w badanym okresie. Według raportu, pomimo całkowitego braku wyników w postaci obiektywnej poprawy stanu zdrowia, w subiektywnej ocenie 80% pacjentów z różnymi dolegliwościami uznało, że terapia jest skuteczna. Bowen nie udokumentował założeń swojej techniki i nie prowadził dokumentacji przypadków, które poddawał terapii, ale pozwalał kilku osobom obserwować jak wykonuje zabiegi. W ten sposób już po śmierci Bowena powstało przynajmniej sześć odmian jego metody o różnych nazwach np: Smart Bowen, Bowtech lub Bowenwork, a także upowszechniła się nazwa "Technika Bowena". Dominującą odmianę stanowi wersja ogłoszona w 1987 roku przez Oswalda Rentscha. Terapia Rentscha została przez niego nazwana "Oryginalną Techniką Bowena" lub "Bowtech". Technika ta została w 2002 roku uznana przez Dyplomowane Towarzystwo Fizjoterapii Wielkiej Brytanii za rodzaj zabiegu, który może wykorzystywać fizjoterapeuta.

</doc>
<doc id="3661759" url="https://pl.wikipedia.org/wiki?curid=3661759" title="Szczelina nad Jaskinią Marmurową">
Szczelina nad Jaskinią Marmurową



</doc>
<doc id="3661762" url="https://pl.wikipedia.org/wiki?curid=3661762" title="Jaskinia Śpiących Rycerzy Niżnia">
Jaskinia Śpiących Rycerzy Niżnia



</doc>
<doc id="3661763" url="https://pl.wikipedia.org/wiki?curid=3661763" title="Iwan Sierbin">
Iwan Sierbin

Iwan Dmitrijewicz Sierbin (ros. Сербин Иван Дмитриевич, ur. 25 lutego 1910 w Jekaterynodarze (obecnie Krasnodar), zm. 15 lutego 1981 w Moskwie) – radziecki działacz partyjny.
Życiorys.
Od 1931 w WKP(b), w 1935 ukończył studia na Uniwersytecie Moskiewskim, w latach 1935-1936 aspirant Naukowo-Badawczego Instytutu Mechaniki i Matematyki przy Uniwersytecie Moskiewskim, w latach 1936-1941 kolejno inżynier technolog, zastępca szefa wydziału, organizator partyjny WKP(b) fabryki i sekretarz Komitetu Miejskiego WKP(b) w Podolsku. Następnie dyrektor filii fabryki w Barnaule i pracownik Komitetu Miejskiego WKP(b) w Barnaule, w latach 1942-1946 instruktor, kierownik sektora i zastępca kierownika wydziału Zarządu Kadr KC WKP(b), od 1946 do 10 lipca 1948 kierownik Wydziału Przemysłu Zbrojeniowego Zarządu Kadr KC WKP(b). Od 10 lipca 1948 do 13 czerwca 1950 zastępca kierownika Wydziału Budowy Maszyn KC WKP(b), od 13 czerwca 1950 do 1952 kierownik tego wydziału, między 1952 a 1953 zastępca kierownika Wydziału Przemysłowo-Transportowego KC WKP(b)/KPZR, w latach 1953-1954 kierownik sektora tego wydziału. Od 1954 do lutego 1958 I zastępca kierownika Wydziału Przemysłu Obronnego KC KPZR, od lutego 1958 do 15 lutego 1981 kierownik Wydziału Przemysłu Obronnego KC KPZR, od 31 października 1961 do końca życia zastępca członka KC KPZR. Odznaczony pięcioma Orderami Lenina i Orderem Czerwonego Sztandaru. Deputowany do Rady Najwyższej ZSRR od VII do X kadencji. Pochowany na Cmentarzu Nowodziewiczym.

</doc>
<doc id="3661767" url="https://pl.wikipedia.org/wiki?curid=3661767" title="Iwan Siemionow (deputowany)">
Iwan Siemionow (deputowany)

Iwan Michajłowicz Siemionow (ros. Иван Михайлович Семёнов, ur. 1925, zm. 9 marca 1982) – przewodniczący kołchozu (1950-1982), Bohater Pracy Socjalistycznej.
Życiorys.
Od 1941 pracownik gospodarczy w obwodzie tulskim, od 1945 w WKP(b), w latach 1950-1982 przewodniczący kołchozu "Nowaja Żyzń" w obwodzie tulskim. Ukończył Wyższą Szkołę Partyjną przy KC KPZR, od 31 października 1961 do 29 marca 1966 był zastępcą członka KC KPZR. Deputowany do Rady Najwyższej ZSRR od VI do X kadencji. Bohater Pracy Socjalistycznej, odznaczony trzema Orderami Lenina.

</doc>
<doc id="3661768" url="https://pl.wikipedia.org/wiki?curid=3661768" title="Bazylika Nawiedzenia Najświętszej Maryi Panny w Għarb">
Bazylika Nawiedzenia Najświętszej Maryi Panny w Għarb

Bazylika pw. Nawiedzenia Najświętszej Maryi Panny (ang. "The Basilica and Collegiate Parish church of the Visitation of Our Lady"; malt. "Il-Bażilika u Kolleġġjata tal-Viżitazzjoni") jest kościołem parafialnym w miejscowości Għarb, w zachodniej części wyspy Gozo, w Republice Malty.
Historia.
Parafia w Għarb została erygowana 29 sierpnia 1679 przez biskupa Michaela Molinę. Była to druga parafia ustanowiona poza miastem Victoria. Pierwszy kościół parafialny, wciąż jeszcze stojący, znany współcześnie jako "Taż-Żejt", ulokowany jest u podnóża wzgórza, otoczony jest przez cmentarz. Kiedy liczba mieszkańców miejscowości wzrosła, zdecydowano zbudować w bardziej centralnej części nowy, większy kościół. Jego budowa trwała od 1699 do 1729 roku. Ma on fasadę, porównywaną do fasady kościoła Sant'Agnese in Agone na Piazza Navona w Rzymie. Kościół został konsekrowany 28 września 1755 roku. Kościół został ustanowiony drugą kolegiatą na Gozo 19 maja 1774 roku przez papieża Klemensa XIV. 28 listopada 1967 roku został podniesiony do statusu Bazyliki mniejszej przez papieża Pawła VI. Od tej chwili bazylika nabyła prawo posiadania Umbraculum oraz Tintinnabulum. Te dwa przedmioty, widoczne na zdjęciu, noszone są w procesji, w której bierze udział kapituła kolegiaty. Również widoczne są na zdjęciu dwa herby: Diecezji oraz aktualnego papieża. Bazylika mniejsza posiada przywilej zawieszenia herbu papieskiego ponad głównymi drzwiami kościoła.
Budynek kościoła umieszczony został 27 sierpnia 2012 roku na liście "National Inventory of the Cultural Property of the Maltese Islands" pod nr 00982.

</doc>
<doc id="3661769" url="https://pl.wikipedia.org/wiki?curid=3661769" title="Yun Ok-Hee">
Yun Ok-Hee



</doc>
<doc id="3661771" url="https://pl.wikipedia.org/wiki?curid=3661771" title="Indywidualne Mistrzostwa Świata w Ice Speedwayu 1969">
Indywidualne Mistrzostwa Świata w Ice Speedwayu 1969

Indywidualne Mistrzostwa Świata na lodzie 1969 – cykl zawodów motocyklowych na lodzie, mający na celu wyłonienie medalistów indywidualnych mistrzostw świata w sezonie 1969. Tytuł wywalczył Gabdrachman Kadyrow ze Związku Radzieckiego.
Historia i zasady.
Jednodniowy finał rozegrany w zachodnioniemieckim Inzell poprzedziły dwa trzyrundowe półfinały rozgrywane w Szwecji i Związku Radzieckim. Z każdego półfinału mogło awansować maksymalnie dwóch reprezentantów jednego państwa.
Rundy półfinałowe rozegrane zostały w Sztokholmie, Nässjö i Örebro. Wszystkie zwyciężył Gabdrachman Kadyrow z maksymalną liczbą 45 punktów, kolejne miejsca zajęli jego rodacy Władimir Cybrow i Władimir Smirnow.
Dwie rundy rozegrane zostały w Ufie, jedna w Moskwie. Najlepszym w klasyfikacji półfinału był Boris Samorodow z 42 punktami, o jeden punkt wyprzedając Jurija Łombockiego, a o dwa Aleksandra Kuczerenkę.
Tytuł mistrzowski obronił Gabdrachman Kadyrow, który zdobył 14 punktów. Jedynie w 20. biegu uległ on Władimirowi Cybrowowi, dla którego było to czwarte biegowe zwycięstwo. Bieg 20. mógł decydować o tytule mistrzowskim gdyby nie upadek Cybrowa w biegu 10., w którym rywalizował z Jurijem Łombockim. Cztery zwycięstwa i zgromadzone 12 punktów wystarczyło Cybrowowi do zajęcia trzeciego miejsca, które zajął po biegu dodatkowym z Antonínem Švábem.
Uczestnicy.
Obsada mistrzostw została ustalona na podstawie eliminacji półfinałów rozegranych w Szwecji i Związku Radzieckim. Z każdego półfinału awansowało po 7 zawodników, przy czym nie więcej niż dwóch z każdego kraju. Z dzikimi kartami wystartowało dwóch zawodników gospodarzy - Josef Aigner i Peter Knott. Z przyczyn politycznych w finale nie wzięli udziału zakwalifikowani zawodnicy z Niemieckiej Republiki Demokratycznej. Zastąpili ich zawodnicy szwedzcy, którzy zajęli dalsze miejsca w półfinałach. W zawodach brała też udział czteroosobowa rezerwa toru.

</doc>
<doc id="3661772" url="https://pl.wikipedia.org/wiki?curid=3661772" title="Han Soon-Chul">
Han Soon-Chul



</doc>
<doc id="3661774" url="https://pl.wikipedia.org/wiki?curid=3661774" title="ASJ Soyaux">
ASJ Soyaux

ASJ Soyaux – kobiecy klub piłkarski z Soyaux, we Francji.
Historia.
Chronologia nazw: 
Klub został założony 1968 roku jako "AS Soyaux". W 1978 zdobył awans z regionalnej Division d'Honneur. W sezonie 1978/79 debiutował w grupie C Division 1, a w następnym sezonie dotarł do finału mistrzostw Francji, gdzie przegrał z Stade de Reims 0:2. W sezonie 1983/84 zdobył mistrzostwo Francji. Do 2010 klub nieprzerwanie uczestniczył w rozgrywkach Division 1, w sezonie 2009/10 zajął przedostatnie 11 miejsce i spadł do Division 2. W sezonie 2011/12 ponownie wrócił do Division 1, ale znów uplasował się na przedostatnim 11. miejscu i spadł do Division 2. W 2013 po raz kolejny wrócił do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywa swoje mecze domowe na stadionie Stade Léo Lagrange w mieście Soyaux, który może pomieścić 4800 widzów. Najważniejsze spotkania grane są jednak na pobliskim Stade Lebon w Angoulême. Jego pojemność to 6500 osób.

</doc>
<doc id="3661775" url="https://pl.wikipedia.org/wiki?curid=3661775" title="Kim Sa-Nee">
Kim Sa-Nee



</doc>
<doc id="3661776" url="https://pl.wikipedia.org/wiki?curid=3661776" title="Kim Hae-Ran">
Kim Hae-Ran



</doc>
<doc id="3661777" url="https://pl.wikipedia.org/wiki?curid=3661777" title="Lim Hyo-Sook">
Lim Hyo-Sook



</doc>
<doc id="3661781" url="https://pl.wikipedia.org/wiki?curid=3661781" title="Kim Yeon-Koung">
Kim Yeon-Koung



</doc>
<doc id="3661785" url="https://pl.wikipedia.org/wiki?curid=3661785" title="Tulsa Golden Hurricane">
Tulsa Golden Hurricane

Tulsa Golden Hurricane – nazwa drużyn sportowych University of Tulsa w Tulsie, biorących udział w akademickich rozgrywkach w American Athletic Conference, organizowanych przez National Collegiate Athletic Association.
Sekcje sportowe uczelni.
"W nawiasie podano liczbę tytułów mistrzowskich NCAA (stan na 1 lipca 2015)"

</doc>
<doc id="3661786" url="https://pl.wikipedia.org/wiki?curid=3661786" title="Elissa Aalto">
Elissa Aalto

Elsa „Elissa” Kaisa Aalto (ur. 22 listopada 1922 w Kemi, zm. 12 kwietnia 1994) – fińska architekt i projektantka, współpracowała zawodowo z mężem projektantem i architektem Alvarem Aalto (1898–1976).
Życiorys.
Elissa Aalto urodziła się 22 listopada 1922 roku w Kemi jako Elsa Kaisa Mäkiniemi. W 1941 roku ukończyła liceum w Rovaniemi a w 1948 roku uzyskała dyplom architekta na Technicznym Uniwersytecie w Helsinkach. W 1949 roku rozpoczęła pracę w biurze architektonicznym Alvara Aalto, którego poślubiła w 1952 roku. W 1958 roku została partnerem w biurze Alvara Aalto. Po śmierci męża w 1976 roku ukończyła jego projekty, m.in. gmach opery w Essen i muzeum sztuki w Aalborgu. Została również prezesem firmy Artek – założonej przez Alvara wraz z jego ówczesną żoną Aino Salto (1894-1949), historykiem sztuki Nilsem-Gustavem Hahlem (1904–1941) i kolekcjonerką sztuki Maire Gullichsen (1907–2007).
W 1981 roku Elissa Aalto została honorowym członkiem American Institute of Architects.
Elissa Aalto zmarła 12 kwietnia 1994 roku.

</doc>
<doc id="3661793" url="https://pl.wikipedia.org/wiki?curid=3661793" title="Czas przeszły (powieść)">
Czas przeszły (powieść)

Czas przeszły – powieść wojenna Andrzeja Szczypiorskiego z 1961 roku.
Treść.
Akcja powieści toczy się w czasie II wojny światowej oraz tuż po niej. Grupa bojowników ruchu oporu przeprowadza zamach na hitlerowskiego dygnitarza. Akcja nie udaje się, gdyż jeden z bojowników ostrzegł w porę Niemców. Giną wszyscy uczestnicy zamachu, z wyjątkiem jednego. Po wojnie jedyny ocalały uczestnik akcji jest powszechnie oskarżany o zdradę. W rzeczywistości zdrajcą był inny bojownik, który został potem przez Niemców zabity. Ocalały uczestnik akcji nie ma możliwości udowodnienia swojej niewinności, gdyż jedynym świadkiem, który mógłby obalić fałszywe oskarżenia, jest niedoszła ofiara zamachu – ocalały hitlerowski dygnitarz. Czyni to sprawę beznadziejną.

</doc>
<doc id="3661794" url="https://pl.wikipedia.org/wiki?curid=3661794" title="Apoloniusz z Rodos">
Apoloniusz z Rodos



</doc>
<doc id="3661795" url="https://pl.wikipedia.org/wiki?curid=3661795" title="Apolloniusz z Rodos">
Apolloniusz z Rodos



</doc>
<doc id="3661796" url="https://pl.wikipedia.org/wiki?curid=3661796" title="Kościół św. Anny w Błaszkach">
Kościół św. Anny w Błaszkach

Kościół świętej Anny – rzymskokatolicki kościół parafialny należący do dekanatu Błaszki diecezji kaliskiej.
Kamień węgielny pod świątynię został położony w dniu 26 października 1779 roku przez księdza Stanisława Kossowskiego. W 1789 roku świątynia została wybudowana, wymalowana i przygotowana do odprawiania nabożeństw. Kościół jest budowlą barokową, trzynawową, posiadającą wieżę o wysokości 46 metrów. W świątyni znajduje się sześć ołtarzy. W ołtarzu głównym znajduje się obraz św. Anny namalowany przez Józefa Balukiewicza w 1889 roku. Dwa boczne ołtarze, podobnie jak główny, są wykonane ze stiuku i dwa przenośne wykonane z drewna, reprezentują styl barokowy. Polichromia jest skromna, ale dobrze wygląda. W ozdobnych medalionach zostali wymalowani św. Wojciech, Arka Przymierza, św. Franciszek, herb pierwszego biskupa kaliskiego księdza Stanisława Napierały.
W prezbiterium jest umieszczony nagrobek generała Józefa Lipskiego, zmarłego w 1817 roku. Nagrobek został wykonany z marmuru w stylu klasycystycznym i jest ozdobiony herbem szlacheckim Grabie.

</doc>
<doc id="3661797" url="https://pl.wikipedia.org/wiki?curid=3661797" title="Kevin Dunn">
Kevin Dunn

Kevin Dunn (ur. 24 sierpnia 1956 w Chicago) – amerykański aktor filmowy i telewizyjny, absolwent Illinois Wesleyan University w Bloomington. W jego dorobku dominują głównie role ojców, żołnierzy lub polityków.

</doc>
<doc id="3661801" url="https://pl.wikipedia.org/wiki?curid=3661801" title="Aleksiej Larski">
Aleksiej Larski

Aleksiej Pietrowicz Larski (ros. Алексе́й Петро́вич Ля́рский; ur. 26 sierpnia 1923 w Moskwie, zm. 8 lutego 1943) – radziecki aktor filmowy. Znany z roli Aleksieja Pieszkowa. Poległ na froncie podczas II wojny światowej w wieku 19 lat.
W 1938 roku został wybrany do głównej roli w dwóch pierwszych filmach trylogii o Maksymie Gorkim w reżyserii Marka Donskiego. Rola Aleksieja Pieszkowa stała się jego jedyną rolą w filmie. Był najmłodszym, który został uhonorowany za pracę w filmach o Gorkim. W 1938 roku otrzymał z rąk Michaiła Kalinina Medal Za Pracowniczą Wybitność. W 1941 roku udał się na front jako ochotnik. Służył w 365 samodzielnym artyleryjsko-maszynowym batalionie na Froncie Północno-Zachodnim. Zginął w walce 8 lutego 1943, w pobliżu miejscowości Kipino w Obwodzie Nowogrodzkim, gdzie został pochowany.

</doc>
<doc id="3661803" url="https://pl.wikipedia.org/wiki?curid=3661803" title="Siódmy zwój">
Siódmy zwój

Siódmy zwój (org. "The Seventh Scroll") – amerykańsko-włoski miniserial przygodowy częściowo osadzony w realiach starożytnego Egiptu, a częściowo w czasach współczesnych. Serial jest adaptacją dwóch powieści Wilbura Smitha: "Bóg Nilu" i "Siódmy papirus".

</doc>
<doc id="3661808" url="https://pl.wikipedia.org/wiki?curid=3661808" title="Lech Trzcionkowski">
Lech Trzcionkowski

Lech Trzcionkowski (ur. 1965) – polski historyk, religioznawca, tłumacz, specjalista w zakresie historii starożytnej.
Życiorys.
Absolwent historii (1990) i filologii klasycznej (1992) na Katolickim Uniwersytecie Lubelskim. Uczeń Edwarda Zwolskiego. Od 1992 zatrudniony w Zakładzie Historii Starożytnej Sekcji Historii Katolickiego Uniwersytetu Lubelskiego Jana Pawła II. Doktorat w 2000 ("Święta lokalne na terenie Attyki. Studia nad obrzędami lokalnych grup społecznych w okresie klasycznym", promotor: Benedetto Bravo) na Uniwersytecie Warszawskim. W 2013 odszedł z pracy na KUL. Następnie wykładał na Uniwersytecie Warszawskim. Habilitacja w 2015 na Wydziale Filologicznym Uniwersytetu Jagiellońskiego. Obecnie wykładowca Uniwersytetu Jagiellońskiego i dyrektor Instytutu Religioznawstwa UJ na lata 2016-2020.

</doc>
<doc id="3661816" url="https://pl.wikipedia.org/wiki?curid=3661816" title="Aleksiej Liarski">
Aleksiej Liarski



</doc>
<doc id="3661818" url="https://pl.wikipedia.org/wiki?curid=3661818" title="Mistrzostwa Świata w Kolarstwie Torowym 2016">
Mistrzostwa Świata w Kolarstwie Torowym 2016

113. Mistrzostwa Świata w Kolarstwie Torowym 2016 − zawody sportowe, które odbyły się w dniach 2 – 6 marca 2016, w hali sportowej London Velopark, na przedmieściach stolicy Wielkiej Brytanii, Londynie.

</doc>
<doc id="3661820" url="https://pl.wikipedia.org/wiki?curid=3661820" title="Deportes Naval Talcahuano">
Deportes Naval Talcahuano



</doc>
<doc id="3661822" url="https://pl.wikipedia.org/wiki?curid=3661822" title="Trasandino Los Andes">
Trasandino Los Andes



</doc>
<doc id="3661824" url="https://pl.wikipedia.org/wiki?curid=3661824" title="Helena Costa">
Helena Costa

Helena Costa (ur. 15 kwietnia 1978 w komunie Alhandra, Vila Franca de Xira, Portugalia) – portugalska trenerka piłkarska.
Kariera trenerska.
Po uzyskaniu dyplomu UEFA A Licence rozpoczęła pracę szkoleniowca. Od 1997 do 2010 roku trenowała juniorski zespół SL Benfica, zdobywając wicemistrzostwo w krajowych mistrzostwach w roku 2005. W tym samym czasie udało jej na czele niższoligowego klubu Cheleirense zdobyć mistrzostwo Lizbony w 2006 roku. Również prowadziła zespoły kobiet, wygrywając dwa tytuły mistrzowskie z S.U. 1º de Dezembro w latach 2007 i 2008, a także awansując z Odivelas FC do najwyższej klasy w 2009. 
Od 2008 do 2011 roku była skautem szkockiego klubu Celtic F.C. w Portugalii i Hiszpanii. Costa jako skaut wracała do Celticu też w 2012 i 2013 roku.
W 2010 została mianowana na stanowisko głównego trenera kobiecej reprezentacji Kataru, którą poprowadziła do swojego pierwszego zwycięstwa w historii (4-1 przeciwko Malediwów w 2012). 22 października 2012 roku została powołana na selekcjonera kobiecej reprezentacji Iranu, ale nie udało się awansować do Mistrzostw Świata w 2015 roku.
7 maja 2014 została zaproszona przez prezesa Claude Michy do prowadzenia męskiego klubu Clermont Foot, występującym w Ligue 2, stając się pierwszą kobietą, która trenowała profesjonalny klub piłkarski we Francji. Jednakże 24 czerwca 2014 roku zdecydowała podać się do dymisji, powołując się na "całkowite amatorstwo" i "brak szacunku" ze strony klubu, na konflikt z dyrektorem sportowym, który podpisywał zawodników bez jej zgody i nie odpowiadał na jej próby skontaktować się z nim. Costa została zastąpiona przez inną kobietę, Corinne Diacre.

</doc>
<doc id="3661825" url="https://pl.wikipedia.org/wiki?curid=3661825" title="Su’ud ibn Fajsal ibn Abd al-Aziz Al Su’ud">
Su’ud ibn Fajsal ibn Abd al-Aziz Al Su’ud

Su’ud ibn Fajsal ibn Abd al-Aziz Al Su’ud, Saud ibn Fajsal, arab. سعود بن فيصل بن عبد العزيز آل سعود (ur. 2 stycznia 1940, zm. 9 lipca 2015) – saudyjski dyplomata i polityk. W latach 1975–2015 pełnił funkcję ministra spraw zagranicznych Arabii Saudyjskiej, będąc jednym z najdłużej sprawującym tego typu urząd na świecie. Był członkiem saudyjskiej rodziny królewskiej (synem króla Fajsala).

</doc>
<doc id="3661826" url="https://pl.wikipedia.org/wiki?curid=3661826" title="Save (rzeka we Francji)">
Save (rzeka we Francji)



</doc>
<doc id="3661831" url="https://pl.wikipedia.org/wiki?curid=3661831" title="Mistrzostwa Świata w Kolarstwie Szosowym 2016">
Mistrzostwa Świata w Kolarstwie Szosowym 2016

89. Mistrzostwa świata w kolarstwie szosowym – zawody kolarskie, które odbyły się w dniach 9–16 października 2016 w stolicy Kataru, Dosze. Były to pierwsze w historii kolarskie mistrzostwa świata zorganizowane w tym kraju oraz na Bliskim Wschodzie. Jedynym zawodnikiem, który obronił tytuł mistrza świata był Słowak Peter Sagan w wyścigu indywidualnym ze startu wspólnego. Wśród multimedalistów najlepszym okazał się zdobywca dwóch złotych medali, Niemiec Tony Martin, który triumfował w jeździe indywidualnej i drużynowej na czas. Polacy w mistrzostwach nie zdobyli żadnego medalu.
Lista uczestniczących reprezentacji.
W mistrzostwach świata w kolarstwie szosowym brało udział 914 osób (247 kobiet i 667 mężczyzn) z 86 reprezentacji. Najliczniejsze reprezentacje wystawiły: Włochy (42 osoby), Belgia (39) i Holandia (38). Obowiązywał specjalny system kwalifikacji ustalony przez UCI dla jazd drużynowych oraz przyznający odpowiednią liczbę miejsc dla danej reprezentacji w pozostałych konkurencjach.
Zawodnicy i zawodniczki polscy.
Wstępnie do mistrzostw świata w kolarstwie szosowym Polska zgłosiła 35 osób. Ostatecznie do wyścigów indywidualnych skład reprezentacji Polski ogłosił Polski Związek Kolarski, zgłaszając 24 osoby (14 zawodników oraz 10 zawodniczek). Dodatkowo angielska grupa Team Sky zgłosiła jeszcze jednego polskiego zawodnika do wyścigu drużynowego.

</doc>
<doc id="3661837" url="https://pl.wikipedia.org/wiki?curid=3661837" title="Santamarina Tandil">
Santamarina Tandil



</doc>
<doc id="3661839" url="https://pl.wikipedia.org/wiki?curid=3661839" title="Mistrzostwa Świata w Kolarstwie Przełajowym 2016">
Mistrzostwa Świata w Kolarstwie Przełajowym 2016

67. Mistrzostwa Świata w Kolarstwie Przełajowym 2016 odbyły się w belgijskim Heusden-Zolder, w dniach 30 – 31 stycznia 2016 roku. Były to pierwsze mistrzostwa, na których rozegrano zawody U-23 kobiet.

</doc>
<doc id="3661848" url="https://pl.wikipedia.org/wiki?curid=3661848" title="Mistrzostwa Świata w Kolarstwie Górskim 2016">
Mistrzostwa Świata w Kolarstwie Górskim 2016

27. Mistrzostwa świata w kolarstwie górskim – zawody sportowe, które odbyły się w dniach 28 czerwca − 3 lipca w czeskim Novym Měscie (cross-country i eliminator) oraz włoskim Val di Sole w dniach 6-11 września 2016 roku (zjazd, fourcross i trial).

</doc>
<doc id="3661869" url="https://pl.wikipedia.org/wiki?curid=3661869" title="Baktra">
Baktra



</doc>
<doc id="3661878" url="https://pl.wikipedia.org/wiki?curid=3661878" title="Mistrzostwa Świata w Maratonie MTB 2016">
Mistrzostwa Świata w Maratonie MTB 2016

14. Mistrzostwa Świata w Maratonie MTB – zawody sportowe w maratonie MTB, które odbyły się w dniach 25 - 26 czerwca 2016 roku we francuskiej miejscowości Laissac.

</doc>
<doc id="3661892" url="https://pl.wikipedia.org/wiki?curid=3661892" title="Grace Abbott">
Grace Abbott

Grace Abbott (ur. 17 listopada 1878 w Grand Island, zm. 19 czerwca 1939) – amerykańska pracownica socjalna działająca na rzecz poprawy sytuacji imigrantów z Europy południowej i wschodniej oraz na rzecz praw dziecka, w szczególności na rzecz zakazu pracy dzieci. Współpracowała z siostrą Edith Abbott (1876–1957) i Jane Addams (1860–1935), w latach 1921–1934 dyrektor federalnego Children’s Bureau.
Życiorys.
Grace Abbott urodziła się 17 listopada 1878 r. w Grand Island w stanie Nebraska. Córka Othmana A. Abbotta (1842–1935), prawnika i polityka i Elizabeth Griffin, dyrektorki liceum oraz młodsza siostra Edith Abbott (1876–1957). Dom Abbottów zapewniał środowisko stymulujące intelektualnie, kładące nacisk na czytanie, dyskusję i formalną edukację dla wszystkich 4 dzieci. Othman Abbott zachęcał Grace i jej starszą siostrę Edith Abbott do oglądania rozpraw sądowych i udziału w dyskusji politycznej. Pomimo nieustannych trudności finansowych Elizabeth Griffin Abbott (matka) nalegała, aby jej córki otrzymały najlepszą możliwą edukację. Wychowana jako kwakierka, Elizabeth była zarówno pacyfistką, jak i abolicjonistką. Zaszczepiła w swoich córkach wiarę w równość mężczyzn i kobiet oraz wagę sprawiedliwości społecznej. W późniejszym życiu Edith Abbott pamiętała, jak Grace często komentowała, że ​​wpływ kwakrów był jednym z najważniejszych wpływów w jej życiu.
W 1898 r. ukończyła Grand Island College, po czym w latach 1899–1907 pracowała jako nauczycielka w Grand Island High School. W roku akademickim 1902/1903 zapisała się na University of Nebraska–Lincoln, a w 1906 r. uczęszczała do szkoły letniej University of Chicago. W 1907 r. przeprowadziła się do Chicago, gdzie w 1909 r. ukończyła studia z zakresu nauk politycznych na tamtejszym uniwersytecie.
W 1908 r. zamieszkała w Hull House, gdzie wraz z siostrą Edith Abbott rozpoczęła współpracę z reformatorką socjolog Jane Addams (1860–1935) na rzecz pokoju i praw wyborczych dla kobiet. Współpracowała z wieloma aktywistkami, m.in. z Sophonisbą Breckinridge (1866–1942), Florence Kelley (1859–1932) i Julią Lathrop (1858–1932). Aktywnie wspierała strajk pracowników zakładów tekstylnych w 1910–1911, uczestniczyła w kampanii sufrażystek w 1913 r. i towarzyszyła Jane Addams podczas Międzynarodowej Konferencji Kobiet w Hadze w 1915 roku.
Działała na rzecz poprawy sytuacji imigrantów z Europy południowej i wschodniej, przybywających w liczbie 1 miliona rocznie i postrzeganych przez wielu Amerykanów jako zagrożenie dla amerykańskiego stylu życia. W latach 1908–1917 prowadziła w Chicago organizację "Immigrants’ Protective League". W 1911 r. odbyła podróż do Europy wschodniej, a w 1917 r. wydala swoje przemyślenia na temat imigracji w książce „The Immigrant and the Community”. Według Abott nowi imigranci wzbogacali Amerykę i zasługiwali na pomoc nie tylko ze strony organizacji charytatywnych, lecz przede wszystkim ze strony rządu federalnego – zadaniem rządu jest prowadzenie polityki integracyjnej, a nie ograniczanie imigracji. W 1912 r. zeznawała w Kongresie przeciwko wprowadzeniu testu sprawdzającego umiejętności czytania i pisania nowych imigrantów.
W 1917 r. Abbott objęła kierownictwo działu ds. pracy dzieci w federalnym Children’s Bureau. Po roku pracy złożyła rezygnację w proteście przeciwko wyrokowi Sądu Najwyższego, który przywrócił międzystanowy handel produktami pracy dzieci, obalając zakaz ("Keating–Owen Act"), nad którym pracowała Abbott i który został ustanowiony przez Kongres w 1916 roku. Abbott pracowała na rzecz wprowadzenia poprawki do Konstytucji zakazującej pracy dzieci.
W 1921 r. Abbott została dyrektorem Children’s Bureau, przyczyniając się m.in. do przyznania pomocy federalnej dla młodych matek – był to jeden z pierwszych federalnych programów pomocy społecznej. Pomagała tworzyć prawo o ubezpieczeniu społecznym "Social Security Act" z 1935 roku. W 1934 r. wątłe zdrowie zmusiło ją do zaprzestania pracy urzędniczej. Objęła profesurę ds. opieki społecznej na University of Chicago i zamieszkała z siostrą Edith. W latach 1934–1939 Abbott była edytorem czasopisma Social Service Review.
Abbott zmarła na gruźlicę 19 czerwca 1939 roku.

</doc>
<doc id="3661897" url="https://pl.wikipedia.org/wiki?curid=3661897" title="Antoni Łyżwański">
Antoni Łyżwański

Antoni Łyżwański (ur. 12 czerwca 1904 roku w Kopyłowie pod Hrubieszowem, zm. 11 czerwca 1972 w Warszawie) – polski malarz, grafik i fotograf, profesor Akademii Sztuk Pięknych w Warszawie.
Życiorys.
Uczęszczał do gimnazjum w Łucku na Wołyniu, maturę uzyskał w Brześciu nad Bugiem. W latach 1924-1939 studiował malarstwo u Tadeusza Pruszkowskiego w ASP w Warszawie oraz architekturę na Politechnice Lwowskiej (1930-1931) i Politechnice Warszawskiej (1931-1932). Między 1932 a 1934 odbywał podróże studyjne i praktyki we Francji i Anglii. Był pilotem Aeroklubu Akademickiego w Warszawie i żeglarzem Yachtingu Morskiego w Gdyni. W l. 1947-1948 wykładał w Wyższym Studium Filmowym / Wyższej Szkole Filmowej w Łodzi, a w roku 1949 kierował Ogniskiem Kultury Plastycznej w Warszawie. 
W 1929 roku ukończył kurs pilotażu w Aeroklubie Warszawskim.
Od roku 1950 do końca życia był profesorem warszawskiej Akademii Sztuk Pięknych, jej prorektorem (1950-1955) i dziekanem Wydziału Grafiki (1960-1972).
Należał do ugrupowań artystycznych: Szkoła Warszawska (1929-1939), Powiśle (1947-1960), Grupa Realistów (1961-1972).
Był członkiem Bloku Zawodowych Artystów Plastyków (1934-1939), jednym ze współorganizatorów Okręgu Warszawskiego Związku Polskich Artystów Plastyków (1945-1972) oraz członkiem założycielem Związku Polskich Artystów Fotografików (1947-1972).
Został pochowany na cmentarzu Wojskowym na Powązkach (kwatera B32 dod.-22-6).
Bibliografia.
Antoni Łyżwański 1904-1972. Wydawca Bosz 2004. Cykl: Akademia prezentuje.
Sztuka wszędzie. Akademia Sztuk Pięknych w Warszawie 1904-1944. Warszawa 2012.

</doc>
<doc id="3661898" url="https://pl.wikipedia.org/wiki?curid=3661898" title="Wyższa Szkoła Przedsiębiorczości i Nauk Społecznych w Otwocku">
Wyższa Szkoła Przedsiębiorczości i Nauk Społecznych w Otwocku



</doc>
<doc id="3661902" url="https://pl.wikipedia.org/wiki?curid=3661902" title="Mistrzostwa Europy U-19 w Piłce Nożnej 2016 (runda elitarna)">
Mistrzostwa Europy U-19 w Piłce Nożnej 2016 (runda elitarna)

Mistrzostwa Europy U-19 w Piłce Nożnej 2016 (runda elitarna) to druga i ostatnia runda eliminacji do piłkarskich Mistrzostw Europy do lat 19, które w 2016 roku odbędą się w Niemczech. W tej rundzie do 27 zespołów narodowych wyłonionych w pierwszej rundzie dołączy najwyżej sklasyfikowana reprezentacja w rankingu drużyn do lat 19 reprezentacja Hiszpanii. Losowanie grup odbyło się 3 grudnia 2015 roku w siedzibie UEFA w Nyonie.
Losowanie.
Przed losowaniem UEFA dokonała podziału 28 reprezentacji na 4 koszyki, zgodnie z wynikami uzyskanymi przez te reprezentacje w pierwszej fazie eliminacji. Jedynym wyjątkiem była reprezentacja Hiszpanii, która miała zagwarantowane miejsce w pierwszym koszyku. Przed losowaniem UEFA zastrzegła jeszcze, że w jednej grupie nie mogły znaleźć się reprezentacje Ukrainy i Rosji, a także drużyny, które grały ze sobą w grupie w pierwszej fazie eliminacji.

</doc>
<doc id="3661906" url="https://pl.wikipedia.org/wiki?curid=3661906" title="S.U. 1º de Dezembro">
S.U. 1º de Dezembro

S.U. 1º de Dezembro – kobiecy klub piłkarski z siedzibą w Sintra, w Portugalii.
Historia.
Chronologia nazw: 
Klub został założony 1 grudnia 1880 roku jako "Sociedade União 1º de Dezembro". 6 kwietnia 1938 została zorganizowana męska sekcja piłki nożnej S.U. 1º de Dezembro. Obecnie męska drużyna występuje w Segunda Divisão Portuguesa. 
Największych sukcesów zdobyła kobieca drużyna piłki nożnej, która powstała w 1995 roku. W sezonie 1999/00 zespół zdobył złote medale Campeonato Nacional, a potem od sezonu 2002/03 przez kolejne 11 sezonów zdobywał mistrzostwo Portugalii.
Stadion.
Klub rozgrywa swoje mecze domowe na stadionie Campo Conde Sucena w mieście Sintra, który może pomieścić 1000 widzów.

</doc>
<doc id="3661910" url="https://pl.wikipedia.org/wiki?curid=3661910" title="Cmentarz Zachodni w Szczecinie">
Cmentarz Zachodni w Szczecinie

Cmentarz Zachodni w Szczecinie – cmentarz komunalny w Szczecinie, otworzony w dniu 29 maja 2013 w zachodniej części dzielnicy Zachód, w południowej części Gumieniec. Docelowo ma mieć powierzchnię 60 ha, obecnie przygotowano pierwszy etap, który zajmuje 17 ha. 
Historia.
Przygotowania do inwestycji rozpoczęto w 2003, prace projektowe wielokrotnie przerywano zmieniając koncepcję, co uniemożliwiało rozpoczęcie prac budowlanych. Ostatecznie w czerwcu 2010 na teren przyszłej nekropoli wkroczyła firma "Erbud", która do maja 2013 przygotowała teren pod miejsca grzebalne. W momencie otwarcia pierwszego etapu na obszarze 17 ha przygotowano miejsce dla 12.400 pochówków urnowych w kolumbariach i ziemnych kwaterach urnowych oraz 12.500 miejsc dla pochówków ziemnych. Infrastruktura obejmuje poza kolumbariami, oświetleniem, parkingiem i infrastrukturą drogową również elementy małej architektury i wartownię. Cmentarz Zachodni posiada ujęcie wody, prace przy budowie domu pogrzebowego zostały wstrzymane w początkowej fazie budowy ze względu na rażące błędy architektoniczne.
Budowa Cmentarza Zachodniego od początku budziła liczne kontrowersje, teren na którym zaplanowano miejsca grzebalne był podmokły, a po większych opadach zmieniał się w grzęzawisko z zastoinami wodnymi w zagłębieniach terenu. Gliniasta gleba nie przepuszczała wody, wymusiło to na projektantach wybudowanie w 2012 odwodnienia, co znacznie podniosło cenę inwestycji. Początkowo planowano pierwsze pochówki wiosną 2011, jednak ze względu na zaistniałe trudności termin przesunięto o ponad dwa lata. Ostateczna cena przygotowania pierwszego etapu budowy wynosiła 25 milionów złotych.
Uroczyste otwarcie miało miejsce 29 listopada 2013 w obecności wiceprezydenta miasta Mariusza Kądziołki i dyrektora Zakładu Usług Komunalnych Andrzeja Sumisławskiego, a także metropolity szczecińsko-kamieńskiego abp Andrzeja Dzięgi i przedstawicieli wyznań polskokatolickiego, ewangelicko-luterańskiego, prawosławnego, zielonoświątkowego i greckokatolickiego, którzy poświęcili teren. 
Do stycznia 2016 odbyły się 134 pochówki, mieszkańcy Szczecina niechętnie korzystają z Cmentarza Zachodniego jako miejsca pochówku swoich bliskich.

</doc>
<doc id="3661911" url="https://pl.wikipedia.org/wiki?curid=3661911" title="Rymiterol">
Rymiterol

Rymiterol () – wielofunkcyjny organiczny związek chemiczny z grupy piperydyn podstawionych grupą benzylową. Lek o działaniu sympatykomimetycznym, o krótkim czasie działania, działający selektywnie na receptory adrenergiczne β2.
Mechanizm działania.
Rymiterol jest selektywnym β-mimetykiem działającym na receptory β2, o podobnej długości działania do izoprenaliny, jednakże krótszej niż salbutamol, natomiast o szybszym od nich początku działania.
Zastosowanie.
W 2015 roku żaden produkt leczniczy zawierający rymiterol nie był dopuszczony do obrotu w Polsce.
Działania niepożądane.
Rymiterol nie powoduje istotnych działań ubocznych. Obserwowano kołatania serca oraz drżenia mięśniowe, których nasilenie było zależne od dawki podanego leku.

</doc>
<doc id="3661918" url="https://pl.wikipedia.org/wiki?curid=3661918" title="Polina Kowalowa">
Polina Kowalowa

Polina Nikołajewna Kowalowa (ros. Полина Николаевна Ковалёва; ur. 2 lipca 1993) – rosyjska biegaczka narciarska.
Kariera.
Po raz pierwszy na arenie międzynarodowej pojawiła się w 20 listopada 2008 roku, podczas Eastern Europe Cup w rosyjskim Wierszyna Tioi, gdzie uplasowała się na 60. pozycji w sprincie stylem dowolnym.
W Pucharze Świata zadebiutowała 1 lutego 2013 roku w Soczi, w sprincie stylem dowolnym uplasowała się na 60. pozycji. Pierwsze pucharowe punkty wywalczyła podczas PŚ w Ruce, gdzie uplasowała się na 26 pozycji w spricie stylem klasycznym.

</doc>
<doc id="3661920" url="https://pl.wikipedia.org/wiki?curid=3661920" title="Ring Racer">
Ring Racer

Ring Racer – kolejka górska zbudowana w 2013 roku pobliżu toru wyścigowego Nürburgring w Niemczech. Do 2017 roku, kiedy otwarto kolejkę Red Force, była najszybszą kolejką górską w Europie. Jest to kolejka górska typu "Launched Coaster" – zamiast tradycyjnego napędu łańcuchowego pociągi przyspieszane są do dużych prędkości za pomocą napędu na sprężone powietrze. Planowane na 2009 rok otwarcie kolejki przesunęło się na rok 2013 ze względu na problemy techniczne z układem napędowym. Wtedy też zdecydowano o zmniejszeniu prędkości i przyspieszenia z planowanych 217 km/h osiąganych w 2,5 sekundy do 160 km/h w 2 sekundy. Od sezonu 2014 kolejka jest nieczynna – władze Nürburgringu uznały, iż dalsze utrzymywanie rollercoastera jest nieopłacalne.

</doc>
<doc id="3661921" url="https://pl.wikipedia.org/wiki?curid=3661921" title="Jorge Ureña">
Jorge Ureña

Jorge Ureña Andreu (ur. 8 października 1993 w Onil) – hiszpański lekkoatleta specjalizujący się w wielobojach.
Na dwudziestym miejscu zakończył udział w mistrzostwach świata juniorów w Barcelonie (2012). W 2014 zdobył srebrny medal mistrzostw ibero-amerykańskich. Siódmy zawodnik halowego czempionatu Europy (2015). W tym samym roku sięgnął po srebro młodzieżowych mistrzostw Starego Kontynentu w Tallinnie oraz zajął 21. miejsce podczas mistrzostw świata w Pekinie. Nie ukończył rywalizacji podczas mistrzostw Europy w Amsterdamie (2016), natomiast w 2017 został halowym wicemistrzem Europy z Belgradu i zajął dziewiąte miejsce w mistrzostwach świata w Londynie. Halowy mistrz Europy (2019).
Złoty medalista mistrzostw Hiszpanii oraz reprezentant kraju w pucharze Europy i drużynowych mistrzostwach Europy w wielobojach.
Rekordy życiowe: dziesięciobój – 8322 pkt. (5 sierpnia 2021, Tokio); siedmiobój (hala) – 6249 pkt. (29 stycznia 2017, Praga) rekord Hiszpanii.

</doc>
<doc id="3661927" url="https://pl.wikipedia.org/wiki?curid=3661927" title="Polina Kowaliewa">
Polina Kowaliewa



</doc>
<doc id="3661937" url="https://pl.wikipedia.org/wiki?curid=3661937" title="Ljiljana Habjanović Đurović">
Ljiljana Habjanović Đurović

Ljiljana Habjanović Đurović, cyr. Љиљана Хабјановић Ђуровић (ur. 6 września 1953 w Kruševacu) – serbska pisarka.
Życiorys.
Pochodzi z rodziny wieloetnicznej i wielokulturowej. W Kruševacu ukończyła szkołę podstawową i średnią. Następnie została absolwentką studiów ekonomicznych na Uniwersytecie w Belgradzie. Pracowała w bankowości i turystyce, a w pierwszej połowie lat 90. jako dziennikarka magazynu „DUGA”. Jako pisarka debiutowała w drugiej połowie lat 80. książką "Javna ptica". Od 1995 zajęła się zawodowo pisarstwem, w 2003 założyła własne wydawnictwo pod nazwą Globosino Aleksandrija.
Jest autorką ponad dziesięciu powieści, ich bohaterkami stawały się głównie kobiety pochodzące z różnych środowisk, zmagające się z różnymi emocjami i sytuacjami. Ljiljana Habjanović Đurović stała się jedną z najbardziej popularnych serbskich pisarek współczesnych. Za swoją twórczość była wielokrotnie nagradzana, m.in. nagrodą „Kočićevo pero”, a także czterokrotnie nagrodą Biblioteki Narodowej w Belgradzie za najczęściej czytane książki. Jej twórczość była tłumaczona na kilkanaście języków (m.in. włoski, czeski, francuski, angielski i rosyjski).
W 2016 przyjęła propozycję Serbskiej Partii Postępowej wystartowania z jej listy w wyborach parlamentarnych. Otrzymała wysokie miejsce na liście wyborczej SNS. Uzyskała mandat poselski do Zgromadzenia Narodowego Republiki Serbii, z którego zrezygnowała na początku kadencji.

</doc>
<doc id="3661943" url="https://pl.wikipedia.org/wiki?curid=3661943" title="Konsulat RP w Użhorodzie">
Konsulat RP w Użhorodzie

Konsulat RP w Użhorodzie (słow. "Konzulát Polské republiky v Užhorodu") – niefunkcjonujący obecnie polski urząd konsularny w Użhorodzie, w ówczesnej Czechosłowacji, następnie na Węgrzech.
Placówka została ustanowiona początkowo jako wicekonsulat z kompetencją terytorialną która obejmowała Ruś Podkarpacką i żupy koszyckiej. Z chwilą zmniejszenia rangi konsulatu w Koszycach do agencji konsularnej, rozszerzyła się ona o żupę koszycką. Rangę do konsulatu podwyższono w 1933 (1933–1940). 
W konsulacie funkcjonowała placówka wywiadowcza Oddziału II Sztabu Głównego WP, początkowo o kryptonimie "Ralf" (1933–1938), następnie "R.2" (1933–1938). Po przyłączeniu części Rusi Zakarpackiej do Węgier wicekonsulat RP w Użhorodzie przemianowany na konsulat RP w Ungvar. Tym samym wicekonsulat RP w Użhorodzie zakończył działalność jako placówka w Czechosłowacji.
Siedziba.
Początkowo wicekonsulat mieścił się przy ul. "Luckajeva" (Luckaja) (Лучкая вул.) 3 (1928), ul. "Žatkowicza" (Юрія Жатковича вул.) 6 (1928–1935) następnie konsulat mieścił się przy ul. "Lva Tolstého" (Tolstoi) (Льва Толстого вул.) 13 (1935–1940), w budynku zajmowanym obecnie przez jeden z miejscowych szpitali – Szpital Obwodowy Inwalidów Wojennych i uczestników likwidacji awarii Czarnobylskiej Elektrowni Jądrowej ("Обласний шпиталь інвалідів війни та учасників ліквідації аварії на Чорнобильскій АЕС").

</doc>
<doc id="3661944" url="https://pl.wikipedia.org/wiki?curid=3661944" title="Lista zabytków historii i architektury na Białorusi zniszczonych przez władze ZSRR">
Lista zabytków historii i architektury na Białorusi zniszczonych przez władze ZSRR

Lista zabytków historii i architektury na Białorusi zniszczonych przez władze ZSRR obejmuje zabytki znajdujące się niegdyś na terytorium Białorusi, które zostały celowo wyburzone, wysadzone w powietrze lub rozebrane przez władze radzieckie w okresie od 1917 do 1984 roku. Niektóre z nich wcześniej ucierpiały w wyniku II wojny światowej. Lista zawiera wybrane budynki o znacznej wartości historycznej i architektonicznej, które zostały zupełnie zniszczone. Nie obejmuje setek dworów, pałaców i kościołów zniszczonych podczas rewolucji październikowej, wojny polsko-bolszewickiej, budynków zniszczonych w okresie II wojny światowej przez Sowietów lub Niemców ani zrujnowanych zabytkowych budynków – które zamknięto, by następnie zmienić ich funkcje (np. zamiana obiektów sakralnych na magazyny, majątków dworskich na kołchozy, pałaców na budynki użyteczności publicznej). Po powstaniu Republiki Białorusi w 1991 roku część kościołów i cerkwi zwrócono wspólnotom wiernych, które odrestaurowały wiele obiektów religijnych.
Radykalne idee bolszewików społecznej transformacji i urbanistycznego postępu doprowadziły do zrujnowania całych zespołów architektonicznych. Według generalnych planów sowieckich zniszczono historyczne ciągi ulic, wznosząc typową, wielokondygnacyjną zabudowę, bez uwzględniania historycznych, kompozycyjnych dominant i perspektyw. W latach 30. XX w. w ZSRR w ramach walki z religią rozpoczęto masowe niszczenie budynków sakralnych wszystkich konfesji, z których wiele było unikalnymi pomnikami historii i architektury. W wyniku tego aktu wandalizmu władze sowieckie zniszczyły architektoniczne zespoły średniowiecznych monasterów w Witebsku, Orszy, Połocku, Mścisławie itd. W Mohylewie z racji „socjalistycznej rekonstrukcji” miasta w ciągu jednej nocy wysadzono w powietrze dziewięć pomników architektury sakralnej. Do 1945 roku na terenie Białorusi przetrwało 325 kościołów, 90 świątyń zostało zniszczonych podczas wojny. W okresie powojennym kontynuowano niszczenie zabytków architektury pod pozorem generalnych planów odnowienia i rekonstrukcji miast. Największe straty dziedzictwo architektoniczne Białorusi poniosło w latach 60. i 70. XX w., szczególnie podczas antyreligijnej kampanii Nikity Chruszczowa.
Malarz M. Kupawa wskazuje, że w czasie władzy radzieckiej, bolszewicy częściej niszczyli średniowieczne białoruskie świątynie, niż cerkwie „murawjowki” (w stylu bizantyjsko-rosyjskim). Na przykład w Orszy, jedyna zbudowana przez władze rosyjskie cerkiew „murawjowka” pozostała nienaruszona, natomiast władze sowieckie zniszczyły cztery cerkwie i dwa kościoły, które były zabytkami architektury baroku z okresu Wielkiego Księstwa Litewskiego. W Szkłowie również zachowała się tylko cerkiew „murawjowka”, a zrujnowano cenne zabytki architektury sakralnej baroku mohylewskiego i klasycyzmu. W Mohylewie zachowały się dwie cerkwie „murawjowki”, przy czym miasto straciło trzy cerkwie i dwa kościoły, zabytki architektury baroku oraz trzy cerkwie i kościół, zabytki architektury klasycyzmu. Podobnie wydarzyło się w Łohojsku, Dzierżyńsku, Dziśnie, Grodnie itd. Świadczy to o kontynuacji rusyfikacji, polityki prowadzonej na tych terenach w XIX w. przez władze carskie.
Budynki podzielono według podziału terytorialnego Wielkiego Księstwa Litewskiego. Lista zawiera 166 obiektów: 74 kościoły (w tym 34 klasztory), 51 cerkwi (w tym 11 monasterów), 7 monasterów, 10 synagog i 4 pałace.

</doc>
<doc id="3661952" url="https://pl.wikipedia.org/wiki?curid=3661952" title="Sphaerotilus natans">
Sphaerotilus natans

Sphaerotilus natans – wodna bakteria wchodząca w skład peryfitonu w zanieczyszczonych wodach. Tworzy formy kolonijne znane jako „grzyb ściekowy”, lecz później zaklasyfikowano ją do tworzących cienkie włókna bakterii pochewkowych.
Morfologia.
Proste lub delikatnie pokrzywione włókna o średnicy 1,5 µm oraz długości od 100 do 500 µm powstają z pałeczkowatych komórek tworzących septy. Część bazalna na jednym końcu włókna umożliwia przytwierdzenie do stałej powierzchni. Tworzone przez " S. natans" pochewki zapewniają sporą ochronę przed drapieżnikami oraz zdolność do kotwiczenia się w strumieniu wody; co zapewnia dostęp do pożywienia. Samodzielne dojrzałe komórki wypełzają poza kołnierzyk ochronny, by zasiedlać nowe obszary. Każda ruchliwa, dojrzała komórka posiada kilka splecionych wici, które wyglądem przypominają pojedynczą. Powstała w ten sposób wić składa się z długiego filamentu, z krótkim haczykiem i ciałkiem podstawowym, lecz mimo małych rozmiarów owe struktury można rozróżnić w mikroskopie elektronowym od 10 do 30 pasm o średnicach odpowiednio od 12,5 do 16 nm. "S. natans" magazynuje zapasy wewnątrz komórki w formie poli-β-hydroksymaślanu jako kuleczki dochodzące ilością do 30 lub 40% suchej masy kolonii. W barwieniu metodą Grama wynik jest ujemny.
Nisza ekologiczna.
"S. natans" wymaga rozpuszczonych cukrów prostych lub kwasów organicznych stanowiących źródło pożywienia, lecz jednocześnie potrzebuje mniej fosforu niż wiele innych organizmów z nim konkurujących. Jest też odporny na niskie stężenie tlenu. Zdolność "S. natans" do składowania w komórkach siarki cząsteczkowej w obecności siarkowodoru skłania naukowców do wykorzystania "S. natans" jako bioremediatora. "S. natans" wymaga jeszcze dodatkowo kobalaminy lub metioniny w śladowych ilościach. Włókna "S. natans" mogą pomagać w tworzeniu biofilmów peryfitonowych, które wychwytują drobiny oraz stabilizują kolonie innych organizmów, takich jak "Klebsiella" i "Pseudomonas".
Znaczenie.
"Sphaerotilus natans" jest często kojarzony ze szlamem, osłabiającym oddzielanie ciał stałych od osadu czynnego w oczyszczalniach drugiego stopnia. Metalowe powierzchnie pokryte przez "S. natans" mogą ulegać przyspieszonej korozji, jeśli szlam wytworzy barierę różnicującą stężenie tlenu. Szlamy zawierające "S. natans" mogą obniżać jakość papieru wytwarzanego w młynach papierniczych używających strumienia recyrkulowanej wody. W Makrofitowym Indeksie Rzecznym obecność kolonii tego gatunku (wraz z pozostałymi tzw. grzybami ściekowymi) jest uznawana za wskaźnik skrajnie silnego zanieczyszczenia wód płynących (wartość L=1). 

</doc>
<doc id="3661956" url="https://pl.wikipedia.org/wiki?curid=3661956" title="The Smiler">
The Smiler

The Smiler – stalowa kolejka górska firmy Gerstlauer w sekcji "X-Sector" parku Alton Towers w Wielkiej Brytanii. Od otwarcia 31 maja 2013 roku kolejka o największej liczbie inwersji na świecie (14). W związku z poważnym wypadkiem z dnia 2 czerwca 2015 roku kolejka została zamknięta na resztę sezonu. Ponowne otwarcie nastąpiło wraz z rozpoczęciem nowego sezonu w dniu 19 marca 2016 roku.
Historia budowy.
W grudniu 2011 roku park Alton Towers otrzymał pozwolenie na budowę nowej kolejki górskiej w strefie "X-Sector" opracowywanej pod kryptonimem "Secret Weapon 7" (SW7).
W czerwcu 2012 grupa Merlin Entertainments zastrzegła znak towarowy "The Smiler", co stanowiło pierwszą wskazówkę na temat nazwy nowej kolejki.
17 października 2012 roku park ogłosił parametry techniczne planowanego roller coastera.
Pod koniec października 2012 roku na miejsce budowy przybyły pierwsze elementy nowej kolejki. Montaż rozpoczął się na miejscu po zlikwidowanej atrakcji "Black Hole".
W styczniu 2013 park potwierdził nazwę "The Smiler".
Budowa kolejki zakończyła się pod koniec kwietnia 2013 roku.
Opis przejazdu.
Po opuszczeniu stacji pociąg wykonuje zwrot o 180° w lewo jednocześnie pokonując pierwszą inwersję – heartline roll (rodzaj beczki). Następnie pociąg wspina się na pierwszy z dwóch pionowych wyciągów łańcuchowych, po pokonaniu którego wykonuje zwrot o 180° w prawo i zjeżdża w dół wykonując drugą inwersję – korkociąg. Pociąg kontynuuje opadanie, następnie pokonuje dwie pętle nurkujące pod rząd, niewielkie wzniesienie i jeszcze jedną pętlę nurkującą. Następnie przejeżdża przez element zwany sidewinderem (pół pętli i pół korkociągu) oraz kolejny korkociąg, po czym zostaje wyhamowany. Po krótkiej pauzie pociąg wciągany jest na drugi pionowy wyciąg łańcuchowy. Z jego szczytu wykonuje zwrot o 180° w prawo i pokonuje korkociąg. Po pokonaniu kilku niewielkich wzniesień pociąg pokonuje dwie podwójne inwersje – sea serpent (zwany także roll-over) oraz kobrę. Oba elementy są podobne do siebie – składają się z dwóch połówek pionowej pętli rozdzielonych dwiema połówkami korkociągu. Różnią się jedynie tym, że w przypadku kobry pociąg zmienia kierunek ruchu po pierwszej połowie elementu, natomiast w przypadku elementu sea serpent kierunek pozostaje ten sam. Na koniec pociąg pokonuje pod rząd dwa korkociągi, wykonuje zwrot o 180° w lewo i powraca na stację.
Tematyzacja.
Tematyzacja kolejki "The Smiler" została częściowo oparta na wystroju otwartej w 2012 roku z okazji Halloween tymczasowej atrakcji – labiryntu "The Sanctuary".
Motywem przewodnim kolejki jest fikcyjna jednostka rządowa znana pod nazwą Ministerstwa Radości (ang. "Ministry of Joy") mająca na celu przejęcie kontroli nad umysłami gości parku przez "terapię śmiechem" w urządzeniu zwanym "The Marmaliser", którego stalowa, pięcionożna konstrukcja stanowi centrum dekoracji roller coastera. Przejazdowi towarzyszą liczne efekty specjalne w postaci dźwięków, błysków światła i projekcji filmowych w technice mappingu 3D. Kolejka i dekoracje utrzymane są w żółto-czarnej kolorystyce.
Za ścieżkę dźwiękową towarzyszącą przejazdowi odpowiada IMAscore.
Problemy techniczne.
The Smiler sprawiał liczne problemy techniczne już od ukończenia jego budowy w maju 2013 roku, zasługując na miano wyjątkowo pechowej kolejki górskiej:
Wypadek z 2 czerwca 2015 roku.
W dniu 2 czerwca 2015 roku doszło do najpoważniejszego z wypadków – pusty pociąg testowy nie pokonał jednej z inwersji i utknął w połowie trasy (co zdarzało się wcześniej). Komputer sterujący pracą kolejki prawidłowo zatrzymał następny pociąg, już z pasażerami, na szczycie wyciągu łańcuchowego, nie dopuszczając do zajęcia tego samego odcinka toru przez dwa pociągi. Hamulce awaryjne zostały jednak zwolnione ręcznie przez pracownika obsługi, który nie zauważył, że poprzedni pociąg nie wrócił na stację. W wyniku tego pociąg z pasażerami został wpuszczony na sekcję zajętą przez pusty pociąg, gdzie zderzył się z nim przy prędkości ok. 32 km/h. Rannych zostało 16 osób, w tym 5 poważnie (2 osoby wymagały częściowej amputacji nóg zmiażdżonych przez konstrukcję wagonu). Po wypadku rollercoaster został zamknięty do odwołania.
Roller coaster został ponownie uruchomiony w dniu 19 marca 2016 roku. Na park została nałożona kara w wysokości 5 milionów funtów.

</doc>
<doc id="3661957" url="https://pl.wikipedia.org/wiki?curid=3661957" title="Vítězslava Kaprálová">
Vítězslava Kaprálová

Vítězslava Kaprálová (ur. 24 stycznia 1915 w Brnie, zm. 16 czerwca 1940 w Montpellier) – czeska kompozytorka i dyrygentka.
Życiorys.
W wieku 9 lat zaczęła komponować za zachętą ojca, również kompozytora, Václava Kaprála. W latach 1930–1935 uczyła się kompozycji u Viléma Petrželki i dyrygentury u Zdenka Chalabali w Konserwatorium w Brnie, na zakończenie tych studiów zadyrygowała swoim koncertem fortepianowym jako pracą dyplomową. Uczestniczyła następnie przez dwa lata w kursach mistrzowskich kompozycji u Vítězslava Nováka i dyrygentury u Václava Talicha w Konserwatorium w Pradze. Otrzymała stypendium rządu francuskiego i przeniosła się do Paryża w 1937, gdzie studiowała kompozycję u Bohuslava Martinů (z którym blisko współpracowali, wzajemne wpływając na swoją twórczość) i dyrygenturę u Charlesa Müncha. 
Współpracowała z BBC Symphony Orchestra w ramach festiwalu Międzynarodowego Towarzystwa Muzyki Współczesnej, który w 1938 odbywał się w Londynie. Pod koniec tego roku na krótko odwiedziła Morawy, jednak już w styczniu następnego musiała powrócić do Paryża przed zbliżającą się wojną. Tu wyszła za mąż za Jiříego Muchę, syna malarza Alfonsa Muchy. Zmarła w 1940 w trakcie ewakuacji Paryża na skutek gruźlicy prosówkowej.

</doc>
<doc id="3661958" url="https://pl.wikipedia.org/wiki?curid=3661958" title="Bogdan Obradović">
Bogdan Obradović

Bogdan Obradović, cyr. Богдан Обрадовић (ur. 30 września 1966 w Belgradzie) – serbski trener tenisa ziemnego.
Życiorys.
Trenował profesjonalnie tenis ziemny, nie osiągając jednak większych sukcesów sportowych. Podjął również nieukończone studia na Uniwersytecie w Belgradzie. W 1986 zajął się zawodowo działalnością trenerską. Pracował w serbskich klubach tenisowych, szkolił m.in. Nenada Zimonjicia, Borisa Pašanskiego, Novaka Đokovicia i Janka Tipsarevicia. W 2007 objął stanowisko kapitana serbskiej reprezentacji w Pucharze Davisa. Jego największym sukcesem było doprowadzenie swojej drużyny do zdobycia Pucharu Davisa w 2010.
W 2016 Bogdan Obradović przyjął propozycję Serbskiej Partii Postępowej wystartowania z jej listy w wyborach parlamentarnych. Otrzymał wysokie miejsce na liście wyborczej SNS, uzyskując mandat poselski do Zgromadzenia Narodowego Republiki Serbii.

</doc>
<doc id="3661959" url="https://pl.wikipedia.org/wiki?curid=3661959" title="Pasta jajeczna">
Pasta jajeczna



</doc>
<doc id="3661961" url="https://pl.wikipedia.org/wiki?curid=3661961" title="Jajko sadzone">
Jajko sadzone



</doc>
<doc id="3661962" url="https://pl.wikipedia.org/wiki?curid=3661962" title="Jajo faszerowane">
Jajo faszerowane



</doc>
<doc id="3661963" url="https://pl.wikipedia.org/wiki?curid=3661963" title="Jajko kiszone">
Jajko kiszone



</doc>
<doc id="3661965" url="https://pl.wikipedia.org/wiki?curid=3661965" title="Labadyści">
Labadyści



</doc>
<doc id="3661966" url="https://pl.wikipedia.org/wiki?curid=3661966" title="Alexandru Novac">
Alexandru Novac

Alexandru Novac (ur. 24 marca 1997) – rumuński lekkoatleta specjalizujący się w rzucie oszczepem.
Srebrny medalista igrzysk olimpijskich młodzieży w Nankin (2014). W 2015 zajął 10. miejsce podczas mistrzostw Europy juniorów w Eskilstunie. Piąty zawodnik juniorskich mistrzostw świata w Bydgoszczy (2016). Rok później, także w Bydgoszczy, zajął czwarte miejsce na młodzieżowych mistrzostwach Europy. Bez powodzenia startował na mistrzostwach Europy (Berlin 2018). Wicemistrz Europy U23 z 2019 roku. Uczestnik mistrzostw świata w Dosze (2019). W 2021 zajął 12. miejsce podczas igrzysk olimpijskich w Tokio.
Złoty medalista mistrzostw Rumunii oraz reprezentant kraju w pucharze Europy w rzutach. Stawał na podium mistrzostw krajów bałkańskich.
Rekord życiowy: 86,37 (5 lipca 2018, Nembro), rekord Rumunii.

</doc>
<doc id="3661972" url="https://pl.wikipedia.org/wiki?curid=3661972" title="Berliner Gesellschaft für Neurologie und Psychiatrie">
Berliner Gesellschaft für Neurologie und Psychiatrie



</doc>
<doc id="3661973" url="https://pl.wikipedia.org/wiki?curid=3661973" title="Takabisha">
Takabisha

Takabisha (jap. 高飛車) – stalowa kolejka górska firmy Gerstlauer zbudowana w parku rozrywki Fuji-Q Highland w Japonii. Posiada spadek o kącie pochylenia wynoszącym 121°. Do dnia 25 października 2019 roku kolejka o najbardziej stromym pierwszym spadku na świecie, kiedy utraciła ten rekord na rzecz otwartej w amerykańskim parku Nickelodeon Universe kolejki TMNT Shellraiser tego samego producenta o kącie spadku 121,5°. Kolejka o napędzie hybrydowym – łączy technologię napędu elektromagnetycznego (Launch Coaster) z tradycyjnym wyciągiem łańcuchowym.
Opis przejazdu.
Po opuszczeniu stacji pociąg wjeżdża do zaciemnionego tunelu gdzie pokonuje pierwszą z inwersji – heartline roll (rodzaj beczki), po czym natychmiast przyspiesza dzięki napędowi elektromagnetycznemu do 100 km/h w ciągu 2 sekund. Pokonuje korkociąg, inwersję zwaną banana roll oraz jeszcze jeden korkociąg. W dalszej części trasy pociąg przejeżdża przez dwa wzniesienia, po czym zostaje wyhamowany i wraca w okolicę stacji. Zamiast zakończyć przejazd, pociąg wykonuje gwałtowny zwrot o 180° w prawo i rozpoczyna wjazd na pionowy wyciąg łańcuchowy, z którego spada pod rekordowym kątem 121°. Następnie pokonuje po wewnętrznej stronie pionowe wzniesienie (tzw. top hat) oraz figurę zwaną immelmannem, po czym wraca na stację.

</doc>
<doc id="3661978" url="https://pl.wikipedia.org/wiki?curid=3661978" title="Interleukina 19">
Interleukina 19

Interleukina 19, IL-19 – homolog interleukiny 10, który jest wytwarzany przez monocyty oraz makrofagi pod wpływem stymulacji LPS. Wydzielanie wzmagają również interleukina 4 i interleukina 13. 
Działa ona pozytywnie na wytwarzanie interleukiny 16 oraz TNF. Zwiększa ona też produkcję interleukiny 4 przez limfocyty Th2.

</doc>
<doc id="3661980" url="https://pl.wikipedia.org/wiki?curid=3661980" title="Interleukina 24">
Interleukina 24

Interleukina 24, IL-24 – jest to, podobnie jak interleukina 19, homolog interleukiny 10. Została zidentyfikowana początkowo jako produkt genu mda-7.
Indukuje ona apoptozę komórek nowotworowych, wywodzących się z wielu narządów, takich jak np. czerniak oraz glejak.

</doc>
<doc id="3661984" url="https://pl.wikipedia.org/wiki?curid=3661984" title="Timber Drop">
Timber Drop

Timber Drop – stalowa kolejka górska zbudowana w parku rozrywki Fraispertuis City w Jeanménil, we Francji. Przez zaledwie kilkanaście dni, od 2 do 16 lipca 2011 roku, kolejka o największym kącie spadku na świecie wynoszącym 113°. Straciła ten tytuł na rzecz japońskiej kolejki Takabisha (121°). Wciąż pozostaje jednak rollercoasterem o największym kącie spadku w Europie.
Opis przejazdu.
Po opuszczeniu stacji pociąg wykonuje ostry zwrot o 180° w prawo i rozpoczyna wjazd na wzniesienie, na szczyt którego wciągany jest za pomocą wyciągu łańcuchowego. Na jego szczycie wykonuje krótki slalom oraz zwrot o 180° w lewo, po czym natychmiast rozpoczyna spadek pod kątem 113° wewnątrz tunelu stylizowanego na pusty w środku pień drzewa. Następnie pociąg wznosi się, wykonuje ostry zwrot w lewo o 180°, mija sekcję hamulców awaryjnych, po czym pokonuje jeszcze jeden zakręt w lewo pochylony na zewnątrz, z którego przechodzi natychmiast w kolejny zwrot o 180° w lewo, jednocześnie będący początkiem pętli nurkującej i zostaje odwrócony "do góry nogami". Odwrócony pociąg wraca do normalnego położenia zjeżdżając połową pętli, pokonuje wzniesienie i mija kolejną sekcję hamulców. Następnie wykonuje ostry zwrot w prawo o 180°, pokonuje inwersję zwaną in-line twist (rodzaj beczki), znów zawraca po łuku w prawo, zostaje wyhamowany i wraca na stację.

</doc>
<doc id="3661990" url="https://pl.wikipedia.org/wiki?curid=3661990" title="Dominika Morek">
Dominika Morek

Dominika Morek (ur. 22 stycznia 1996) – polska lekkoatletka, sprinterka.
Kariera sportowa.
Srebrna medalistka halowych mistrzostw Polski seniorów (2016) w sztafecie 4 × 400 metrów (biegła na drugiej zmianie sztafety AZS-AWFiS Gdańsk). Halowa mistrzyni Polski w sztafecie 4 x 200 metrów (2017).

</doc>
<doc id="3661991" url="https://pl.wikipedia.org/wiki?curid=3661991" title="MKS Chojniczanka 1930 Chojnice">
MKS Chojniczanka 1930 Chojnice



</doc>
<doc id="3661992" url="https://pl.wikipedia.org/wiki?curid=3661992" title="Mała Mozaika (czasopismo)">
Mała Mozaika (czasopismo)



</doc>
<doc id="3661994" url="https://pl.wikipedia.org/wiki?curid=3661994" title="Mariola Karaś">
Mariola Karaś

Mariola Karaś (ur. 4 grudnia 1996) – polska lekkoatletka, sprinterka.
Kariera sportowa.
Srebrna medalistka Ogólnopolskiej Olimpiady Młodzieży w biegu na 400 metrów (2013).
Brązowa medalistka halowych mistrzostw Polski seniorów (2016) w sztafecie 4 × 400 metrów. Halowa wicemistrzyni Polski w sztafecie 4 x 200 metrów (2017).

</doc>
<doc id="3661996" url="https://pl.wikipedia.org/wiki?curid=3661996" title="Glińska">
Glińska

Osoby o tym nazwisku:

</doc>
<doc id="3661997" url="https://pl.wikipedia.org/wiki?curid=3661997" title="Lana i Andy Wachowscy">
Lana i Andy Wachowscy



</doc>
<doc id="3661999" url="https://pl.wikipedia.org/wiki?curid=3661999" title="Lana i Lilly Wachowskie">
Lana i Lilly Wachowskie



</doc>
<doc id="3662001" url="https://pl.wikipedia.org/wiki?curid=3662001" title="Karol d'Abancourt de Franqueville (wojskowy)">
Karol d'Abancourt de Franqueville (wojskowy)



</doc>
<doc id="3662002" url="https://pl.wikipedia.org/wiki?curid=3662002" title="Karol d'Abancourt de Franqueville">
Karol d'Abancourt de Franqueville



</doc>
<doc id="3662003" url="https://pl.wikipedia.org/wiki?curid=3662003" title="Helena d'Abancourt de Franqueville">
Helena d'Abancourt de Franqueville



</doc>
<doc id="3662004" url="https://pl.wikipedia.org/wiki?curid=3662004" title="Franciszek Ksawery d'Abancourt de Franqueville">
Franciszek Ksawery d'Abancourt de Franqueville



</doc>
<doc id="3662005" url="https://pl.wikipedia.org/wiki?curid=3662005" title="Can't Slow Down">
Can't Slow Down



</doc>
<doc id="3662006" url="https://pl.wikipedia.org/wiki?curid=3662006" title="Truly - The Love Songs">
Truly - The Love Songs



</doc>
<doc id="3662010" url="https://pl.wikipedia.org/wiki?curid=3662010" title="Boyden (ujednoznacznienie)">
Boyden (ujednoznacznienie)

inne:
osoby:

</doc>
<doc id="3662012" url="https://pl.wikipedia.org/wiki?curid=3662012" title="Hala Kopy Sołtysie">
Hala Kopy Sołtysie

Hala Kopy Sołtysie, Kopy lub Kopy Sołtysie – dawna hala pasterska w polskich Tatrach Wysokich. Obejmowała szczyty i stoki trzech Kop Sołtysich (Zadniej, Średniej i Przedniej), od potoku w dolince Skalnite po Łężny Potok w Jaworzyńskim Żlebie. Przez ludność hala nazywana była Kopami lub halą Kopy, w literaturze natomiast i na mapach funkcjonowała nazwa hala Kopy Sołtysie lub Kopy Sołtysie. Przydomek "sołtysie" dodano w tym celu, by odróżnić tę halę od innych, w Tatrach bowiem jest wiele innych Kop. Górale zwracali uwagę, że nazwa "sołtysie" jest niewłaściwa – w Tatrach jest bowiem wiele hal, których właścicielami dawniej byli sołtysi, i sami nie używali nazwy Kopy Sołtysie.
Hala miała łączną powierzchnię 19,53 ha, w tym pastwiska stanowiły 4,52 ha, lasy 11,98 ha i nieużytki 3,03 ha. Dodatkowa powierzchnia jej użytkowania (serwitut w lasach państwowych) to 261,58 ha. W 1960 r. wypasano na hali 323 owce. Wybudowane po II wojnie światowej szałasy tej hali, a właściwie szopy (wykonane bowiem były z desek), stały na trawiastym siodle Przedniej Przełęczy Sołtysiej na wysokości 1303 m. Do hali tej należały także dwie rówienki na północno-wschodnim ramieniu Przedniej Kopy: Sołtysia Płaśnia (w nazewnictwie ludowym Płaśnia) i Sołtysie Szałasiska (w nazewnictwie ludowym Szałasiska). Stałe przeganianie owiec na wypas w wyższych partiach Kop Sołtysich spowodowało zupełne zniszczenie grzbietowych partii i stoków tych gór. Zdarcie ostrymi raciczkami owiec darni spowodowało, że ziemia została podczas ulewnych deszczów zmyta, a w gliniastych stokach gór powstały głębokie rowy i wyrwy, tak, że odsłonięte zostało łupkowo-kamienne podłoże. Hala przedstawiała niewielką wartość użytkową, a wypas odbywał się głównie w serwitutowych lasach. Stanowił on także zagrożenie dla bogatej przyrodniczo okolicznej flory i fauny. W bezpośrednim sąsiedztwie pastwisk rosną stare okazy rzadkich już w Tatrach jaworów i jodeł, w lasach żyją jelenie i głuszce, a dla niedźwiedzi jest to szlak przejściowy.
Po utworzeniu Tatrzańskiego Parku Narodowego wypas na tej hali został całkowicie zniesiony i nazwa hali stała się już historyczna.

</doc>
<doc id="3662013" url="https://pl.wikipedia.org/wiki?curid=3662013" title="Józef Jan Kisielnicki">
Józef Jan Kisielnicki

Józef Jan Kisielnicki herbu Topór (zm. 1775) – łowczy wiski w 1767 roku, wojski większy wiski w 1766 roku, miecznik wiski w 1765 roku, podstarości i sędzia grodzki kolneński w 1773 roku.
Jako poseł ziemi łomżyńskiej na sejm elekcyjny był elektorem Stanisława Augusta Poniatowskiego w 1764 roku z ziemi łomżyńskiej.

</doc>
<doc id="3662018" url="https://pl.wikipedia.org/wiki?curid=3662018" title="PJES">
PJES

PJES (Prosty Język Etykiet Symbolicznych, Podstawowy Język Symboliczny) – język programowania dla komputerów serii ZAM-41. W swej istocie był to język operujący mnemonicznymi oznacznikami rozkazów wewnętrznych maszyny, co klasyfikuje go we współczesnej nomenklatury do grupy asemblerów. Oprócz samych rozkazów z repertuaru języka maszynowego, język definiował także dodatkowe dyrektywy, ukierunkowane między innymi na gospodarowanie pamięcią, a także obejmowały dyrektywy kompilacji i listingu kodu programu. Translator tego języka mógł pracować bezpośrednio na maszynie bez uruchamiania systemu operacyjnego serii SO. Liczba rozkazów programu translatora języka wynosiła około 2,5 tys. a liczba maszynogodzin potrzebna dla jego uruchomienia wynosiła 250 godzin. Dawał on możliwość dostępu do każdego elementu sprzętowego maszyny, poszczególnych słów jak i bitów zapisanych w pamięci lub na bębnie magnetycznym. Rozszerzeniem tego języka był język PJEG.

</doc>
<doc id="3662020" url="https://pl.wikipedia.org/wiki?curid=3662020" title="PJEG">
PJEG

PJEG – język programowania dla komputerów serii ZAM-41. Ten język był rozszerzeniem języka PJES. swej istocie był to język operujący mnemonicznymi oznacznikami rozkazów wewnętrznych maszyny, co klasyfikuje go we współczesnej nomenklatury do grupy asemblerów. Oprócz samych rozkazów z repertuaru języka maszynowego, język definiował także dodatkowe dyrektywy, ukierunkowane między innymi na gospodarowanie pamięcią, a także obejmowały dyrektywy kompilacji i listingu kodu programu, przy czym ich repertuar był znaczenie rozszerzony w stosunku do języka PJES. Dawał on możliwość dostępu do każdego elementu sprzętowego maszyny, poszczególnych słów jak i bitów zapisanych w pamięci lub na bębnie magnetycznym. Ponadto umożliwiał tworzenie makrodefinicji i wykonywanie makrorozkazów, co klasyfikowało go do współczesnej kategorii makroasemblerów.

</doc>
<doc id="3662023" url="https://pl.wikipedia.org/wiki?curid=3662023" title="Sołtysie Szałasiska">
Sołtysie Szałasiska

Sołtysie Szałasiska – położona na wysokości 1140–1255 m rówień na południowo-wschodnim ramieniu Przedniej Kopy Sołtysiej w polskich Tatrach Wysokich. Czasami błędnie nazywana jest Halą Sołtysią Niżną. Przez górali nazywana była po prostu Szałasiskami, nazwę "sołtysie" dodano na mapach i w literaturze dla odróżnienia od innych szałasisk. Znajduje się poniżej Sołtysiej Płaśni. Dawniej na obydwu tych rówienkach stały szałasy pasterskie i obydwie należały do hali Kopy Sołtysie.
Sołtysie Szałasiska miały powierzchnię około 3 ha. Po utworzeniu Tatrzańskiego Parku Narodowego wypas na hali Kopy Sołtysie został całkowicie zlikwidowany i trawiaste tereny tej hali w wyniku samorzutnej sukcesji wtórnej zaczęły zarastać lasem. W 2009 r. w wyniku tego zarosło lasem już 75% dawnej powierzchni polany.

</doc>
<doc id="3662024" url="https://pl.wikipedia.org/wiki?curid=3662024" title="Hala Sołtysia Niżna">
Hala Sołtysia Niżna



</doc>
<doc id="3662026" url="https://pl.wikipedia.org/wiki?curid=3662026" title="Antoni Szymon Kramkowski">
Antoni Szymon Kramkowski

Antoni Szymon Kramkowski herbu Cholewa – cześnik podlaski w latach 1752-1783.
Jako poseł ziemi łomżyńskiej na sejm elekcyjny był elektorem Stanisława Augusta Poniatowskiego w 1764 roku z ziemi łomżyńskiej.

</doc>
<doc id="3662030" url="https://pl.wikipedia.org/wiki?curid=3662030" title="Giełgudowie">
Giełgudowie



</doc>
<doc id="3662033" url="https://pl.wikipedia.org/wiki?curid=3662033" title="Czas przeszły (ujednoznacznienie)">
Czas przeszły (ujednoznacznienie)



</doc>
<doc id="3662035" url="https://pl.wikipedia.org/wiki?curid=3662035" title="Mniszchowie">
Mniszchowie



</doc>
<doc id="3662037" url="https://pl.wikipedia.org/wiki?curid=3662037" title="Aleksy Skantarios Komnen">
Aleksy Skantarios Komnen

Aleksy Skantarios Komnen (grec. Ἀλέξιος Σκαντάριος Κομνηνός, ur. 1454, zm. 1 listopada 1463 w Konstantynopolu) – książę trapezuncki.
Życiorys.
Był synem współcesarza Trapezuntu Aleksandra Komnena i Marii Gattilusio. Jako dziecko, został podniesiony do 1454/55 przez wuja Jana IV do godności despoty. Został stracony 1 listopada 1463 z rozkazu Mehmeda II wraz z Dawidem II Komnenem i jego synami w więzieniu Siedmiu Wież w Konstantynopolu. 

</doc>
<doc id="3662038" url="https://pl.wikipedia.org/wiki?curid=3662038" title="Ostrorogowie">
Ostrorogowie



</doc>
<doc id="3662040" url="https://pl.wikipedia.org/wiki?curid=3662040" title="Greg Noo-Wak">
Greg Noo-Wak

Greg Noo-Wak, właśc. Grzegorz Nowak (ur. 30 marca 1966 w Krośnie) – polski fotograf, scenograf, producent teatralny.
Życiorys.
Absolwent Wydziału Operatorskiego i Realizacji Telewizyjnej PWSFTViT w Łodzi, kierunek Realizacja Obrazu Filmowego, Telewizyjnego i Fotografia, specjalność Fotografia (2014). Współpracuje na stałe z Teatrem im. Stefana Jaracza w Łodzi (od 1995), oraz z teatrami z Wrocławia, Krakowa, Warszawy i Gdyni. Twórca serwisów fotograficznych, plakatów, projektów wspierających spektakle i wystaw. Uczestnik zbiorowych wystaw, laureat konkursów fotograficznych. Od 2012 roku propagator idei trójdzielności fotografii teatralnej KKD (Kulisy_Kreacja_Dokumentacja). Działania artystyczne publikuje pod pseudonimem Greg Noo-Wak.
Nagrody i odznaczenia.
W 2015 roku odznaczony przez Ministra Kultury i Dziedzictwa Narodowego odznaką honorową Zasłużony dla Kultury Polskiej.

</doc>
<doc id="3662042" url="https://pl.wikipedia.org/wiki?curid=3662042" title="Wtorek wielkanocny">
Wtorek wielkanocny



</doc>
<doc id="3662047" url="https://pl.wikipedia.org/wiki?curid=3662047" title="Andronik Komnen">
Andronik Komnen

Andronik Komnen (grec. Ἀνδρόνικος Κομνηνός, ur. w listopadzie 1355 w Trapezuncie, zm. 14 marca 1376 w Trapezuncie) – książę trapezuncki.
Życiorys.
Był nieślubnym synem cesarza Trapezuntu Aleksego III Komnena. Krótko po narodzinach został wyniesiony do godności despoty. Od 1375 lub 1376 był mężem Eudokii z Gruzji, córki króla Gruzji Dawida IX. 14 marca 1376 Andronik został zamordowany. Po jego śmierci Eudokia z Gruzji poślubiła jego brata Manuela III Komnena. 

</doc>
<doc id="3662050" url="https://pl.wikipedia.org/wiki?curid=3662050" title="Stanisław Stampf'l">
Stanisław Stampf'l



</doc>
<doc id="3662051" url="https://pl.wikipedia.org/wiki?curid=3662051" title="Dżennet Połtorzycka-Stampf'l">
Dżennet Połtorzycka-Stampf'l



</doc>
<doc id="3662053" url="https://pl.wikipedia.org/wiki?curid=3662053" title="Marian Stampf'l">
Marian Stampf'l



</doc>
<doc id="3662063" url="https://pl.wikipedia.org/wiki?curid=3662063" title="PRADO Framework">
PRADO Framework



</doc>
<doc id="3662065" url="https://pl.wikipedia.org/wiki?curid=3662065" title="Hydrocera triflora">
Hydrocera triflora

Hydrocera triflora (Linnaeus) Wight &amp; Arnott – gatunek z monotypowego rodzaju Hydrocera . Występuje na brzegach jezior, bagnach, na polach ryżowych w tropikalnej Azji – od Indii i Sri Lanki po południowe Chiny i Indonezję.
Biologia.
Bylina, hydrofit. Kwitnie i owocuje od września do listopada.

</doc>
<doc id="3662067" url="https://pl.wikipedia.org/wiki?curid=3662067" title="O naui gwisinnim">
O naui gwisinnim

O naui gwisinnim, także jako Oh My Ghost (kor.: 오 나의 귀신님, MOCT: "O naui gwisinnim") – południowokoreański serial telewizyjny emitowany przez stację tvN od 3 lipca do 22 sierpnia 2015 roku, składający się z 16 odcinków.
W Polsce serial jest dostępny z polskimi napisami za pośrednictwem platformy Viki pod angielskim tytułem "Oh My Ghostess".
Fabuła.
Na Bong-sun (Park Bo-young) jest niezwykle zamknięta w sobie i ma niską samoocenę. Nie posiada żadnych przyjaciół, a jej szef w restauracji w której pracuje, wciąż wypomina jej popełnione błędy. Bong-sun jest także szamanką widzącą duchy (dar, który odziedziczyła po swojej babce), których jednak panicznie się boi. Pewnego dnia Bong-sun zostaje opętana przez dziewiczego ducha o imieniu Shin Soon-ae (Kim Seul-gie), która, by nadrobić brak miłości we własnym, krótkim życiu, wierzy, że utrata dziewictwa będzie w stanie rozwiązać jej problem pobytu na ziemskim padole i będzie mogła ruszyć do zaświatów. By to zrobić Soon-ae jest zdeterminowana by uwodzić mężczyzn próbując opętać kolejne kobiety, aż znajduje Bong-sun, idealne naczynie. 
Szefem Bong-sun jest posiadający sporą sławę Kang Sun-woo (Jo Jung-suk), w którym Bong-sun sekretnie się podkochuje. Sun-woo nie spotykał się z nikim odkąd jego znajoma producentka telewizyjna Lee So-hyung (Park Jung-ah) złamała mu serce. Lecz gdy Bong-sun nagle pozbywa się swej nieśmiałości w wyniku opętania i staje się pewną siebie, dynamiczną kobietą, zaczyna to przykuwać jego uwagę. W tym czasie tajemnica związana ze śmiercią Soon-ae jest związana w jakiś sposób ze szwagrem Sun-woo, sympatycznym policjantem Choi Sung-jae (Lim Ju-hwan).

</doc>
<doc id="3662070" url="https://pl.wikipedia.org/wiki?curid=3662070" title="James Checchio">
James Checchio

James Francis Checchio (ur. 21 kwietnia 1966 w Camden, New Jersey) – amerykański duchowny katolicki, biskup Metuchen od 2016.
Życiorys.
Święcenia kapłańskie otrzymał 20 czerwca 1992. Został inkardynowany do diecezji Camden. Był m.in. sekretarzem biskupim, wicekanclerzem i kanclerzem kurii, obrońcą węzła małżeńskiego w sądzie biskupim oraz wikariuszem biskupim ds. administracyjnych. W 2003 został wicerektorem ds. administracyjnych Papieskiego Kolegium Północnoamerykańskiego w Rzymie, a kilka lat później objął w nim kierownictwo.
8 marca 2016 papież Franciszek mianował do biskupem ordynariuszem diecezji Metuchen. Sakry biskupiej udzielił mu 3 maja 2016 metropolita Newark – arcybiskup John Myers.

</doc>
<doc id="3662071" url="https://pl.wikipedia.org/wiki?curid=3662071" title="James Francis Checchio">
James Francis Checchio



</doc>
<doc id="3662072" url="https://pl.wikipedia.org/wiki?curid=3662072" title="Bazyli Komnen Młodszy">
Bazyli Komnen Młodszy

Bazyli Komnen Młodszy (grec. Βασίλειος Κομνηνός, ur. 17 września 1358 w Trapezuncie, zm. przed wrześniem 1377) – książę trapezuncki.
Życiorys.
Był najstarszym synem cesarza Trapezuntu Aleksego III Komnena i Teodory Kantakuzeny. Imię otrzymał cześć swojego dziadka Bazylego Wielkiego Komnena. Jako najstarszy syn cesarski (porfirogenta) mógł objąć tron po swoim ojcu, zmarł jednak przed ślubem swojego młodszego brata Manuela III Komnena.

</doc>
<doc id="3662073" url="https://pl.wikipedia.org/wiki?curid=3662073" title="Oh My Ghostess">
Oh My Ghostess



</doc>
<doc id="3662074" url="https://pl.wikipedia.org/wiki?curid=3662074" title="Słodki listopad">
Słodki listopad



</doc>
<doc id="3662076" url="https://pl.wikipedia.org/wiki?curid=3662076" title="Günter Stranner">
Günter Stranner



</doc>
<doc id="3662077" url="https://pl.wikipedia.org/wiki?curid=3662077" title="Guenter Stranner">
Guenter Stranner



</doc>
<doc id="3662080" url="https://pl.wikipedia.org/wiki?curid=3662080" title="Maria Radwiłowicz">
Maria Radwiłowicz

Maria Radwiłowicz (ur. 16 marca 1926 w Warszawie, zm. 22 kwietnia 2015 w Warszawie) – polska nauczycielka akademicka specjalizująca się w dydaktyce nauczania początkowego.
Życiorys.
Była córką Zofii z Mecnerów i Zdzisława Sosnowskich. Do szkoły powszechnej uczęszczała w Warszawie, gdzie w 1946 roku ukończyła Liceum im. Marii Curie-Skłodowskiej i rozpoczęła studia na Uniwersytecie Warszawskim, uzyskując w roku 1952 dyplom magistra filozofii w zakresie psychologii ogólnej. W 1969 uzyskała doktorat na Uniwersytecie Jagiellońskim. Promotorem jej rozprawy pt. "Badania nad rozwojem nawyków pisania w procesie ich kształtowania u uczniów klas I-III" był prof. Jan Zborowski. W latach 1952-1970 uczyła w szkole podstawowej, specjalizując się w nauczaniu początkowym. W okresie 1955-1970 pracowała równolegle na pół etatu w Instytucie Pedagogiki w Warszawie w Sekcji Nauczania Początkowego. W latach 1970-1972 kierowała Zakładem Nauczania Początkowego w Wyższej Szkole Nauczycielskiej w Siedlcach. Z uczelnią tą (już jako Wyższą Szkołą Rolniczo-Pedagogiczną) związała się ponownie od 1981 roku i pracowała do roku 1996. W latach 1972-1987 była adiunktem w Zakładzie Nauczania Początkowego i Wychowania Przedszkolnego w Instytucie Kształcenia Nauczycieli, gdzie kierowała Pracownią Nauczania początkowego. Odpowiadała za doskonalenie nauczycieli nauczania początkowego i wychowania przedszkolnego w skali kraju, w tym także za ich przygotowanie do reformy edukacji z końca lat 70. XX w. Z IKN (Instytutu Kształcenia Nauczycieli) w 1987 roku przeszła na emeryturę.
Jej zainteresowania naukowe dotyczyły dwóch dziedzin: metodyki nauczania początkowego oraz systemu kształcenia, dokształcania i doskonalenia nauczycieli nauczania początkowego. W zakresie edukacji wczesnoszkolnej pracowała badawczo nad problematyką kształtowania postaw oraz wybranymi zagadnieniami metodycznymi nauczania w klasach I-III języka polskiego i środowiska społeczno-przyrodniczego.
Była wieloletnim członkiem Polskiego Towarzystwa Pedagogicznego. Została odznaczona złotą odznaką Związku Nauczycielstwa Polskiego, Medalem Komisji Edukacji Narodowej oraz Krzyżem Kawalerskim Orderu Odrodzenia Polski.
W wyniku wieloletnich badań opracowała wspólnie z mężem Ryszardem Radwiłowiczem propozycję metodyczną, którą nazwano podejściem strukturalno-zadaniowym do procesu dydaktycznego w klasach początkowych. Koncepcję tę zweryfikowała wielokrotnie we współpracy badawczo-dydaktycznej z uczestnikami kierowanych przez siebie seminariów dyplomowych, a potem magisterskich w latach 1970-1996.
Zmarła 22 kwietnia 2015. Uroczystość pogrzebowa odbyła się 5 maja 2015 w domu pogrzebowym na Powązkach Wojskowych po czym spoczęła w grobie rodzinnym.

</doc>
<doc id="3662104" url="https://pl.wikipedia.org/wiki?curid=3662104" title="Maksim Siergiejew (1926–1987)">
Maksim Siergiejew (1926–1987)

Maksim Iwanowicz Siergiejew (ros. Максим Иванович Сергеев, ur. 15 września 1926 we wsi Nikołajewka w Baszkirii, zm. 10 maja 1987 w Nieftiejugansku) – wiertacz trustu naftowo-gazowego w ZSRR, Bohater Pracy Socjalistycznej (1971).
Życiorys.
Od 1942 był kombajnistą w stanicy maszynowo-traktorowej, w 1943 został wcielony do Armii Czerwonej, brał udział w wojnie z Niemcami, był ranny. Po demobilizacji skończył szkołę młodzieży robotniczej, od 1950 pracował przy wierceniu ropy naftowej, w tym od 1964 w Chanty-Mansyjskim Okręgu Narodowościowym. Członek Komitetu Miejskiego KPZR w Nieftiejugansku, Chanty-Mansyjskiego Komitetu Okręgowego KPZR, Komitetu Obwodowego KPZR w Tiumeni i od 9 kwietnia 1971 do 23 lutego 1981 zastępca członka KC KPZR. Zastępca członka Wszechzwiązkowej Centralnej Rady Związków Zawodowych.
Odznaczenia.
I medale.

</doc>
<doc id="3662106" url="https://pl.wikipedia.org/wiki?curid=3662106" title="Generalna Federacja Pracy">
Generalna Federacja Pracy

Generalna Federacja Pracy – centrala związków zawodowych o charakterze piłsudczykowskim i syndykalistycznym. W 1926 r. grupa działaczy Związku Naprawy Rzeczypospolitej zaczęła wydawać syndykalistyczny dwutygodnik "Solidarność Pracy", wokół którego tworzono Koła Robotników Syndykalistów, a na początku 1928 r. powołano Robotniczy Komitet Współpracy z Marszałkiem Piłsudskim. W oparciu o te organizacje w połowie 1928 r. utworzona została Generalna Federacja Pracy. Program GFP zakładał upaństwowienie przemysłu naftowego, ustanowienie kontroli państwowej nad bankami i kartelami, zagwarantowanie umów zbiorowych i arbitrażu, rozszerzenie ustawodawstwa socjalnego; Federacja nie uczestniczyła jednak w strajkach. Na początku 1930 r. GFP liczyła 42 tys. członków, głównie wśród robotników przemysłu metalowego, elektrotechnicznego, chemicznego i górniczego. W 1931 r. GFP połączyła się z innymi prorządowymi związkami zawodowymi w Związek Związków Zawodowych.
Czołowymi działaczami byli Bolesław Gawlik, Stefan Kapuściński, Edward Ruszczewski, Jerzy Szurig, Kazimierz Zakrzewski, Gustaw Zieliński.

</doc>
<doc id="3662110" url="https://pl.wikipedia.org/wiki?curid=3662110" title="Kathrin Stefaner">
Kathrin Stefaner



</doc>
<doc id="3662111" url="https://pl.wikipedia.org/wiki?curid=3662111" title="Konfederacja Ludzi Pracy">
Konfederacja Ludzi Pracy

Konfederacja Ludzi Pracy – organizacja piłsudczykowska, określająca się jako „obóz niepodległościowej lewicy”. Powstała wiosną 1924 r. z inicjatywy zespołu miesięcznika "Droga". Według założycieli miała to być „organizacja wiążąca ludzi o pewnej wspólnej platformie ideowej” oparta na „akcji bezpośredniej”. Celem KLP była Polska mocarstwowa; drogę do mocarstwowości widziano w „popieraniu walki o wyzwolenie ludów”, co zarazem obligowało Rzeczpospolitą do tolerancji wobec mniejszości słowiańskich. Program społeczno-gospodarczy Konfederacji postulował interwencję państwa w gospodarce, upaństwowienie banków i planowanie gospodarcze. Pod względem ustrojowym domagano się z jednej strony, wzmocnienia pozycji prezydenta, z drugiej rozwoju samorządów i „Senatu wyłonionego z organizacji społecznych”. 
Czołowymi działaczami KLP byli m.in. Adam Skwarczyński, Stefan Boguszewski, Wilam Horzyca, Julian Husarski, Janusz Jędrzejewicz, Walery Sławek, Kazimierz Świtalski, Tadeusz Schaetzl, Tadeusz Hołówko. Po zamachu majowym Konfederacja zanikła. 

</doc>
<doc id="3662112" url="https://pl.wikipedia.org/wiki?curid=3662112" title="Aleksandr Sidorienko">
Aleksandr Sidorienko

Aleksandr Wasiljewicz Sidorienko (ros. Александр Васильевич Сидоренко, ur. 19 października 1917 we wsi Nowonikołajewka w guberni jekaterynosławskiej (obecnie w obwodzie ługańskim), zm. 23 marca 1982 w Algierze) – radziecki geolog i polityk.
Życiorys.
Urodzony w rosyjskiej rodzinie chłopskiej, w latach 1934-1939 studiował na Woroneskim Uniwersytecie Państwowym, gdzie później pracował jako laborant i asystent, między 1941 a 1943 służył w Armii Czerwonej. Od marca 1942 w WKP(b), w latach 1943-1944 starszy pracownik naukowy, a w latach 1944-1949 kierownik wydziału Turkmeńskiej Filii Akademii Nauk ZSRR, między 1949 a 1950 starszy pracownik naukowy Instytutu Nauk Geologicznych Akademii Nauk ZSRR w Moskwie. W latach 1950-1961 zastępca przewodniczącego i przewodniczący Prezydium Kolskiej Filii Akademii Nauk ZSRR, później (1961-1962) zastępca przewodniczącego Państwowego Komitetu Rady Ministrów RFSRR ds. Koordynacji Prac Naukowo-Badawczych. Od lutego 1962 do marca 1963 minister geologii i ochrony bogactw naturalnych ZSRR, od marca 1963 do października 1965 przewodniczący Państwowego Komitetu Geologicznego ZSRR, od października 1965 do stycznia 1976 minister geologii ZSRR, od grudnia 1975 wiceprezydent Akademii Nauk ZSRR - przewodniczący Sekcji Nauk o Ziemi Akademii Nauk ZSRR, jednocześnie od 1976 dyrektor laboratorium skał osadowych Akademii Nauk ZSRR. W 1966 został akademikiem Akademii Nauk ZSRR. Od 1979 dyrektor Instytutu Litosfery Akademii Nauk ZSRR. Od 8 kwietnia 1966 do 24 lutego 1976 zastępca członka KC KPZR. Deputowany do Rady Najwyższej ZSRR od VII do X kadencji. Zginął w katastrofie lotniczej w Algierii. Został pochowany na Cmentarzu Nowodziewiczym.

</doc>
<doc id="3662113" url="https://pl.wikipedia.org/wiki?curid=3662113" title="Mistrzostwa Austrii w skokach narciarskich">
Mistrzostwa Austrii w skokach narciarskich

Mistrzostwa Austrii w skokach narciarskich – rozgrywane corocznie zawody sportowe, mające na celu wyłonienie najlepszych skoczków narciarskich w Austrii.
Pierwsze mistrzostwa Austrii rozegrano w 1907, gdy kraj wchodził jeszcze w skład Austro-Węgier. Przed II wojną światową zawody odbywały się nieregularnie i miały charakter międzynarodowy, z zawodnikami spoza Austrii zdobywającymi medale. Od 1947 mistrzostwa rozgrywane są raz w sezonie, a medalistami są wyłącznie reprezentanci Austrii.
Początkowo rozgrywany był jeden konkurs indywidualny mężczyzn. Od sezonu 1977/1978 odbywają się dwa: na skoczni dużej i normalnej. Od sezonu 2000/2001 rozgrywane są również zawody kobiet, a od 2010 – konkurs drużynowy mężczyzn. Co najmniej od 2000 mistrzostwa rozgrywane są w letniej części sezonu, na igelicie.

</doc>
<doc id="3662115" url="https://pl.wikipedia.org/wiki?curid=3662115" title="Adi Hirner">
Adi Hirner



</doc>
<doc id="3662128" url="https://pl.wikipedia.org/wiki?curid=3662128" title="Piotr Bednarczyk (ilustrator)">
Piotr Bednarczyk (ilustrator)

Piotr Bednarczyk (ur. 1985) – polski ilustrator, storybordzista oraz autor komiksowy. Współtwórca serii komiksów Lil i Put (scenariusz Maciej Kur), nagrodzonej w 2014 wyróżnieniem za komiks w duchu Janusza Christy. Ilustrował Polskie wydanie książek George'a MacDonalda Królewna i goblin oraz Królewna i Curdie. Absolwent Warszawskiego ASP na wydziale malarstwa i twórca murali. Rysował historie o zbóju Łamignacie do oficjalnej kontynuacji Kajka i Kokosza "Obłęd Hegemona" oraz "Łamignat Straszliwy.

</doc>
<doc id="3662130" url="https://pl.wikipedia.org/wiki?curid=3662130" title="Vampyrum spectrum">
Vampyrum spectrum



</doc>
<doc id="3662131" url="https://pl.wikipedia.org/wiki?curid=3662131" title="Izabela Sosnowska">
Izabela Sosnowska

Izabela Sosnowska (ur. 18 września 1992) – polska lekkoatletka, sprinterka.
Złota medalistka mistrzostw Polski seniorów (2012) w sztafecie 4 × 400 metrów.

</doc>
<doc id="3662132" url="https://pl.wikipedia.org/wiki?curid=3662132" title="Mount Waddington">
Mount Waddington

Mount Waddington – szczyt w Kolumbii Brytyjskiej, w Kanadzie, w paśmie Northern Pacific Ranges, w Górach Nadbrzeżnych. Jest najwyższym szczytem Gór Nadbrzeżnych i trzecim szczytem w Kanadzie po Mount Logan i Mount Fairweather. Jego wysokość wynosi 4019 m n.p.m. Po raz pierwszy został zdobyty w 1936 roku.
Szczyt ma trzy wierzchołki. Oprócz głównego są jeszcze Mount Waddington-Northwest Peak (3975 m n.p.m.) i Mount Waddington-The Tooth (3920 m n.p.m.). Szczyt otoczony jest spływającymi lodowcami z których największymi są "Fury Glacier", "BravoGlacier", "Tidmann Glacier". 
Mount Waddington uchodzi za niezwykle trudny do zdobycia, co jest spowodowane dużą odległością od dróg dojazdowych, położeniem w centrum masywu, koniecznością wspinaczki po lodzie oraz bardzo nieprzewidywalną pogodą. Najbliższa miejscowość (i droga) znajduje się w odległości około 70 km i dlatego wspinacze najczęściej docierają śmigłowcem z miejscowości Tatla Lake lub prywatnym samolotem z Vancouver.

</doc>
<doc id="3662133" url="https://pl.wikipedia.org/wiki?curid=3662133" title="Hydrocera">
Hydrocera



</doc>
<doc id="3662137" url="https://pl.wikipedia.org/wiki?curid=3662137" title="Karolie">
Karolie

Karolie (Carolliinae) – monotypowa podrodzina ssaków z rodziny liścionosowatych (Phyllostomidae).
Zasięg występowania.
Podrodzina obejmuje gatunki występujące od Meksyku przez Amerykę Centralną i Południową do północnej Argentyny.
Morfologia.
Długość ciała (bez ogona) 48–79 mm, długość ogona 5–16 mm, długość ucha 11–22 mm, długość tylnej stopy 8–17 mm, długość przedramienia 33,7–45 mm; masa ciała 11–25 g.
Systematyka.
Podział systematyczny.
Do podrodziny należy jeden rodzaj karolia ("Carollia") z ośmioma gatunkami:

</doc>
<doc id="3662138" url="https://pl.wikipedia.org/wiki?curid=3662138" title="Walentyna Iwanczenko">
Walentyna Iwanczenko



</doc>
<doc id="3662139" url="https://pl.wikipedia.org/wiki?curid=3662139" title="ASG–EUPOS">
ASG–EUPOS



</doc>
<doc id="3662141" url="https://pl.wikipedia.org/wiki?curid=3662141" title="Choi Hyeonju">
Choi Hyeonju



</doc>
<doc id="3662144" url="https://pl.wikipedia.org/wiki?curid=3662144" title="Dominika Baćmaga">
Dominika Baćmaga

Dominika Baćmaga z d. Muraszewska (ur. 21 listopada 1995 w Płocku) – polska lekkoatletka, sprinterka.
Kariera sportowa.
Medalistka mistrzostw kraju w różnych kategoriach wiekowych, w tym złota medalistka mistrzostw Polski seniorów (2015) w sztafecie 4 × 400 metrów.
W 2015 była w składzie reprezentacji Polski (jako członkini sztafety 4 × 400 metrów) na młodzieżowe mistrzostwa Europy, jednak ostatecznie nie wystąpiła w tych zawodach.
W 2016 znalazła się w składzie reprezentacji Polski (ponownie jako członkini sztafety 4 × 400 metrów) na halowe mistrzostwa świata, jednak ostatecznie nie wystąpiła w tych zawodach.
W 2021 podczas Igrzysk Olimpijskich w Tokio była rezerwową w sztafecie 4 × 400 metrów.

</doc>
<doc id="3662145" url="https://pl.wikipedia.org/wiki?curid=3662145" title="CF Badalona">
CF Badalona

Club de Fútbol Badalona – hiszpański klub piłkarski, grający w Segunda División B, mający siedzibę w mieście Badalona.
Historia.
Klub został założony w 1903 roku jako "Foot-ball Bétulo Club" przez katalońskiego sportowca i muzyka Francesca Viñasa Boscha. Na barwy klubowe wybrano kolory czerwony i niebieski, a klub swoje mecze rozgrywał na stadionie Plaza del Sol w Casagemes. W 1906 roku klub przeniósł się na stadion Campo de Montgat. W 1908 roku zmieniono barwy klubowe na niebiesko-białe, gdyż kolory czerwony i niebieski były takie same jak barwy FC Barcelona. Wtedy też klub zmienił nazwę na "FC Badalona". W 1933 roku klub połączył się z FC Artiguense tworząc "Badalona Esport Club". Rok później po raz pierwszy w swojej historii awansował do Segunda División. W 1936 roku przeniósł się na stadion Camp del Centenari. W 1941 roku zmienił na obowiązującą obecnie nazwę "Club de Fútbol Badalona". W swojej historii spędził czternaście na drugim poziomie rozgrywek w Hiszpanii. Po raz ostatni (stan na 2016 rok) w Segunda División grał w sezonie 1967/1968.
Stadion.
Swoje domowe mecze klub rozgrywa na stadionie o nazwie Camp del Centenari, który może pomieścić 8800 widzów.

</doc>
<doc id="3662147" url="https://pl.wikipedia.org/wiki?curid=3662147" title="Han Yoo-Mi">
Han Yoo-Mi



</doc>
<doc id="3662149" url="https://pl.wikipedia.org/wiki?curid=3662149" title="Han Song-Yi">
Han Song-Yi



</doc>
<doc id="3662150" url="https://pl.wikipedia.org/wiki?curid=3662150" title="Lee Sook-Ja">
Lee Sook-Ja



</doc>
<doc id="3662151" url="https://pl.wikipedia.org/wiki?curid=3662151" title="Joanna Hoffman">
Joanna Hoffman

Joanna Hoffman (ur. 27 lipca 1955 w Polsce) – amerykańska specjalistka ds. marketingu, jedna z pierwszych pracownic przedsiębiorstwa Apple, współodpowiedzialna za sukces przedsiębiorstwa.
Życiorys.
W dzieciństwie wyemigrowała z matką do Stanów Zjednoczonych, gdzie ukończyła studia na Massachusetts Institute of Technology (fizyka i antropologia). Następnie rozpoczęła studia doktoranckie na University of Chicago, których nie dokończyła, bowiem w 1980 dołączyła, za namową Jefa Raskina do zespołu Apple Inc. Steve’a Wozniaka i Steve’a Jobsa. Była piątą osobą i jedyną kobietą w zespole. Była autorką założeń interfejsu użytkownika, a przede wszystkim jedyną osobą odpowiedzialną za marketing przedsiębiorstwa i jej komputera – Macintosha w początkowym okresie, a następnie szefową działu marketingu. Była jedną z niewielu osób, które potrafiły przeciwstawiać się apodyktycznemu Jobsowi. W 1985 po odejściu Jobsa z Apple’a również opuściła to przedsiębiorstwo i była jednym z pierwszych pracowników jego nowego przedsiębiorstwa NeXT.
W filmie "Jobs" w rolę Hoffman wcieliła się Abigail McConnell (rola epizodyczna), z kolei w nakręconym w 2015 filmie Danny’ego Boyle’a "Steve Jobs" postać Joanny Hoffman jest jedną z głównych ról, a wcieliła się w nią laureatka Oscara Kate Winslet.
Życie prywatne.
Jest córką polskiego reżysera żydowskiego pochodzenia Jerzego Hoffmana i jego pierwszej żony Ormianki – Marleny Nazarian.
Wyszła za mąż za Francuza Alaina Rossmana, również jednego z pierwszych pracowników przedsiębiorstwa, ma z nim dwoje dzieci.
W 2015 mieszkała w Dolinie Krzemowej.

</doc>
<doc id="3662153" url="https://pl.wikipedia.org/wiki?curid=3662153" title="Tudżan al-Fajsal">
Tudżan al-Fajsal

Tudżan al-Fajsal (ur. 1948) – jordańska polityk, pierwsza w historii kobieta wybrana do jordańskiej Izby Reprezentantów. 
Życiorys.
Tudżan al-Fajsal jest z pochodzenia Czerkieską. Pracowała jako dziennikarka i prezenterka telewizyjna.
Zaangażowana w ruch antykorupcyjny i feministyczny, w 1993 jako pierwsza w historii Jordanii kobieta została wybrana do Izby Reprezentantów. W kolejnych wyborach w 1997 nie zdobyła mandatu.
W maju 2002 została aresztowana pod zarzutem publikowania informacji szkalujących honor i integralność Jordanii. Wydarzyło się to po tym, gdy polityk w liście otwartym do króla Abd Allaha II oskarżyła premiera Alego Abu ar-Raghiba, jego rodzinę i jego rząd o korupcję w związku z decyzją o podwojeniu stawki najniższego obowiązkowego ubezpieczenia samochodowego. Została skazana na półtora roku więzienia za zniesławienie państwa jordańskiego na podstawie specjalnych przepisów wprowadzonych w Jordanii po zamachu terrorystycznym na World Trade Center. 
W więzieniu Tudżan al-Fajsal podjęła strajk głodowy, który trwał 29 dni. 28 czerwca 2002 król Abd Allah II ułaskawił ją. Działaczka zapowiedziała dalszą walkę z korupcją.
W 2003 Tudżan al-Fajsal zamierzała startować w kolejnych wyborach parlamentarnych w Jordanii, jednak jej wniosek o zarejestrowanie kandydatury został odrzucony z powodu wcześniejszego skazania za przestępstwo niezwiązane z polityką.
Jest zamężna, ma trójkę dzieci.

</doc>
<doc id="3662154" url="https://pl.wikipedia.org/wiki?curid=3662154" title="Andrzej Rysuje">
Andrzej Rysuje

Andrzej Rysuje, właśc. Andrzej Milewski (ur. 1985) – polski rysownik, twórca komiksów i satyryk.
Życiorys.
W 2009 ukończył studia dziennikarskie na Uniwersytecie Warszawskim, uzyskując tytuł magistra na podstawie pracy "Tygodnik „Polityka” wobec rządów Prawa i Sprawiedliwości w latach 2005–2007", napisanej pod kierunkiem Wiesława Władyki.
Został zatrudniony w telewizji TVN24 jako osoba opracowująca krótkie komunikaty (tzw. „paski”), a następnie w firmie z branży reklamowej.
W 2009 założył blog andrzejrysuje.pl, gdzie publikuje satyryczne rysunki odnoszące się do aktualnych spraw politycznych i społecznych. W listopadzie 2013 nawiązał stałą współpracę z portalem wyborcza.pl, a potem również z portalem tvn24.pl. Jego komiksy były prezentowane w programie "Szkło kontaktowe".
Jako grafik i rysownik współpracował m.in. z Orange, PZU, HBO, Rossmannem, Nowymi Horyzontami, Amnesty International, WWF, Greenpeace'em, PAH i Fundacją Batorego. W listopadzie 2014 pokazał swoje prace na wystawie w krakowskim Klubie Wódka. Stworzył ilustracje do książek "Jak zostać zwierzem telewizyjnym?" Doroty Wellman (wyd. Znak, 2015) oraz "Nowa Polska. Przewodnik dla Polaków" (wyd. Agora, 2016, wspólnie z ASZdziennikiem).
Jako swojego mistrza Milewski wymienił Marka Raczkowskiego. Inspirację czerpie często z podawanych na bieżąco w mediach informacji.
Żonaty, ma córkę (ur. 2019).
Tworzy również rysunki anglojęzyczne pod pseudonimem Polish Doguin.

</doc>
<doc id="3662156" url="https://pl.wikipedia.org/wiki?curid=3662156" title="Olga Mullina">
Olga Mullina

Olga Jurjewna Mullina (ros. Ольга Юрьевна Муллина, ur. 1 sierpnia 1992) – rosyjska lekkoatletka, tyczkarka. Medalistka mistrzostw Rosji. Czwarta zawodniczka uniwersjady (2015). W 2017 startując pod flagą autoryzowanych lekkoatletów neutralnych w mistrzostwach świata w Londynie, zajęła ósme miejsce w finale konkursu tyczkarek.

</doc>
<doc id="3662161" url="https://pl.wikipedia.org/wiki?curid=3662161" title="Karolia">
Karolia



</doc>
<doc id="3662163" url="https://pl.wikipedia.org/wiki?curid=3662163" title="Tunstall (Tyne and Wear)">
Tunstall (Tyne and Wear)

Tunstall – dzielnica miasta Sunderland, w Anglii, w Tyne and Wear, w dystrykcie (unitary authority) Sunderland. W 1961 roku civil parish liczyła 6566 mieszkańców.

</doc>
<doc id="3662167" url="https://pl.wikipedia.org/wiki?curid=3662167" title="Rhinophyllinae">
Rhinophyllinae

Rhinophyllinae – monotypowa podrodzina ssaków z rodziny liścionosowatych (Phyllostomidae).
Zasięg występowania.
Podrodzina obejmuje gatunki występujące w Ameryce Południowej.
Morfologia.
Długość ciała 40–60 mm, długość ucha 15–18 mm, długość tylnej stopy 8–12 mm, długość przedramienia 29,3–37,2 mm; masa ciała 6,5–16 g.
Systematyka.
Etymologia.
"Rhinophylla" ("Rhinopylla"): "rhis", ῥινος "rhinos" „nos”; φυλλον "phullon" „liść”.
Podział systematyczny.
Do podrodziny należy jeden rodzaj listkonosek ("Rhinophylla") z trzema gatunkami:

</doc>
<doc id="3662168" url="https://pl.wikipedia.org/wiki?curid=3662168" title="Rhinophylla">
Rhinophylla



</doc>
<doc id="3662169" url="https://pl.wikipedia.org/wiki?curid=3662169" title="Carollia">
Carollia



</doc>
<doc id="3662172" url="https://pl.wikipedia.org/wiki?curid=3662172" title="La Tirana (1875)">
La Tirana (1875)

La Tirana – obraz olejny hiszpańskiego malarza José Casady del Alisala przedstawiający popularną XVIII-wieczną aktorkę Maríę del Rosario Fernández (1755–1803) nazywaną "La Tirana".
Obraz powstał ok. 1875 w czasie pobytu malarza w Rzymie, gdzie piastował stanowisko dyrektora Hiszpańskiej Akademii Sztuk Pięknych ("Academia Española de Bellas Artes"). Inspiracją była postać znanej hiszpańskiej aktorki teatralnej Rosario Fernández. Rosario urodziła się w 1755 roku w Sewillii, występowała w teatrach w Madrycie, Barcelonie i w królewskich rezydencjach. Zawdzięczała swój przydomek mężowi Franciscowi Castellanosowi, który również był aktorem i często grywał czarne charaktery, a w szczególności tyranów. Z tego powodu partnerująca mu na scenie aktorka zyskała przezwisko "La Tirana" – Tyranka.
Aktorka bez skrępowania siedzi w zdobionym fotelu, lekko przechyla głowę. Ma na sobie niebieską suknię i wyszywaną złotem efektowną kurtkę toreadora w podobnym kolorze. Portret jest pełen zmysłowości i erotyzmu, które przejawiają się w wyzywającym, leniwym spojrzeniu kobiety oraz geście, którym przykrywa głęboki dekolt brzegiem koronkowej mantyli. Na małym palcu dłoni zawieszony jest oryginalny wachlarz z piór, który pojawia się także na innych obrazach malarza. Haftowana zasłona służy za tło.
Casado del Alisal stosuje drobiazgowe pociągnięcia pędzlem oraz żywe, jaskrawe kolory właściwe dla stylu préciosité, który uprawia naśladując Raimunda de Madrazo. Obraz został dobrze przyjęty przez współczesnych malarzowi krytyków. Wyróżniono światło, kolor i styl, chociaż zarzucano mu brak wdzięku i wyrazistości w ekspresji twarzy aktorki.
U szczytu swojej kariery Rosario Fernández dwukrotnie pozowała Franciscowi Goi do portretów: "La Tirana" (1792) i "La Tirana" (1794).

</doc>
<doc id="3662173" url="https://pl.wikipedia.org/wiki?curid=3662173" title="Stomil Bydgoszcz">
Stomil Bydgoszcz

Bydgoskie Zakłady Przemysłu Gumowego „Stomil” Spółka Akcyjna – przedsiębiorstwo w Bydgoszczy założone w 1920 r., producent wyrobów gumowych.
Charakterystyka.
Bydgoskie Zakłady Przemysłu Gumowego „Stomil” S.A. to jeden z liderów w produkcji wyrobów gumowych, pierwszy producent węży hydraulicznych w Polsce. Produkty zakładu mają zastosowanie m.in. w górnictwie, budownictwie, rolnictwie, kolejnictwie, przemyśle maszynowym, chemicznym i spożywczym.
Przedsiębiorstwo od 1998 r. jest spółką akcyjną Skarbu Państwa. Podmiotem posiadającym 85% akcji Spółki jest Agencja Rozwoju Przemysłu S.A. z siedzibą w Warszawie. Pozostałe 15% akcji Spółki posiada Skarb Państwa, w imieniu którego prawa z akcji wykonuje Prezes Agencji Rozwoju Przemysłu S.A.
Spółka działa według standardu Systemu Zarządzania Jakością ISO 9002, aktualnie EN ISO 9001:2015.
Produkty.
Stomil Bydgoszcz specjalizuje się w produkcji węży gumowych do urządzeń hydraulicznych, których jest pierwszym krajowym producentem. Główne produkty zakładu to:
Przedsiębiorstwo w swojej siedzibie w Bydgoszczy posiada sklep firmowy. Sprzedaż produktów prowadzi na terenie całego kraju za pomocą sieci dystrybutorów i przedstawicieli handlowych.
Historia.
Bydgoską Spółkę Akcyjną „Kauczuk” z siedzibą w Warszawie i kapitałem 100 mln marek polskich powołano w 1920. W tym czasie w II Rzeczypospolitej istniała tylko jedna fabryka wyrobów gumowych w Wolbromiu, uruchomiona w 1911. Po wojnie w latach 1918–1923 budowano pierwsze polskie fabryki przemysłu gumowego: „Brage” w Warszawie i „PePeGe” w Grudziądzu. Budowę fabryki w Bydgoszczy rozpoczęto w 1921 na obszarze ok. 23 ha po spalonym tartaku Lloyda Bydgoskiego na Zimnych Wodach. Sprowadzono z Anglii najnowocześniejsze wówczas obrabiarki do przerobu kauczuku i gumowania tkanin. Produkcja ruszyła w połowie 1923, a pełny rozruch nastąpił rok później. Zatrudniano w tym czasie 200 osób.
Początkowo produkowano taśmy izolacyjne, płyty gumowe i azbestowo-gumowe, tkaniny powlekane, ebonit, artykuły formowane, dętki i opony rowerowe. Kauczuk naturalny do produkcji gumy importowano m.in. z Indii Wschodnich, Afryki i Ameryki Południowej. W 1928 uruchomiono dział produkcji węży gumowych. Zakład był jednym z pięciu największych w Polsce i najważniejszym na terenie miasta przedsiębiorstwem przemysłu chemicznego. Zatrudnienie wzrosło z 75 pracowników w 1923 do 500 w 1928. Sprzedawano produkty m.in. w Wolnym Mieście Gdańsku, skutecznie konkurując z towarami niemieckimi. W czasie wielkiego kryzysu przedsiębiorstwo początkowo dobrze prosperowało, lecz w 1934 koniunktura pogorszyła się na tyle, że wstrzymano produkcję na trzy lata. W 1937 zakład wydzierżawiono Spółce Dzierżawnej Fabryki Wyrobów Gumowych „Kauczuk”, a głównymi udziałowcami zostali Zofia i Bernard Cisewscy oraz Maria Maciaszek. W tym czasie zatrudniano 70 osób i produkowano m.in. wykładziny gumowe i wycieraczki do obuwia.
W 1939 r. Niemcy przejęli fabrykę i przemianowali na „Gumiwarenfabrik – Kautschuk”. Pracowali w niej wyłącznie Polacy, głównie kobiety, lecz stanowiska kierownicze zajmowali Niemcy. Obok działu gumowego uruchomiono dział metalowy, produkujący na rzecz Wehrmachtu kuchnie polowe, części do armat, podwozia i lawety armatnie, a pod koniec wojny także silniki przyczepne do łodzi podwodnych. Liczba zatrudnionych wzrosła ze 150 we wrześniu 1939 do 1000 osób w 1944, w tym 600 jeńców sowieckich.
4 kwietnia 1945 roku zakład przejęła polska administracja. Sowieckie władze wojskowe wpisały zakład na listę 30 obiektów gospodarczych w Bydgoszczy planowanych do objęcia akcją wywozu urządzeń do ZSRS. Wywózek udało się uniknąć po interwencji polskich władz u przedstawiciel Misji Ekonomicznej ZSRS w Warszawie w maju 1945. Stracono jedynie dwie nowoczesne tokarnie i dziesięć silników.
Równolegle z produkcją wyrobów gumowych do 1946 utrzymywano wydział metalowy. W 1946 r. fabrykę znacjonalizowano, a w 1947 zmieniono nazwę na „Wytwórnia nr 10 Kauczuk”. Na początku 1948 zatrudnienie w przedsiębiorstwie wynosiło 483 osób, a w 1954 roku – 745 osób, w tym 310 kobiet. W 1950 przedsiębiorstwo otrzymało nazwę: Bydgoskie Zakłady Przemysłu Gumowego „Kauczuk”, a zatrudnienie zwiększyło się do 2500 osób w 1970 (największe zatrudnienie sięgało 2800-3000 osób). W 1960 oddano do użytku nową halę, gdzie produkowano taśmy transporterowe dla górnictwa oraz nowe wydziały produkcji węży średnio- i wysokociśnieniowych.
Od 6 października 1971 przedsiębiorstwo funkcjonuje pod nazwą Bydgoskie Zakłady Przemysłu Gumowego „Stomil” z filiami w Podgórzynie (województwo zielonogórskie) i w Łabiszynie (Zakłady Chemiczne Przemysłu Terenowego) (województwo bydgoskie). W latach 70. produkowano m.in. węże wysokociśnieniowe do agregatorów tynkarskich, uszczelki cięte, pierścienie konserwowe, uszczelki do butelek, obkłady gumowe kół, taśmy transporterowe z PCW i gumy, płyty i wykładziny gumowe itp. Część produkcji wysyłano na eksport m.in. do Kanady, RFN, Francji, Holandii, Finlandii, Grecji, Austrii, ZSRS i na Kubę.
W 1976 r. zakładowi zarzucano niewysoką jakość wyrobów, czego powodem według władz fabryki byli dostawcy tkaniny technicznej do produkcji górniczych taśm transporterowych. Producent tkanin z powodu nacisków administracji centralnej wprowadzał w miejsce zagranicznych polskie włókna sztuczne o niskiej jakości. Zastosowane w praktyce przemysłowej nie spełniały norm wytrzymałościowych, a po dwóch miesiącach ulegały zużyciu. W II połowie lat 70. w przedsiębiorstwie brakowało także drutu mosiądzowanego, który był niezbędny do produkcji węży wysokociśnieniowych. W przypadku jego braku, produkcję w zakładzie zawieszano, do czasu otrzymania odpowiedniej ilości tego materiału.
W latach 90. XX w. po załamaniu się przemysłu węglowego, bydgoski „Stomil” dokonał korekty programu produkcji, skupiając się na asortymencie węży hydraulicznych. Filia zakładów w Łabiszynie specjalizowała się w produkcji uszczelnień profilowych, a w Podgórzynie – wyrobów dla potrzeb górnictwa i przemysłu papierniczego. Okres transformacji ustrojowej przedsiębiorstwo przeszło bez zwolnień grupowych, zachowując płynność finansową. W latach 90. objęło patronatem Zespół Szkół Medycznych w Bydgoszczy. Uczniowie spędzali wakacje w ośrodkach wczasowych „Stomilu” w Dźwirzynie, Karpaczu, Tuszynach.
8 czerwca 1998 przedsiębiorstwo przekształcono w jednoosobową spółkę akcyjną Skarbu Państwa.
Przedsiębiorstwo na przełomie XX i XXI w. starało się zaadaptować do nowych uwarunkowań rynkowych, przechodząc głęboką restrukturyzację organizacyjno-majątkową. Dostosowywano sukcesywnie wielkość zatrudnienia do bieżących potrzeb produkcyjnych oraz zmniejszano majątek, który nie był bezpośrednio związany z produkcją, a stanowił dodatkowe obciążenie finansowe zakładu.
W tym czasie jednocześnie czyniono nakłady inwestycyjne w obszarach produkcyjnych i okołoprodukcyjnych:
– w 2005 uruchomiono Centralny Magazyn Wyrobów Gotowych,
– w 2007 zakupiono nowoczesną linię firmy Berstorff do wytłaczania węży cienkościennych (SC) i uruchomiono produkcję węży hydraulicznych wg standardów normy EN 857,
– w 2014 przeniesiono produkcję wyrobów wytłaczanych do Zakładu w Bydgoszczy, koncentrując tym samym produkcję wszystkich wyrobów Spółki w jednym miejscu. Zakład zamiejscowy w Łabiszynie przeznaczono na sprzedaż, którą zrealizowano w 2016.
Lata 2010–2018 to okres dokonywania zakupu maszyn i urządzeń do produkcji węży hydraulicznych. Przedsiębiorstwo rozwijając się i doskonaląc swoje wyroby, wprowadziło w tym czasie zmiany w procesie produkcji węży wysokociśnieniowych, przechodząc ze stosowanych dotychczas rdzeni gumowych na rdzenie tworzywowe, dzięki czemu uzyskano lepszą jakość tego wyrobu. Wprowadzono znakowanie węży kolorowymi tasiemkami ITL, co korzystnie wpłynęło na trwałość znakowania i lepszą identyfikację wyrobu (w przypadku węży przemysłowych kolor taśmy znakującej określa dodatkowo rodzaj przesyłanego medium).
Od dnia 2 października 2018 Spółka BZPG „Stomil” S.A. przynależy do grupy kapitałowej ARP S.A.

</doc>
<doc id="3662175" url="https://pl.wikipedia.org/wiki?curid=3662175" title="Saud bin Faisal bin Abdulaziz Al Saud">
Saud bin Faisal bin Abdulaziz Al Saud



</doc>
<doc id="3662179" url="https://pl.wikipedia.org/wiki?curid=3662179" title="Iffat as-Sunajjan">
Iffat as-Sunajjan

Iffat Munira as-Sunajjan (ur. 1916, zm. 17 lutego 2000) – druga małżonka króla Arabii Saudyjskiej Fajsala. Pionierka edukacji kobiet w Arabii Saudyjskiej.
Życiorys.
Pochodziła z młodszej gałęzi rodu Saudów. Była córką Muhammada as-Sunajjana i jego żony Asii, z pochodzenia Czerkieski. Po śmierci Muhammada as-Sunajjana podczas I wojny światowej rodzina popadła w ubóstwo; Iffat wychowywała ciotka, Dżawhara bint Abd Allah as-Sunajjan. Pierwotnie planowany był jej ślub z królem Arabii Saudyjskiej Abd al-Azizem, ostatecznie jednak wydano ją za mąż za jednego z jego synów - Fajsala. Małżeństwo okazało się udane, chociaż początkowo żadne z małżonków nie znało języka ojczystego partnera - Iffat w domu posługiwała się językiem tureckim. Z czasem nauczyła się języka arabskiego, zaś książę Fajsal - tureckiego.
Iffat miała znaczny wpływ na męża, co było sytuacją wyjątkową w ówczesnej Arabii Saudyjskiej. Królowa brała udział w państwowych uroczystościach i podejmowała kobiety przyjmowane podczas oficjalnych wizyt państwowych. M.in. pod jej wpływem Fajsal zaangażował się w działania na rzecz rozbudowy państwowego systemu bezpłatnej oświaty, obowiązkowej dla chłopców. W 1943 małżonkowie otworzyli w At-Ta'ifie szkołę, w której prowadzone były również klasy dla dziewcząt z rodziny panującej. Naukę podjęły w niej m.in. ich córki. W 1954 księżna Iffat otworzyła kolejną szkołę dla dziewcząt - Dar al-Hanan, a następnie wyższą szkołę dla dziewcząt w Ar-Rijadzie. Utworzyła również stowarzyszenie, którego celem było kształcenie niepiśmiennych Saudyjek w zakresie higieny, opieki nad dziećmi i języków obcych.
W latach 1964-1975 jej mąż Fajsal był królem Arabii Saudyjskiej. Iffat as-Sunajjan nie wycofała się z działalności społecznej także po śmierci męża, zamordowanego w 1975. 
W 1999 otworzyła wyższą szkołę dla dziewcząt w Dżuddzie, przekształconą następnie w Uniwersytet Iffat. Językiem wykładowym szkoły jest język angielski, a studentki mogą kształcić się w dziedzinie psychologii, architektury, biznesu i inżynierii (informatyka, elektryka).
Rodzina.
W jej małżeństwie z Fajsalem urodziło się dziewięcioro dzieci:

</doc>
<doc id="3662180" url="https://pl.wikipedia.org/wiki?curid=3662180" title="Marian Wodziński (poseł)">
Marian Wodziński (poseł)

Marian Wodziński herbu Jastrzębiec (ur. 1840, zm. 1915) – powstaniec styczniowy 1863, zastępca burmistrza Leżajska w 1864, później zatrudniony na stanowisku sekretarza miejskiego przez kolejne 50 lat.
W latach 1877–1882 pełnił mandat posła IV kadencji Sejmu Krajowego Galicji z IV kurii okręgu 50 Leżajsk- Sokołów. Żonaty z Anielą Graff, ojciec 3 synów i 2 córek. Zmarł w sierpniu 1915 pochowany został na koszt miasta w alei głównej na Cmentarzu Komunalnym w Leżajsku.

</doc>
<doc id="3662181" url="https://pl.wikipedia.org/wiki?curid=3662181" title="Alpi del Bernina">
Alpi del Bernina

Bernina-Alpen, Alpi del Bernina – pasmo górskie w Alpach Wschodnich. 
Podział Alp Wschodnich "AVE" wyróżnia dwie podgrupy pasma:

</doc>
<doc id="3662182" url="https://pl.wikipedia.org/wiki?curid=3662182" title="Powrót (film 2015)">
Powrót (film 2015)

Powrót (ang. "The Daughter") – australijski film z gatunku dramat z roku 2015 według scenariusza i w reżyserii Simona Stone’a. W głównej roli wystąpił Geoffrey Rush. W kinach w Polsce film pojawił się 18 marca 2016.
Fabuła.
Christian (Paul Schneider) powraca po wielu latach nieobecności w rodzinne strony. Przyjeżdża na ślub ojca (Geoffrey Rush) z młodszą o wiele lat kobietą. Podczas pobytu odnawia kontakt z Oliverem (Ewen Leslie), przyjacielem z dzieciństwa. Z czasem poznaje też jego najbliższych i w trakcie jednego ze spotkań odkrywa rodzinny sekret, długo skrywaną tajemnicę z przeszłości, która mogłaby wstrząsnąć całą okolicą. Staje przed dylematem – chronić najbliższych i rodzinę czy dążyć do prawdy?
Główne role.
Źródło:

</doc>
<doc id="3662183" url="https://pl.wikipedia.org/wiki?curid=3662183" title="Braden Holtby">
Braden Holtby

Braden Holtby (ur. 16 września 1989 w Lloydminster) – kanadyjski hokeista występujący na pozycji bramkarza. Draftowany w 2008 roku w czwartej rundzie przez zespół Washington Capitals, gdzie występuje do dziś. 2 marca 2016 roku został powołany do reprezentacji Kanady na Puchar Świata w Hokeju 2016.

</doc>
<doc id="3662186" url="https://pl.wikipedia.org/wiki?curid=3662186" title="Matt Niskanen">
Matt Niskanen

Matt Niskanen (ur. 6 grudnia 1986 w Virginia) – amerykański hokeista, reprezentant Stanów Zjednoczonych.
Kariera.
Draftowany w 2005 roku w pierwszej rundzie przez zespół Dallas Stars. Od czerwca 2019 zawodnik Philadelphia Flyers. Na początku października 2020 ogłosił zakończenie kariery.
Uczestniczył w turniejach mistrzostwach świata elity 2009 (gdzie zajął czwarte miejsce), Pucharu Świata 2016.

</doc>
<doc id="3662187" url="https://pl.wikipedia.org/wiki?curid=3662187" title="Interleukina 20">
Interleukina 20

Interleukina 20, IL-20 – jeden z homologów interleukiny 10. Jest wytwarzana przez keratynocyty. Wydaje się być ona czynnikiem ich wzrostu, zarówno parakrynowym jak i autokrynowym. Indukuje wydzielanie TNF, interleukiny 6. 
Podwyższone stężenie tej interleukiny obserwuje się w przebiegu łuszczycy.

</doc>
<doc id="3662192" url="https://pl.wikipedia.org/wiki?curid=3662192" title="Bis(undekafluorodiantymonian) tetraksenonozłota">
Bis(undekafluorodiantymonian) tetraksenonozłota

Bis(undekafluorodiantymonian) tetraksenonozłota, – nieorganiczny związek chemiczny ksenonu na zerowym stopniu utlenienia oraz złota na II stopniu utlenienia z fluorem i antymonem. Ma on charakter soli, w której kationem jest , a anionami są . Wyniki dotyczące syntezy opublikował zespół prof. Konrada Seppelta z Wolnego Uniwersytetu Berlińskiego w październiku 2000 roku. Obok nietypowych stopni utlenienia złota i ksenonu niezwykła w tym związku jest również rola ksenonu, który występuje tutaj w charakterze ligandu metalu przejściowego.
 był pierwszym przykładem związku, w którym stwierdzono istnienie wiązania chemicznego pomiędzy gazem szlachetnym i metalem szlachetnym. Za jego syntezę Konrad Seppelt otrzymał w 2001 roku od Niemieckiego Towarzystwa Chemicznego nagrodę Wilhelma Klemma.
Otrzymywanie i właściwości.
 został otrzymany w wyniku redukcji za pomocą ksenonu w obecności kwasu fluoroantymonowego. Reakcję tę przeprowadzono w temperaturze −40 °C, uzyskując ciemnoczerwony roztwór, z którego w temperaturze −78 °C wykrystalizowały trójskośne ciemnoczerwone kryształy. Na podstawie wyników badań krystalograficznych przypisano im strukturę soli i obliczono ich gęstość (3,696 g/cm³ w −120 °C). Związek ten jest nietrwały i traci (w sposób odwracalny) ksenon:
Z tej przyczyny do utrzymania stabilności kompleksu w temperaturze pokojowej wymagana jest atmosfera ksenonu o ciśnieniu 1000 kPa (ok. 10 atm). Po usunięciu ksenonu w warunkach próżniowych uzyskano krystaliczny heksafluoroantymonian złota(II), , jedną z nielicznych znanych soli zawierających kation złota na II stopniu utlenienia.
Opisywany kompleks występuje w dwóch odmianach krystalicznych: trójskośnej i tetragonalnej. Jasnobrązowe kryształy odmiany tetragonalnej krystalizują niekiedy (wraz z odmianą trójskośną) podczas powolnego chłodzenia jego roztworu w mieszaninie HF z z temperatury pokojowej do −40 °C.
Opisana synteza nie była zaplanowana. Oryginalnym zamiarem badaczy było otrzymanie fluorku złota(I) i zastosowali oni ksenon jako łagodny czynnik redukujący o bardzo słabych własnościach koordynujących po to, aby uniknąć utworzenia kompleksu – nieoczekiwanie proces redukcji zatrzymał się na II stopniu utlenienia, a ksenon skompleksował powstający kation tworząc .
Przebieg reakcji.
Pośród produktów reakcji zestalonych w temperaturze −60 °C zidentyfikowano również zielone kryształy – związku scharakteryzowanego wcześniej w 1997 roku. Kluczową rolę odgrywa tu ekstremalnie wysoka kwasowość Brønsteda – obecne w roztworze jony są finalnie protonowane do kationów . Kationy te, ze względu na bardzo słabe właściwości zasadowe HF, mogą być rozpatrywane niemal jak nagi kation i dzięki temu wykazują o wiele wyższy potencjał utleniający od anionów . Potencjał ten jest wystarczający do reakcji redoks z ksenonem, w wyniku której powstają kationy . Reakcja kompleksowania powstających kationów złota(II) jest równowagowa:
Aby jej równowaga była przesunięta w prawą stronę, ksenon musi być najsilniejszą zasadą w układzie, sytuacja taka następuje w superkwasie, jakim jest . Sumaryczny przebieg reakcji także wskazuje na istotną rolę protonowania:
Struktura.
Pod koniec lat 60. XX wieku w czasie badania struktury kompleksu ustalono, że anion zawiera fluorowe wiązanie mostkowe pomiędzy atomami antymonu. Strukturę kationu oraz ogólną budowę związku ustalono w wyniku badań krystalograficznych z zastosowaniem promieniowania Mo-Kα oraz monochromatora grafitowego.
Układ trójskośny.
Temperatura pomiaru ; rozmiary komórki elementarnej: , , , , , ; objętość komórki krystalicznej ; grupa przestrzenna "P"1, liczba jednostek molekularnych w komórce , obliczona gęstość . Na tej podstawie ustalono, że kation ma budowę planarną, a odległość pomiędzy atomami Au i Xe wynosi 274 pm. Struktura kationu stabilizowana jest oddziaływaniami z atomami fluoru pochodzącymi z anionu.
Układ tetragonalny.
Temperatura pomiaru ; rozmiary komórki elementarnej: , ; objętość komórki krystalicznej ; grupa przestrzenna "P"43212, liczba jednostek molekularnych w komórce .

</doc>
<doc id="3662194" url="https://pl.wikipedia.org/wiki?curid=3662194" title="Monti della Val Bregaglia">
Monti della Val Bregaglia



</doc>
<doc id="3662196" url="https://pl.wikipedia.org/wiki?curid=3662196" title="Bergeller Alpen">
Bergeller Alpen



</doc>
<doc id="3662197" url="https://pl.wikipedia.org/wiki?curid=3662197" title="Alpi della Val Bregaglia">
Alpi della Val Bregaglia



</doc>
<doc id="3662198" url="https://pl.wikipedia.org/wiki?curid=3662198" title="Bernina-Alpen">
Bernina-Alpen



</doc>
<doc id="3662200" url="https://pl.wikipedia.org/wiki?curid=3662200" title="Interleukina 25">
Interleukina 25

Interleukina 25, IL-25 – jest wytwarzana przez limfocyty Th2. 
Ma podobną budowę do interleukiny 17, dlatego początkowo była określana jako interleukina 17E. 
Pobudza limfocyty Th2 do wydzielania interleukiny 4, interleukiny 5 oraz interleukiny 13. Działając poprzez nie, stymuluje produkcję eozynofilów oraz przeciwciał klasy IgM i IgA. Odgrywa przez to ważną rolę w odporności przeciwpasożytniczej. 

</doc>
<doc id="3662203" url="https://pl.wikipedia.org/wiki?curid=3662203" title="Łucja Yun Un-hye">
Łucja Yun Un-hye

Łucja Yun Un-hye (kor. 윤운혜 루치아; ur. w Hangamgae w Korei, zm. 14 maja 1801 w Seulu) – koreańska męczennica i błogosławiona Kościoła katolickiego.
Łucja Yun Un-hye urodziła się w Hangamgae w prowincji Gyeonggi w Korei. W młodym wieku została przez matkę zaznajomiona z katechizmem. Poślubiła Barnabę Jeong Gwang-su i w 1799 roku zamieszkała wraz z mężem w powiecie Pyŏktong. Tam wraz z Barnabą praktykowali swoją religię i pomagali w działaniach kościelnych: urządzili miejsce spotkań dla katolików, uczyli katechizmu, rozdawali książki i obrazki religijne wiernym. Po aresztowaniu jej starszej siostry Agaty Yun Jeom-hye w czasie prześladowań antykatolickich w 1801 roku, Łucja ukrywała się. Została aresztowana w lutym 1801 roku. Ponieważ odmówiła wyrzeczenia się wiary, skazano ją na karę śmierci, którą wykonano przez ścięcie 14 maja 1801 roku w miejscu straceń w Seulu za Małą Zachodnią Bramą. Razem z nią stracono również innych katolików: Piotra Choe Pil-je, Kandydę Jeong Bok-hye, Tadeusza Jeong In-hyeok i Karola Jeong Cheol-sang
Jej beatyfikacji w grupie 124 męczenników koreańskich dokonał papież Franciszek 16 sierpnia 2014 roku.
Wspominana jest 31 maja z grupą 124 męczenników koreańskich.

</doc>
<doc id="3662204" url="https://pl.wikipedia.org/wiki?curid=3662204" title="Kościół Wniebowzięcia Najświętszej Maryi Panny w Lotyniu">
Kościół Wniebowzięcia Najświętszej Maryi Panny w Lotyniu

Kościół Wniebowzięcia Najświętszej Maryi Panny – katolicki kościół parafialny, zlokalizowany w Lotyniu, w gminie Okonek. Jest siedzibą lotyńskiej parafii Wniebowzięcia Najświętszej Maryi Panny. 
Historia.
Orientowaną świątynię zbudowano dla protestantów w 1794 (lub 1734). Fundatorem był Kacper von Hertzberg, właściciel dóbr w Lotyniu. Przez katolików przejęta po II wojnie światowej i poświęcona 9 września 1945. Parafię erygowano 25 stycznia 1968. W okresie międzywojennym zainstalowano cztery witraże, których twórcą był Jast von Hertzberg. W 1985 wymieniono pokrycie dachowe kościoła i odrestaurowano jego wnętrze. 
Architektura.
Jest to obiekt o konstrukcji ryglowej, z wypełnieniem ceglanym (w niektórych przewodnikach podawany mylnie jako szachulcowy), kryty pierwotnie gontem, po remoncie blachą miedzianą. Wieża jest zwieńczona dachem wieżowym. Od północy dobudowana kruchta i klatka schodowa, zakrystia zaś od południa. Salowe wnętrze otaczają empory (wzdłuż trzech ścian, emporę za ołtarzem usunięto po 1945). Część środkowa kryta pozornym sklepieniem kolebkowym, na którym około 1970 umieszczono polichromię figuralną, uzupełniając tym samym wcześniejsze motywy roślinne. Ołtarz (1733) reprezentuje nurt lokalnej, barokowej sztuki ludowej (wyrzeźbione są tu m.in. herby fundatorów).
Na wieży umieszczony jest dzwon z 1617, wykonany przez stargardzkiego ludwisarza Joahima Karstede.
Otoczenie.
Przy kościele skromna dzwonnica stalowa oraz nagrobki grafów von Hertzberg, m.in. bogato płaskorzeźbiony, secesyjny Gunilli von Hertzberg (1893-1907), czy też posiadający formę steli Wilhelma von Hertzberg (1786-1835). Towarzyszy im skromny nagrobek Stanisławy Nowak (1883-1945) oraz pomnik ofiar I wojny światowej z figurą maryjną na szczycie. 

</doc>
<doc id="3662206" url="https://pl.wikipedia.org/wiki?curid=3662206" title="Georges Colomb">
Georges Colomb

Georges Colomb MEP (ur. 15 czerwca 1953 w Saint-Anthème) – francuski duchowny katolicki, biskup La Rochelle od 2016.
Życiorys.
Święcenia kapłańskie otrzymał 13 września 1987 w Towarzystwie Misji Zagranicznych w Paryżu. Po święceniach i kilkuletnich studiach rozpoczął pracę misyjną w Chinach. W 1998 powrócił do kraju i objął funkcję asystenta przełożonego generalnego Towarzystwa. W latach 2004–2010 pełnił funkcję wikariusza generalnego, a w latach 2010–2016 był przełożonym generalnym Towarzystwa.
9 marca 2016 papież Franciszek mianował go ordynariuszem diecezji La Rochelle. Sakry biskupiej udzielił mu 5 maja 2016 metropolita paryski – kardynał André Vingt-Trois.

</doc>
<doc id="3662208" url="https://pl.wikipedia.org/wiki?curid=3662208" title="Little Wakering">
Little Wakering

Little Wakering – wieś w Anglii, w Esseksie, w dystrykcie Rochford, w civil parish Barling Magna. W 1931 roku civil parish liczyła 420 mieszkańców. Little Wakering jest wspomniana w Domesday Book (1086) jako "Wachelinga".

</doc>
<doc id="3662212" url="https://pl.wikipedia.org/wiki?curid=3662212" title="Holland-on-Sea">
Holland-on-Sea

Holland-on-Sea lub Little Holland – osada w Anglii, w Esseksie. W 1931 roku civil parish liczyła 780 mieszkańców.

</doc>
<doc id="3662213" url="https://pl.wikipedia.org/wiki?curid=3662213" title="Holland on Sea">
Holland on Sea



</doc>
<doc id="3662214" url="https://pl.wikipedia.org/wiki?curid=3662214" title="Little Holland">
Little Holland



</doc>
<doc id="3662215" url="https://pl.wikipedia.org/wiki?curid=3662215" title="Interleukina 28">
Interleukina 28

Interleukina 28, IL-28 – wraz z interleukiną 29 zaliczana do grupy interferonów lambda. 
U człowieka wytwarzane są dwa rodzaje tej interleukiny (IL-29A oraz IL-29B), o zbliżonej budowie ale kodowane przez dwa oddzielne geny.
Większość właściwości jest zbliżonych do interferonów lambda, jednak jej aktywność jest znacznie mniejsza.

</doc>
<doc id="3662220" url="https://pl.wikipedia.org/wiki?curid=3662220" title="Proces o trzy miliony">
Proces o trzy miliony

Proces o trzy miliony (ros. Процесс о трёх миллионах) – radziecki czarno-biały film niemy z 1926 roku w reżyserii Jakowa Protazanowa oparty na motywach powieści Umberta Notari.

</doc>
<doc id="3662224" url="https://pl.wikipedia.org/wiki?curid=3662224" title="Loris Karius">
Loris Karius

Loris Karius (ur. 22 czerwca 1993 w Biberach an der Riß) – niemiecki piłkarz występujący na pozycji bramkarza w angielskim klubie Newcastle United.
Kariera.
Karierę piłkarską rozpoczął w SG Mettenberg. Jesienią 2001 roku przeniósł się do SSV Ulm 1846. W lipcu 2005 roku dołączył do drużyny młodzieżowej VfB Stuttgart, gdzie spędził cztery lata, zanim dołączył do akademii Manchesteru City, w której zadebiutował w spotkaniu przeciwko Wigan Athletic. W sierpniu 2011 roku został sprzedany do rezerw 1. FSV Mainz 05. Przez dwa lata w zespole rezerw zagrał 27 ligowych spotkań. Dobre występy poskutkowały powołaniem do dorosłej drużyny. Kontuzje podstawowych bramkarzy sprawiły, że Karius dostał szansę gry. Jego dobre występy w pierwszej drużynie sprawiły, że został pierwszym bramkarzem Mainz. 1 lipca 2016 roku został graczem Liverpoolu.
W sierpniu 2018 został wypożyczony na dwa lata do tureckiego klubu Beşiktaş JK.
28 września 2020 roku został wypożyczony na jeden sezon do niemieckiego klubu Union Berlin.
1 lipca Kariusowi wygasł kontrakt z Liverpoolem. Dwa miesiące później, 12 września 2022 przeszedł za darmo do Newcastle United.
Reprezentacja.
Karius grał dla reprezentacji Niemiec U-16, U-17, U-18, U-19, U-20 i U-21. Po raz pierwszy w barwach narodowych zagrał 16 września 2008 roku. Potem grał w starszych kategoriach wiekowych.

</doc>
<doc id="3662227" url="https://pl.wikipedia.org/wiki?curid=3662227" title="Wout Van Aert">
Wout Van Aert

Wout Van Aert (ur. 15 września 1994 w Herentals) – belgijski kolarz przełajowy i szosowy, wielokrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze Wout Van Aert osiągnął w 2012 roku, kiedy zdobył srebrny medal w kategorii juniorów podczas przełajowych mistrzostw świata w Koksijde. Rok później, w kategorii U-23, zajął trzecie miejsce na mistrzostwach świata w Louisville, a podczas rozgrywanych w 2014 roku mistrzostw świata w Hoogerheide był najlepszy. W kategorii elite pierwszy medal zdobył na mistrzostwach świata w Taborze, gdzie był drugi, przegrywając tylko z Mathieu van der Poelem z Holandii. Na mistrzostwach świata w Zolder w 2016 roku zwyciężył, wyprzedzając Holendra Larsa van der Haara i swego rodaka, Kevina Pauwelsa. Ponadto w sezonie 2015/2016 zwyciężył w klasyfikacji generalnej Pucharu Świata w kolarstwie przełajowym.

</doc>
<doc id="3662228" url="https://pl.wikipedia.org/wiki?curid=3662228" title="Wout van Aert">
Wout van Aert



</doc>
<doc id="3662233" url="https://pl.wikipedia.org/wiki?curid=3662233" title="Mathieu van der Poel">
Mathieu van der Poel

Mathieu van der Poel (ur. 19 stycznia 1995 w Kapellen) – holenderski kolarz górski, przełajowy i szosowy, wielokrotny medalista mistrzostw świata.
Kariera.
Pierwszy sukces w karierze van der Poel osiągnął w 2012 roku, kiedy zdobył złoty medal w kategorii juniorów podczas przełajowych mistrzostw świata w Koksijde. Złoto zdobył także rok później, w kategorii U-23, na mistrzostwach świata w Louisville, a podczas rozgrywanych w 2014 roku mistrzostw świata w Hoogerheide był trzeci. W kategorii elite pierwszy medal zdobył na mistrzostwach świata w Taborze, gdzie okazał się najlepszy. W zawodach tych wyprzedził Belga Wouta Van Aerta i swego rodaka Larsa van der Haara. Startuje także w wyścigach szosowych, w 2013 roku zwyciężył w kategorii juniorów na szosowych mistrzostwach świata we Florencji.
Jego ojciec, Adrie van der Poel, jak i dziadek, Raymond Poulidor, również byli kolarzami.

</doc>
<doc id="3662235" url="https://pl.wikipedia.org/wiki?curid=3662235" title="Mary Kenneth Keller">
Mary Kenneth Keller

Mary Kenneth Keller BVM (ur. 17 grudnia 1913, zm. 10 stycznia 1985) – amerykańska zakonnica, pedagog i innowatorka w dziedzinie informatyki. 7 czerwca 1965 siostra Keller odebrała wraz z Irvingiem Tangiem pierwsze amerykańskie doktoraty w tej dziedzinie, zdobywając je na uniwersytecie waszyngtońskim.
Keller ukończyła studia na Uniwersytecie Wisconsin–Madison, broniąc pracy pt. "Inductive Inference on Computer Generated Patterns".
Życie.
Urodzona w Ohio 17 grudnia 1913, Keller wstąpiła do zakonu Sióstr Miłosierdzia Najświętszej Maryi Panny w 1932 roku i złożyła śluby zakonne  w 1940 roku. Następnie uzyskała tytuł licencjata z matematyki (1943) i tytuł magistra w dziedzinie matematyki i fizyki (1953) na Uniwersytecie DePaul.
W 1958 roku zaczęła pracować w warsztacie National Science Foundation w naukowym centrum komputerowym na Dartmouth College, wówczas uczelni tylko dla mężczyzn. Brała udział w pracach nad językiem programowania BASIC.
Keller dostrzegała potencjał komputerów w rozszerzaniu dostępu do informacji i promowania edukacji. W 1965 r., po uzyskaniu stopnia doktora, siostra Keller założyła wydział informatyki w Clarke College w stanie Iowa, którym kierowała przez dwadzieścia lat. Obecnie na Clarke College działa centrum "Keller Computer Center and Information Services", które jest nazwane na jej cześć i które zapewnia komputerowe i telekomunikacyjne wsparcie dla studentów, wykładowców i pracowników tej uczelni. Uczelnia ufundowała również na jej cześć program stypendialny z informatyki (Mary Kenneth Keller Computer Science Scholarship).
Siostra Mary Kenneth Keller była zwolenniczką angażowania kobiet w informatykę i pomogła w założeniu Stowarzyszenia Użytkowników Małych Komputerów w Edukacji (Association of Small Computer Users in Education – ASCUE) Jest autorką czterech książek w tym temacie.
Siostra Mary Kenneth Keller zmarła 10 stycznia 1985 w wieku 71 lat.

</doc>
<doc id="3662239" url="https://pl.wikipedia.org/wiki?curid=3662239" title="Puchar Europy w Chodzie Sportowym 2015">
Puchar Europy w Chodzie Sportowym 2015

11. Puchar Europy w Chodzie Sportowym – zawody lekkoatletyczne w chodzie sportowym, które odbyły się 17 maja 2015 w hiszpańskiej Murcji.

</doc>
<doc id="3662245" url="https://pl.wikipedia.org/wiki?curid=3662245" title="Paweł Paulus Mazur">
Paweł Paulus Mazur



</doc>
<doc id="3662247" url="https://pl.wikipedia.org/wiki?curid=3662247" title="Koñjo">
Koñjo



</doc>
<doc id="3662248" url="https://pl.wikipedia.org/wiki?curid=3662248" title="Zlali Mi Się Do Środka">
Zlali Mi Się Do Środka



</doc>
<doc id="3662251" url="https://pl.wikipedia.org/wiki?curid=3662251" title="Kościół Świętej Trójcy w Bolesławcu">
Kościół Świętej Trójcy w Bolesławcu

Kościół Świętej Trójcy – rzymskokatolicki kościół parafialny należący do dekanatu Bolesławiec diecezji kaliskiej.
Historia.
Budowa kościoła rozpoczęła się w 1676 roku dzięki staraniom ówczesnego starosty bolesławieckiego Mikołaja Zebrzydowskiego. Prace były kontynuowane po pożarze miasta w 1702 roku i zostały zakończone dopiero w 1723 roku. Nawy boczne zostały dobudowane w XVIII wieku.
Architektura.
Jest to murowana trójnawowa świątynia wybudowana w stylu barokowym.
Bryła kościoła charakteryzuje się elewacją frontową, podzieloną gzymsami na 4 kondygnacje i ozdobioną ślepymi wnękami i wolutami.
We wnętrzu znajduje się wyposażenie reprezentujące głównie styl barokowy i pochodzące z XVIII wieku. W kruchcie są umieszczone epitafia dziekanów wieruszowskich – księży: R. Dobrzelewskiego, J. Szeligowskiego i Mieńcuckiego.
W kościele znajdują się organy 8-głosowe wykonane w 1949 roku przez nieznaną firmę.

</doc>
<doc id="3662252" url="https://pl.wikipedia.org/wiki?curid=3662252" title="Grupy szwadronów kawalerii Korpusu Ochrony Pogranicza">
Grupy szwadronów kawalerii Korpusu Ochrony Pogranicza

Grupy szwadronów kawalerii Korpusu Ochrony Pogranicza – struktura szkoleniowa kawalerii Korpusu Ochrony Pogranicza.
Podział szwadronów na grupy inspekcyjne.
W lipcu 1929 roku zreorganizowano kawalerię KOP. Zorganizowano dwie grupy kawalerii. Podział na grupy uwarunkowany był potrzebami szkoleniowymi i zadaniami kawalerii KOP w planie „Wschód”. 
Grupy szwadronów kawalerii KOP w 1929:
W 1934(?)1932 roku dokonano kolejnego podziału szwadronów. Tym razem na trzy grupy inspekcyjne. Grupa północna obejmowała szwadrony kawalerii brygad „Grodno” – nr 19 i „Wilno” – nr 1, 6, 7, 8, 18 i 20; środkową grupę utworzyły szwadrony brygady „Nowogródek” – nr 2, 9 i 10 oraz szwadrony brygady „Polesie” – nr 5, 15, 16 i 17; południową tworzyły szwadrony brygady „Wołyń” – nr 3, 4 i 11 oraz brygady „Podole” – nr 12, 13 i 14.
Grupy szwadronów kawalerii KOP w 1931:
Inspektorzy grup szwadronów kawalerii KOP.
W grudniu 1929 utworzono przy inspektorze formacji konnych dwa etaty: inspektora północnej grupy szwadronów z siedzibą w Wilnie i inspektora południowej grupy szwadronów z siedzibą w Łucku.
Inspektorzy grupy szwadronów kawalerii KOP podlegali dowódcy Korpusu Ochrony Pogranicza poprzez zastępcę dowódcy KOP. Byli fachowymi przełożonymi jednostek kawalerii wchodzących w skład ich grupy. Odpowiadali za wyszkolenie jednostek kawalerii podległych dowódcom pułków lub brygad. Ponadto inspektor środkowej grupy szwadronów był jednocześnie fachowym organem sztabu dowództwa KOP we wszystkich sprawach dotyczących kawalerii i wyszkolenia konnego KOP. W czasie dokonywania inspekcji przysługiwało im prawo wydawania bezpośrednich zarządzeń w sprawach wyszkolenia kawaleryjskiego. Posiadali władzę dyscyplinarną dowódcy pułku Wojska. 
Do ich obowiązków w zakresie szkolenia należało:
W 1936 roku inspektor północnej grupy szwadronów funkcjonował przy dowództwie Brygady KOP „Wilno”. W sprawach kancelaryjnych, wspólnie z lekarzem weterynarii północnego rejonu, dysponowali jednym podoficerem. Jego koń znajdował się w szwadronie kawalerii „Nowe Swięciany”. Inspektor środkowej grupy szwadronów funkcjonował przy dowództwie KOP w Warszawie. Posiadał do dyspozycji jednego podoficera-kancelistę. Jego koń znajdował się w szwadronie kawalerii „Bystrzyce”. Inspektor południowej grupy szwadronów funkcjonował przy dowództwie dowództwie Brygady KOP „Wołyń”. W sprawach kancelaryjnych korzystał z personelu kancelarii sztabu brygady, a jego koń znajdował się w dywizjonie kawalerii „Niewirków”.
Rozkazem dowódcy KOP z 23.2.1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi zmiana dotychczasowego m.p. inspektora południowej grupy szwadronów kawalerii KOP z Łucka do Zdołbunowa.

</doc>
<doc id="3662253" url="https://pl.wikipedia.org/wiki?curid=3662253" title="Układ stowarzyszeniowy">
Układ stowarzyszeniowy

Układ stowarzyszeniowy – umowa międzynarodowa, którą Unia Europejska zawiera z krajami trzecimi, której celem jest ustanowienie ram wszechstronnego prowadzenia stosunków dwustronnych.
W niektórych przypadkach umowa przygotowuje kraje do przyszłego członkostwa w Unii Europejskiej. Układy stowarzyszeniowe różnią się w zależności od kraju partnerskiego, mimo to muszą spełniać następujące kryteria: podstawą wniosku jest art. 217 traktatu o funkcjonowaniu Unii Europejskiej; kraj kandydujący musi mieć zamiar ustanowienia ścisłej współpracy gospodarczej i politycznej w stopniu wyższym od zwykłej współpracy; kraj kandydujący musi utworzyć organy do zarządzania kooperacją, właściwe do podejmowania decyzji, wiążące strony umowy; kraj kandydujący musi zaoferować klauzulę największego uprzywilejowania; kraj kandydujący musi zapewnić uprzywilejowane relacje z Unią Europejską; kraj kandydujący musi zaoferować klauzulę o poszanowaniu praw człowieka i zasad demokratycznych. W wielu przypadkach umowa o stowarzyszeniu zastępuje umowę o współpracy.

</doc>
<doc id="3662254" url="https://pl.wikipedia.org/wiki?curid=3662254" title="TvN (Korea Południowa)">
TvN (Korea Południowa)

tvN (Total Variety Network) – południowokoreańska stacja telewizyjna, założona 9 października 2006 roku przez CJ E&amp;M, dostępna jako telewizja kablowa, satelitarna oraz IPTV.
10 września 2015 roku został uruchomiony kanał O tvN przeznaczony dla starszych widzów.
Programy.
Seriale.
Seriale tvN są eksportowane do różnych krajów Azji i obu Ameryk. Tytuły, które osiągnęły największą oglądalność to "Crash Landing on You", "Eungdaphara 1988" i "Goblin". Pierwszy z nich osiągnął rekord oglądalności odnotowując 21,683% udziału w widowni w całym kraju, a także został pierwszym serialem tvN, który przekroczył próg 20%. "Eungdaphara 1988" został doceniony zarówno przez krytyków, jak i publiczność, a jego finałowy odcinek obejrzało 18,8% widowni w całym kraju czyniąc go jednym z seriali z najwyższą oglądalnością w historii koreańskiej telewizji kablowej. "Goblin" był przebojem i konsekwentnie przewodził oglądalności telewizji kablowej w swoim przedziale czasowym. Jego ostatni odcinek obejrzało 18,68% widowni w kraju, zajmując ówcześnie drugie miejsce. Otrzymał uznanie krytyków i stał się fenomenem kulturowym w Korei Południowej.
Wraz z kwietniem 2020 roku seriale kanału zajęły siedem miejsc na liście dziesięciu seriali telewizji kablowej z najwyższą oglądalnością.

</doc>
<doc id="3662256" url="https://pl.wikipedia.org/wiki?curid=3662256" title="Dubravka Filipovski">
Dubravka Filipovski

Dubravka Filipovski, cyr. Дубравка Филиповски (ur. 27 stycznia 1967 w Novim Pazarze) – serbska polityk, przedsiębiorca i pedagog, parlamentarzystka, była wiceprzewodnicząca Nowej Serbii.
Życiorys.
Absolwent wydziału filozofii Uniwersytetu w Belgradzie, pracowała jako pedagog przy programach edukacji dorosłych. Od 1994 do 2001 prowadziła własną działalność gospodarczą, następnie do 2004 była zastępcą dyrektora w spółce prawa handlowego.
W 2004 zaangażowała się w działalność polityczną, wstępując w szeregi Nowej Serbii Velimira Ilicia. W tym samym roku objęła funkcję rzecznika prasowego partii, a w 2005 została jej wiceprzewodniczącą. W wyborach w 2012 uzyskała mandat posłanki do Zgromadzenia Narodowego z ramienia współtworzonej przez NS koalicji skupionej wokół Serbskiej Partii Postępowej. W 2014 i 2016 z powodzeniem ubiegała się o reelekcję. W 2017 opuściła Nową Serbię, gdy ugrupowanie to zadeklarowało przejście do opozycji, w tym samym roku dołączyła do Serbskiej Partii Postępowej. Również w 2020 i 2022 otrzymywała mandatowe miejsce na liście wyborczej koalicji skupionej wokół SNS, zapewniając sobie ponownie wybór na deputowaną.
Zamężna, ma dwoje dzieci. Posługuje się językiem angielskim i rosyjskim.

</doc>
<doc id="3662259" url="https://pl.wikipedia.org/wiki?curid=3662259" title="Chil Brawerman">
Chil Brawerman

Chil Brawerman ps. „Baca” (ur. ok. 1907, zm. 1943) – żydowski partyzant, członek Gwardii Ludowej.
Życiorys.
Niewiele wiadomo na temat dzieciństwa i młodości Brawermana. Prawdopodobnie wywodził się z zamożnej żydowskiej rodziny z okolic Iłży. Z ustaleń GKBZH wynika, że był przed wojną właścicielem działającego w tym mieście wapiennika. Ponadto w okresie międzywojennym odbył służbę w Wojsku Polskim, którego szeregi opuścił prawdopodobnie w stopniu kaprala.
W czasie niemieckiej okupacji trafił do getta w Iłży, z którego przy pomocy Władysława Łodeja i jego rodziny uciekł po rozpoczęciu wywózek do obozu zagłady w Treblince (sierpień 1942). Wkrótce skupił wokół siebie dużą grupę żydowskich uciekinierów z gett w Iłży, Siennie i Kazanowie (niekiedy były to całe rodziny). Jeden ze świadków twierdził, że jesienią 1942 roku pod jego rozkazami znajdowało się ok. 100 Żydów, z czego jednak nie więcej jak czterdziestu było zdolnych do noszenia broni. Początkowo grupa Brawermana koczowała w okolicach wsi Seredzice, później przeniosła się w rejon leśniczówki Klepacze, a następnie w rejon nieczynnej kopalni żelaza „Wierzbeczko”, by ostatecznie urządzić obozowisko na bagnach Klamocha nieopodal wsi Przymiarki.
W pierwszych tygodniach po ucieczce z getta Brawerman i jego ludzie starali się unikać jakichkolwiek działań mogących zwrócić uwagę Niemców. Przez pewien czas pozostawali także formalnie podporządkowani Armii Krajowej. Wkrótce Brawerman postanowił jednak związać się z komunistycznym ruchem oporu. Stosowne kontakty nawiązał za pośrednictwem komórki PPR w Radomiu. Na początku listopada 1942 na bazie grupy Brawermana zorganizowano polsko-żydowski oddział partyzancki Gwardii Ludowej. Dowództwo nad nim objął polski komunista Stanisław Olczyk ps. „Garbaty”, podczas gdy Brawerman sprawował funkcję jego zastępcy.
Już jako partyzant Brawerman odgrażał się publicznie, że zabije znanego z okrucieństwa niemieckiego żandarma z Iłży o nazwisku Batz. Funkcjonariusz ten zwany był powszechnie „Bacą”, a przydomek ten wkrótce stał się również partyzanckim pseudonimem Brawermana.
W listopadzie 1942 oddział „Bacy” i „Garbatego” przeprowadził kilka akcji bojowych, które miały na celu zdobycie broni i zaopatrzenia. Ich znaczenie militarne było bardzo niewielkie, niemniej do tego stopnia zaniepokoiły one Niemców, że władze policyjne powiatu starachowickiego podjęły decyzję o przeprowadzeniu w lasach zakrojonej na szeroką skalę obławy. 3 lub 6 grudnia 1942 niemiecka ekspedycja karna otoczyła partyzancki obóz na bagnach Klamocha. W nierównej walce poległo lub zostało zamordowanych ok. 50 partyzantów i żydowskich uciekinierów. Część oddziału, w tym „Garbaty”, Łodej i ranny w rękę „Baca”, zdołała wyrwać się z okrążenia. Po zakończeniu obławy Niemcy przeprowadzili akcję represyjną wymierzoną w polskie rodziny udzielające pomocy Żydom i partyzantom, której rezultatem były masakry w Starym Ciepielowie i Rekówce, Świesielicach i Zajączkowie.
Po starciu na bagnach Klamocha Brawerman wraz z kilkoma podkomendnymi ukrywał się przez pewien czas w lasach powiatu starachowickiego. W lutym 1943 jego ludzie zastrzelili leśniczego Jana Tomczyka, którego niesłusznie oskarżyli o kolaborację z Niemcami. Brawerman rozkazał także zabić dwóch polskich nastolatków z wsi Budy Brodzkie, którzy na rozkaz tamtejszego sołtysa odprowadzili schwytaną w lasach żydowską kobietę na posterunek „granatowej policji”. Owe zabójstwa spowodowały duże wzburzenie miejscowej ludności polskiej i przyczyniły się do ograniczenia pomocy udzielanej żydowskim uciekinierom.
Po rozwiązaniu oddziału „Garbatego” Brawerman wraz ze swą grupą dołączył do oddziału „Lwy” dowodzonego przez Izraela Ajzenmana. Później walczył jeszcze w szeregach sowieckiej grupy desantowej Andrieja Andriejewa, znanej również jako „oddział im. Głowackiego”. Zginął w niejasnych okolicznościach latem 1943. Według autorów opracowania "Tajne oblicze GL-AL i PPR" utonął podczas kąpieli w rzece lub poległ w walce z oddziałem NSZ.

</doc>
<doc id="3662265" url="https://pl.wikipedia.org/wiki?curid=3662265" title="Mount Fairweather">
Mount Fairweather

Mount Fairweather – szczyt na granicy Alaski w USA i Kolumbii Brytyjskiej, w Kanadzie, w Górach Świętego Eliasza, należących do Gór Nadbrzeżnych. Jest drugim pod względem wysokości szczytem Gór Świętego Eliasza i jednocześnie drugim szczytem w Kanadzie po Mount Logan. Jest widoczny z Pacyfiku, gdyż leży około 20 km od wybrzeża a jego wysokość wynosi 4761 m n.p.m. Po raz pierwszy został zdobyty w 1931 roku.
Szczyt ma dwa wierzchołki. Oprócz głównego jest jeszcze Mount Fairweather-Northeast Peak (3789 m n.p.m.), leżący całkowicie w Kanadzie. Szczyt otoczony jest spływającymi lodowcami z których największymi są "Fairweather Glacier", "Margaret Glacier", "Tidmann Glacier". Po amerykańskiej stronie szczyt leży na terenie Parku Narodowego Glacier Bay.

</doc>
<doc id="3662266" url="https://pl.wikipedia.org/wiki?curid=3662266" title="BNP Paribas Open 2016 (kobiety)">
BNP Paribas Open 2016 (kobiety)

BNP Paribas Open 2016 – tenisowy turniej WTA kategorii WTA Premier Series rangi WTA Premier Mandatory w sezonie 2016 z cyklu BNP Paribas Open rozgrywany w dniach 9–20 marca 2016 roku w Indian Wells na kortach twardych o puli nagród wynoszącej 6 844 139 dolarów amerykańskich.

</doc>
<doc id="3662267" url="https://pl.wikipedia.org/wiki?curid=3662267" title="Pea">
Pea

Pea – miejscowość na Tonga, na wyspie Tongatapu. Według danych oficjalnych na dzień 30 listopada 2011 roku liczyła 2 079 mieszkańców.

</doc>
<doc id="3662268" url="https://pl.wikipedia.org/wiki?curid=3662268" title="Houma (Tonga)">
Houma (Tonga)

Houma – miejscowość na Tonga, na wyspie Tongatapu. Według danych oficjalnych na dzień 30 listopada 2011 roku liczyła 2136 mieszkańców.

</doc>
<doc id="3662269" url="https://pl.wikipedia.org/wiki?curid=3662269" title="Bronisława Bylinowska">
Bronisława Bylinowska

Bronisława Bylinowska (ur. 23 lutego 1935 w Jabłonicy, zm. 19 lutego 2016 w Nisku) – polska nauczycielka, działaczka kulturalna i społeczna, przewodnik PTTK.
Życiorys.
Młodość.
Urodziła się w Jabłonicy koło Jasła, chrzest z rąk ks. Pawła Matuszewskiego przyjęła w kościele w Bączalu Dolnym, który stanowił siedzibę parafii rzymskokatolickiej do której należała wieś Jabłonica. Uczęszczała do Szkoły Podstawowej w rodzinnej miejscowości.
Praca.
W 1955 podjęła pracę jako nauczycielka geografii i nauczania przedszkolnego w Nisku. Następnie od 1984 roku piastowała funkcję wizytatora oraz zastępcy inspektora oświaty. Prowadziła działalność przewodnicką w ramach Polskiego Towarzystwa Turystyczno-Krajoznawczego. Po przejściu w 1990 roku na emeryturę pełniła funkcję przewodniczącej Towarzystwa Kultury Chrześcijańskiej "„Logos”" oraz współpracowała w Niżańskim Centrum Kultury. Autorka książki pt. „Droga do Świętego Józefa. Sanktuarium i parafia Św. Józefa w Nisku”, wydanej w 2003 roku.
Zmarła 19 lutego 2016 roku w Nisku, spoczywa w rodzinnym grobowcu na Nowym Cmentarzu w Bączalu Dolnym.

</doc>
<doc id="3662271" url="https://pl.wikipedia.org/wiki?curid=3662271" title="Riikka Honkanen">
Riikka Honkanen

Riikka Honkanen (ur. 17 lipca 1998 w Nurmijärvi) – fińska narciarka alpejska, srebrna medalistka mistrzostw świata juniorów i brązowa medalistka igrzysk olimpijskich młodzieży.
Kariera.
Po raz pierwszy na arenie międzynarodowej Riikka Honkanen pojawiła się 26 listopada 2014 roku w Pyhä, gdzie w zawodach FIS Race zajęła szóste w gigancie. W styczniu 2015 roku wystartowała na mistrzostwach świata juniorów w Hafjell, gdzie jej najlepszym wynikiem było 39. miejsce w gigancie. W tej samej konkurencji wywalczyła srebrny medal podczas rozgrywanych rok później mistrzostw świata juniorów w Soczi. W zawodach tych rozdzieliła na podium dwie Szwajcarki: Jasminę Suter i Mélanie Meillard. W 2016 roku wywalczyła również brązowy medal w drużynowym slalomie równoległym na igrzyskach olimpijskich młodzieży w Lillehammer. Kolejny medal zdobyła podczas mistrzostw świata juniorów w Davos w 2018 roku, zajmując trzecie miejsce w gigancie. W zawodach Pucharu Świata zadebiutowała 30 stycznia 2016 roku w Mariborze, gdzie nie zakwalifikowała się do pierwszego przejazdu giganta. Jak dotąd nie zdobyła pucharowych punktów.
Osiągnięcia.
Puchar Świata.
Miejsca na podium w zawodach.
Honkanen nie stawała na podium zawodów PŚ.

</doc>
<doc id="3662272" url="https://pl.wikipedia.org/wiki?curid=3662272" title="Lapaha">
Lapaha

Lapaha – miejscowość na Tonga, na wyspie Tongatapu. Według danych oficjalnych na dzień 30 listopada 2011 roku liczyła 2077 mieszkańców.

</doc>
<doc id="3662273" url="https://pl.wikipedia.org/wiki?curid=3662273" title="System wczesnego ostrzegania o niebezpiecznej żywności i paszach">
System wczesnego ostrzegania o niebezpiecznej żywności i paszach

System wczesnego ostrzegania o niebezpiecznej żywności i paszach (ang. "Rapid Alert System for Food and Feed – RASFF") – postępowanie organów urzędowej kontroli żywności i innych podmiotów realizujących zadania z zakresu bezpieczeństwa żywności.
System wczesnego ostrzegania o niebezpieczeństwie pochodzącym z żywności lub pasz, który działa w Unii Europejskiej (UE) i Europejskim Stowarzyszeniu Wolnego Handlu (EFTA) od 1979 roku. Jego istotą jest natychmiastowe powiadomienie Komisji Europejskiej w ramach systemu wczesnego ostrzegania o bezpośrednim lub pośrednim niebezpieczeństwie grożącym zdrowiu ludzkiemu w żywności. Do systemu wprowadzane są informacje o żywności, paszach i materiałach do kontaktu z żywnością, potencjalnie niebezpiecznych dla zdrowia ludzi, zwierząt lub środowiska i działaniach następczych w wyniku zidentyfikowania takich produktów.
Organizacja systemu.
Członkami sieci RASFF są punkty kontaktowe RASFF, które reprezentują Komisję Europejską, Europejski Urząd ds. Bezpieczeństwa Żywności (EFSA), kraje członkowskie UE, kraje członkowskie EFTA (Islandia, Liechtenstein, Norwegia i Szwajcaria).
W sytuacji gdy wykryte zostaje zagrożenie związane z żywnością, paszą lub wyrobem/materiałem do kontaktu z żywnością krajowy punkt kontaktowy danego członka sieci ma za zadanie przygotować tzw. powiadomienie na specjalnie dla tego celu stworzonym formularzu powiadomienia i przekazać je bezzwłocznie do punktu kontaktowego Komisji Europejskiej.
Rozpowszechnianie informacji.
Zgodnie z art. 52 ust. 1 rozporządzenia nr 178/2002"," Komisja Europejska udostępnia do wiadomości publicznej informacje dotyczące powiadomień alarmowych, powiadomień informacyjnych i powiadomień o odrzuceniu na granicy przekazywanych w ramach systemu RASFF. Ww. informacje są publikowane w ogólnodostępnej internetowej bazie danych RASFF. Każdy członek sieci RASFF wyznacza jeden punkt kontaktowy, reprezentujący dany kraj lub organizację. W Polsce zgodnie z art. 85 ustawy z dnia 25 sierpnia 2006 r. o bezpieczeństwie żywności i żywienia Główny Inspektor Sanitarny kieruje siecią systemu RASFF oraz:
Krajowy Punkt Kontaktowy RASFF w Głównym Inspektoracie Sanitarnym (KPK RASFF w GIS) reprezentuje Polskę jako członka sieci RASFF, zgodnie z definicją zawartą w artykule 1 rozporządzenia Komisji (UE) nr 16/2011. Celem KPK RASFF w GIS jest zapewnienie właściwej komunikacji pomiędzy Komisją Europejską, a organami urzędowej kontroli żywności i pasz w Polsce. Organy urzędowej kontroli żywności i pasz w Polsce przekazują informacje o stwierdzonych na terenie Polski przypadkach niebezpiecznej żywności, pasz lub materiałów do kontaktu z żywnością zgodnie z zakresem systemu RASFF do KPK RASFF w GIS oraz podejmują odpowiednie działania na podstawie powiadomień RASFF przekazywanych przez KPK RASFF w GIS i raportują o wynikach tych działań.
Ogłaszanie ostrzeżeń.
Główny Inspektorat Sanitarny (GIS) zamieszcza ostrzeżenia publiczne na wszystkich kanałach w mediach. Od wielu lat ostrzeżenia pojawiają się na stronie internetowej urzędu. Komunikaty dotyczące ostrzeżeń publicznych pojawiają się jednocześnie na stronie internetowej oraz w mediach społecznościowych takich jak Facebook, Twitter i Instagram.

</doc>
<doc id="3662274" url="https://pl.wikipedia.org/wiki?curid=3662274" title="Sołtysia Płaśnia">
Sołtysia Płaśnia

Sołtysia Płaśnia – położona na wysokości 1240–1255 m rówień na południowo-wschodnim ramieniu Przedniej Kopy Sołtysiej w polskich Tatrach Wysokich. Czasami błędnie nazywana jest Halą Sołtysią Wyżnią. Przez górali nazywana była po prostu Płaśnią, nazwę "sołtysia" dodano na mapach i w literaturze dla odróżnienia od innych płaśni. Znajduje się powyżej Sołtysich Szałasisk. Dawniej na obydwu tych rówienkach stały szałasy pasterskie i obydwie należały do hali Kopy Sołtysie. W aktach z XVII wieku jako jedno z pastwisk wsi Biały Dunajec wymieniony jest Szałas Wysny, prawdopodobnie chodzi tutaj o Sołtysią Płaśń.
Po utworzeniu Tatrzańskiego Parku Narodowego wypas na hali Kopy Sołtysie został całkowicie zlikwidowany i trawiaste tereny tej hali w wyniku samorzutnej sukcesji wtórnej zaczęły zarastać lasem. Marcin Bukowski w 2009 r. badał dynamikę zarastania polan tatrzańskich i stwierdził, że sąsiednie Sołtysie Szałasiska już w 75% zarosły lasem. Należy przypuszczać, że na sąsiedniej, położonej na tym samym grzbiecie Płaśni sytuacja jest bardzo podobna.

</doc>
<doc id="3662275" url="https://pl.wikipedia.org/wiki?curid=3662275" title="Kolonga">
Kolonga

Kolonga – miejscowość na Tonga, na wyspie Tongatapu. Według danych oficjalnych na dzień 30 listopada 2011 roku liczyła 1168 mieszkańców.

</doc>
