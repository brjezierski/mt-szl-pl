<doc id="3671153" url="https://pl.wikipedia.org/wiki?curid=3671153" title="Agnes Zimmermann">
Agnes Zimmermann

Agnes Marie Jacobina Zimmermann (ur. 5 lipca 1847 w Kolonii, zm. 14 listopada 1925 w Londynie) – angielska pianistka i kompozytor niemieckiego pochodzenia.
Życiorys.
Urodziła się w Królestwie Prus, ale jej rodzina przeniosła się do Anglii, gdy była jeszcze dzieckiem. Uczyła się w Królewskiej Akademii Muzycznej w latach 1857–1864, przystępując do nauki fortepianu (pod opieką Ciprianiego Pottera oraz Ernsta Pauera) oraz kompozycji (u Charlesa Steggalla i George’a Macfarrena). Dwukrotnie (w 1860 i 1862) zdobyła królewskie stypendium artystyczne.
Zadebiutowała w 1863 przed publicznością zgromadzoną w Crystal Palace, gdzie wykonała dwie części "V Koncertu fortepianowego" Beethovena, a w 1865 rozpoczęła długą serię recitali i koncertów kameralnych w Hanover Square Rooms, a następnie (od 1875) w St James’s Hall. Akompaniowała Josephowi Joachimowi (któremu zadedykowała swoją "I Sonatę skrzypcową"), Franzowi Nerudzie i Alfredowi Piattiemu. Koncertowała również w Niemczech.
Agnes Zimmermann ceniona była za czytelność i kontrolę gry, uznawano ją za jedną z najlepszych pianistów w kraju. Jako kompozytorka pisała utwory poddane formom klasycznym. Jej utwory fortepianowe i kameralne zyskały sporą popularność za jej życia, czego nie można powiedzieć o pieśniach. Redagowała wydania sonat Mozarta i Beethovena oraz utworów fortepianowych Schumanna.
Wybór twórczości.
Utwory kameralne:
Utwory na fortepian solo:
Pisała także pieśni solowe, duety, utwory na chór 4-gł. Jest autorką "Benediction Service" (1901)

</doc>
<doc id="3671154" url="https://pl.wikipedia.org/wiki?curid=3671154" title="Kościół św. Hieronima w Herceg Novi">
Kościół św. Hieronima w Herceg Novi



</doc>
<doc id="3671157" url="https://pl.wikipedia.org/wiki?curid=3671157" title="Cerkiew św. Michała Archanioła w Herceg Novi">
Cerkiew św. Michała Archanioła w Herceg Novi



</doc>
<doc id="3671171" url="https://pl.wikipedia.org/wiki?curid=3671171" title="Qabru">
Qabru



</doc>
<doc id="3671172" url="https://pl.wikipedia.org/wiki?curid=3671172" title="Frankfurt Universe">
Frankfurt Universe

Frankfurt Universe – niemiecki klub futbolu amerykańskiego z Frankfurtu nad Menem. Założony został w 2007 roku, gra w German Football League. Klub został założony przez kibiców nieistniejącej drużyny Frankfurt Galaxy.

</doc>
<doc id="3671181" url="https://pl.wikipedia.org/wiki?curid=3671181" title="Jacek Bigda">
Jacek Bigda

Jacek Jerzy Bigda (ur. 1963) – polski lekarz, profesor nauk medycznych, nauczyciel akademicki Gdańskiego Uniwersytetu Medycznego. W kadencjach 2005–2008, 2016–2020 i 2020–2024 prorektor Gdańskiego Uniwersytetu Medycznego.
Życiorys.
Ukończył studia na Wydziale Lekarskim AMG w 1987, jest specjalistą w zakresie biologii komórki i immunologii. Doktorat obronił w 1990, stopień doktora habilitowanego uzyskał w 1996, powołany w 2001 na stanowisko profesora nadzwyczajnego, tytuł naukowy profesora otrzymał w 2005 roku. Staż podoktorski odbywał w latach 1991-1993 w Instytucie Weizmanna w Izraelu, przebywał na stażach w Amsterdamie oraz Hanowerze. Zatrudniony w Akademii Medycznej w Gdańsku (przekształconej w Gdański Uniwersytet Medyczny) od 1986 roku.
W Akademii Medycznej w Gdańsku pełnił funkcję prodziekana (1996–1999), a następnie dziekana (1999–2005) Międzyuczelnianego Wydziału Biotechnologii UG–AMG. W latach 2005–2008 prorektor ds. rozwoju i współpracy międzynarodowej i przewodniczący Senackiej Komisji ds. Budżetu i Finansów oraz wiceprzewodniczący Senackiej Komisji Rozwoju Uczelni. Pełnił funkcję dyrektor Biura Rektora Gdańskiego Uniwersytetu Medycznego ds. Strategii i Współpracy Międzynarodowej. W 2016 ponownie objął funkcję prorektora uczelni. 
Od utworzenia w 2001 do chwili obecnej (2016) kieruje Zakładem Biologii Komórki, a od 2002 także Katedrą Biotechnologii Medycznej Akademii Medycznej w Gdańsku.
Jest autorem lub współautorem 50 publikacji naukowych, 6 patentów oraz ponad 90 doniesień konferencyjnych. Sumaryczny współczynnik IF jego publikacji wynosi ponad 40. Był promotorem 6 ukończonych przewodów doktorskich, a dalsze 3 przewody są w toku. W latach 2002–2005 kierownik projektu Centrum Doskonałości, finansowanego ze środków V Programu Ramowego Unii Europejskiej „Centre of Excellence in Biosafety and Molecular Biomedicine” (BioMoBiL). Pełnomocnik Rektora AMG ds. Budowy Trójmiejskiej Akademickiej Zwierzętarni Doświadczalnej (2000–2006), inwestycji środowiskowej finansowanej przez KBN.
Członek licznych towarzystw naukowych: Polskiego Towarzystwa Immunologii Doświadczalnej i Klinicznej (przewodniczący Oddziału Gdańskiego w latach 2001-2005), Polskiego Towarzystwa Histochemików i Cytochemików (członek Zarządu Głównego), Polskiego Towarzystwa Cytometrii (przewodniczący Oddziału Gdańskiego 1998-2002), Gdańskiego Towarzystwa Naukowego i Międzynarodowego Towarzystwa Cytokinowego.
Laureat Nagrody Czerwonej Róży (1986) i medalu Primus Inter Pares oraz Nagrody Premiera (1997) za wyróżniającą się rozprawę habilitacyjną. Uczelniany Samorząd Studencki uhonorował go w 2002 r. tytułem Amicus Studentis. Odznaczony Srebrnym Krzyżem Zasługi (2001) i Medalem Komisji Edukacji Narodowej (2001).

</doc>
<doc id="3671185" url="https://pl.wikipedia.org/wiki?curid=3671185" title="Frigg Oslo FK">
Frigg Oslo FK

Frigg Oslo Fotballklubb – norweski klub piłkarski grający w 2. divisjon, mający siedzibę w mieście Oslo.
Historia.
Klub został założony 17 maja 1904 jako "SK Frigg". Jego nazwę wzięto od Frigg, bogini nordyckiej. W 1914 klub osiągnął pierwszy sukces, gdy zdobył Puchar Norwegii. W finale pokonał wówczas FK Gjøvik-Lyn 4:2. W 1916 ponownie wystąpił w finale i tym razem wygrał 2:0 z zespołem Ørn FK. W 1921 Frigg zdobył puchar kraju po raz trzeci. W finale pokonał zespół Odd 2:0. W 1937 klub po raz pierwszy awansował do pierwszej ligi norweskiej. W najwyższej klasie rozgrywkowej spędził 16 sezonów. Po raz ostatni grał w niej w 1973 (stan na marzec 2016). 21 kwietnia 1954 klub połączył się z "SK Varg", a w 1990 przyjął swoją obecną nazwę "Frigg FK". W sezonie 1966/1967 klub po raz pierwszy wystąpił w europejskich pucharach. W rozgrywkach Pucharu Miast Targowych przegrał dwukrotnie 1:3 w 1/32 finału ze szkockim Dunfermline Athletic.
Stadion.
Swoje domowe mecze klub rozgrywa na stadionie o nazwie Frogner stadion w Oslo, który może pomieścić 4200 widzów.

</doc>
<doc id="3671186" url="https://pl.wikipedia.org/wiki?curid=3671186" title="Frigg Oslo">
Frigg Oslo



</doc>
<doc id="3671188" url="https://pl.wikipedia.org/wiki?curid=3671188" title="Krzyżu święty nade wszystko">
Krzyżu święty nade wszystko

Krzyżu święty nade wszystko – średniowieczna pieśń pasyjna, będąca tłumaczeniem fragmentu łacińskiego hymnu "Pange, lingua gloriosi proelium certaminis (Sław, języku, bój chwalebny)".
Autor utworu – Wenancjusz Fortunat, biskup Poitiers – ułożył go dla uczczenia kawałka drzewa Krzyża świętego, podarowanego w 569 księżniczce Radegundzie przez cesarza Justyna II.
Łacińska wersja hymnu była włączona do brewiarza na jutrznię w Wielkim Poście.
Najstarszy zachowany polski tekst (1550-1555) znajduje się w kancjonale Biblioteki Kórnickiej.
Słowa pieśni:
Utwór jest nadal wykonywany w polskich kościołach. Pieśń nagrała również Antonina Krzysztoń.

</doc>
<doc id="3671192" url="https://pl.wikipedia.org/wiki?curid=3671192" title="Red Arrows FC">
Red Arrows FC

Red Arrows Football Club – zambijski klub piłkarski grający w Zambian Premier League, mający siedzibę w mieście Lusaka. Klub jest sponsorowany przez Zambijskie Siły Powietrzne.
Stadion.
Swoje domowe mecze klub rozgrywa na stadionie o nazwie Nkoloma Stadium w Lusace, który może pomieścić 5000 widzów.

</doc>
<doc id="3671193" url="https://pl.wikipedia.org/wiki?curid=3671193" title="Red Arrows F.C.">
Red Arrows F.C.



</doc>
<doc id="3671194" url="https://pl.wikipedia.org/wiki?curid=3671194" title="Red Arrows Lusaka">
Red Arrows Lusaka



</doc>
<doc id="3671204" url="https://pl.wikipedia.org/wiki?curid=3671204" title="Jacek Putz">
Jacek Putz

Jacek Witold Putz (ur. 4 sierpnia 1947 w Warszawie) – polski lekarz, specjalista zdrowia publicznego, nauczyciel akademicki, działacz społeczny.
Życiorys.
W 1971 ukończył studia w Wydziale Lekarskim Akademii Medycznej w Warszawie. Specjalista z zakresu: organizacji ochrony zdrowia (II stopień w 1974) oraz zdrowia publicznego (2004)..
Stopień doktora nauk medycznych uzyskał w 1991 w Centrum Medycznym Kształcenia Podyplomowego w Warszawie na podstawie rozprawy pt. "Ocena modelu opieki gerontologicznej w wiejsko-miejskim obwodzie zapobiegawczo-leczniczym regionu CMKP".
Od 1971 zawodowo związany z Szkołą Zdrowia Publicznego Centrum Medycznym Kształcenia Podyplomowego. W tym w latach 1992–2000 kierownik Zakładu Podstawowej Opieki Zdrowotnej, w latach 2000–2011 kierownik Zakładu Organizacji Opieki Zdrowotnej, a następnie od 2011 kierownik Zakładu Geriatrii i Gerontologii.
Członek towarzystw naukowych, w tym m.in. Polskiego Towarzystwa Lekarskiego, Polskiego Towarzystwa Higienicznego, Polskiego Towarzystwa Polityki Społecznej. Członek honorowy Polskiego Towarzystwa Gerontologicznego i członek honorowy Stowarzyszenia Kolegium Medycyny Rodzinnej. Członek Rady Ekspertów Polskiego Towarzystwa Zdrowia Publicznego. Członek Zarządu Głównego Kolegium Lekarzy Rodzinnych w Polsce. Sekretarz Federacji Polskich Towarzystw Medycznych i przewodniczący Komisji Kształcenia Okręgowej Rady Lekarskiej w Warszawie. Członek Amerykańskiego Stowarzyszenia Lekarzy Rodzinnych oraz Światowej Organizacji Lekarzy Rodzinnych. W latach 2005–2015 konsultant wojewódzki w zakresie zdrowia publicznego dla województwa mazowieckiego.
Autor lub współautor ponad 50 publikacji naukowych z zakresu gerontologii, medycyny rodzinnej i zdrowia publicznego.

</doc>
<doc id="3671205" url="https://pl.wikipedia.org/wiki?curid=3671205" title="Jan Feliks Tarnowski (syn)">
Jan Feliks Tarnowski (syn)



</doc>
<doc id="3671211" url="https://pl.wikipedia.org/wiki?curid=3671211" title="Edward Sandałowski">
Edward Sandałowski

Edward Sandałowski (ur. 12 października 1875 w Zarszynie, zm. 13 lutego 1945 w Albigowej) – duchowny rzymskokatolicki, kanonik, działacz społeczny.
Życiorys.
Urodził się 12 października 1875 w Zarszynie. Był wnukiem Józefa (1807-1861, powstaniec listopadowy) oraz synem Pawła (1846-1929, powstaniec styczniowy, rolnik w Zarszynie) i Marii. 
W 1895 zdał egzamin dojrzałości w C. K. Gimnazjum Męskim w Sanoku. Po maturze podjął studia teologiczne. Jako alumn Seminarium Duchownego w Przemyślu otrzymał z rąk bp. Łukasza Soleckiego święcenia subdiakonatu 5 czerwca 1899, święcenia diakonatu 6 czerwca 1899 oraz święcenia prezbiteratu 8 czerwca 1899. Od 1899 przez dwa lata był wikarym w Głogowie, następnie przez dwa lata w Łańcucie. W 1904 został przeniesiony do Przemyśla, gdzie był wikarym katedralnym. W lutym 1907 został mianowany administratorem w Sarzynie. Od 1908 do 1912 pełnił urząd proboszcza parafii św. Sebastiana w Sarzynie. W tym czasie w Sarzynie w 1908 wybudował plebanię, a w 1910 został prezesem utworzonej Kasy Spółka Oszczędności i Pożyczek, założył oddział ochotniczej straży pożarnej. Po pożarze z 1909 działał na rzecz odbudowy miejscowości.
Od października 1912 do 1926 był proboszczem parafii Narodzenia Najświętszej Maryi Panny w Albigowej. W 1921 zainicjował budowę domu ludowego. W trakcie pracy w Albigowej objął w Łańcucie funkcje prezesa Kółka Rolniczego, Kasy Stefczyka i Składnicy Kółek Rolniczych oraz zainicjował utworzenie Włościańskiego Związku Hodowlanego. Podczas I wojny światowej w 1916 otrzymał tytuł "Expositorium Canonicale". W 1923 otrzymał przywilej noszenia rokiety i mantoletu. Przed 1926 przystąpił do Związku Misyjnego Kleru. Pod koniec 1926 został mianowany kanonikiem gremialnym kapituły katedralnej w Przemyślu. W 1927 został mianowany egzaminatorem prosynodalnym. W grudniu 1928 został mianowany sędzią Sądu Duchownego. W 1932 został mianowany wicedziekanem dekanatu przemyskiego miejskiego. W 1935 został mianowany wizytatorem księży dziekanów. W lipcu 1939 został wybrany prezesem zarządu diecezjalnych Stowarzyszeń Męskiej Młodzieży Katolickiej.
W kwietniu 1944 zamieszkał w Albigowej. Tam zmarł 13 lutego 1945 i został pochowany na miejscowym cmentarzu 17 lutego 1945.
Wspomnienia ks. Edwarda Sandałowskiego pt. "Liber memorabilium parochiae in Albigowa". Kalendarium I wojny światowej w kronice parafii Albigowa (28 VII 1914 – 1920)" w publikacji "Albigowa i Albigowianie w wojnach 1914-1920, 1939-1945. Cz. 1" w ramach „Zeszytów Albigowskich” 1-2 z 2005 pod redakcją Andrzeja Łobaza.
W „Kronice Diecezji Przemyskiej” z. 1-12 (1947) ukazało się "Wspomnienia pośmiertne: Świętej pamięci ks. Jan Marek, ks. Edward Sandałowski". W 1995 ukazała się publikacja pt. "Ks. Edward Sandałowski (1875–1945). Życie i działalność", autorstwa Krzysztofa Mijala.

</doc>
<doc id="3671217" url="https://pl.wikipedia.org/wiki?curid=3671217" title="AS Kaloum Star">
AS Kaloum Star

Association Sportive Kaloum (znany jako AS Kaloum Star) – gwinejski klub piłkarski grający w Guinée Championnat National, mający siedzibę w mieście Konakry.
Stadion.
Swoje domowe mecze klub rozgrywa na stadionie o nazwie Stade du 28 Septembre w Konakry, który może pomieścić 35 000 widzów.

</doc>
<doc id="3671220" url="https://pl.wikipedia.org/wiki?curid=3671220" title="Jan Feliks Tarnowski (wojewoda lubelski)">
Jan Feliks Tarnowski (wojewoda lubelski)



</doc>
<doc id="3671221" url="https://pl.wikipedia.org/wiki?curid=3671221" title="Emmanuel Abbo">
Emmanuel Abbo

Emmanuel Abbo (ur. 17 lipca 1969 w Mbe) – kameruński duchowny katolicki, biskup Ngaoundéré od 2016.
Życiorys.
Prezbiterat.
Święcenia kapłańskie otrzymał 14 czerwca 2000 i został inkardynowany do diecezji Ngaoundéré. Pracował głównie jako duszpasterz parafialny, jednocześnie pełniąc funkcje m.in. ekonoma diecezjalnego, dyrektora diecezjalnych oddziałów Papieskich Dzieł Misyjnych i Caritasu oraz wikariusza biskupiego. W 2015 został tymczasowym administratorem diecezji.
Episkopat.
15 marca 2016 został mianowany biskupem ordynariuszem diecezji Ngaoundéré. Sakry biskupiej udzielił mu 30 kwietnia 2016 nuncjusz apostolski w Kamerunie – arcybiskup Piero Pioppo.

</doc>
<doc id="3671223" url="https://pl.wikipedia.org/wiki?curid=3671223" title="Pożądanie (książka)">
Pożądanie (książka)

Pożądanie: filozofia moralna życia erotycznego () – dzieło Rogera Scrutona wydane w 1986 w Wielkiej Brytanii nakładem wydawnictwa Weidenfeld and Nicolson. Polski przekład tej pracy ukazał się w 2009 roku nakładem Ośrodka Myśli Politycznej. Przekładu dokonał były pracownik Zakładu Etyki w Instytucie Filozofii UJ, syn Miłowita Kunińskiego Tomasz Kuniński.
Treść.
Książka analizuje pożądanie seksualne jako zjawisko charakterystyczne jedynie dla ludzi. Autor, pomimo przyjęcia perspektywy filozofii analitycznej, zmierzał do przedstawienia całościowej odpowiedzi na libertariańską moralność, która zdobyła dominującą pozycję w latach sześćdziesiątych XX wieku.
Recepcja książki.
Praca spotkała się w świecie filozoficznym z dużym odzewem, zarówno pozytywnym, jak i negatywnym. Wypowiadali się na jej temat m.in. Michael Ruse, Martha Nussbaum, David M. Halperin, Jonathan Dollimore, Richard Posner i Alan Soble.

</doc>
<doc id="3671226" url="https://pl.wikipedia.org/wiki?curid=3671226" title="Népszínház utca">
Népszínház utca



</doc>
<doc id="3671227" url="https://pl.wikipedia.org/wiki?curid=3671227" title="Jan Feliks Tarnowski (ur. 1417)">
Jan Feliks Tarnowski (ur. 1417)



</doc>
<doc id="3671229" url="https://pl.wikipedia.org/wiki?curid=3671229" title="Jan Gracz">
Jan Gracz

Jan Gracz CR (ur. 20 października 1905 w Radawnicy, zm. 14 sierpnia 1942 w Dachau (KL)) – polski duchowny katolicki, ojciec zakonny ze Zgromadzenia Zmartwychwstania Pana Naszego Jezusa Chrystusa, Sługa Boży Kościoła katolickiego.
W latach 1937 – 1041 był proboszczem poznańskiego kościoła księży Zmartwychwstańców pod wezwaniem Imienia Maryi na terenie Smochowic.
Po agresji niemieckiej na Polskę i anektowaniu jej części zgodnie z traktatem o granicach i przyjaźni pomiędzy III Rzeszą a Związkiem Socjalistycznych Republik Radzieckich prowadził działalność duszpasterską na okupowanym terenie administracyjnym w tzw. Kraju Warty. Aresztowany został 5 października 1941 roku i uwięziony w obozie zagłady na terenie Fortu VII w Poznaniu. Po trzech tygodniach, 30 października przewieziono go do niemieckiego obozu koncentracyjnego Dachau, gdzie zarejestrowany został pod numerem 28063. Zginął na skutek wycieńczenia i głodu 14 sierpnia 1942 roku.
Jest jednym z 122 Sług Bożych, wobec których 24 maja 2011 roku zakończył się diecezjalny etap procesu beatyfikacyjnego drugiej grupy męczenników z okresu II wojny światowej – Henryka Szumana i 121 towarzyszy.

</doc>
<doc id="3671230" url="https://pl.wikipedia.org/wiki?curid=3671230" title="Grand Prix na Żużlu 2016">
Grand Prix na Żużlu 2016

Grand Prix IMŚ 2016 (SGP) – dwudziesty drugi sezon walki najlepszych żużlowców świata o medale w formule Grand Prix. W sezonie 2016 o tytuł walczyło 15 stałych uczestników cyklu (w każdym z turniejów GP wystąpi dodatkowo zawodnik z „dziką kartą”).
Uczestnicy Grand Prix.
Trzeci raz w historii cyklu Grand Prix stali uczestnicy mieli prawo wyboru własnych numerów startowych. Zawodnicy z wybranymi numerami w sezonie 2016 wystartowali we wszystkich turniejach (ośmiu z Grand Prix 2015, trzech z eliminacji do GP 2015 oraz czterech nominowanych przez Komisję Grand Prix; ang. "SGP Commission"). Dodatkowo na każdą rundę Komisja Grand Prix przyznawała „dziką kartę” oraz dwóch zawodników zapasowych (rezerwy toru). Komisja Grand Prix wpisała również trzech zawodników na listę kwalifikowanej rezerwy (zawodnicy kwalifikowanej rezerwy), który w wyniku np. kontuzji zastąpią stałego uczestnika cyklu w danej rundzie.

</doc>
<doc id="3671231" url="https://pl.wikipedia.org/wiki?curid=3671231" title="Apollo z Piombino">
Apollo z Piombino

Apollo z Piombino – brązowa rzeźba w typie kurosa, znajdująca się w zbiorach Luwru.
Mierząca 1,15 m wysokości rzeźba została odnaleziona w 1832 roku we wraku starożytnego statku rozbitego u wybrzeży włoskiego Piombino i dwa lata później zakupiona za sumę 16 tysięcy franków do zbiorów Luwru. Figurka przedstawia nagiego młodzieńca w pozycji stojącej. Odlano ją za pomocą metody wosku traconego. Rzęsy, wargi i sutki postaci inkrustowano miedzią, oczodoły natomiast pierwotnie były przypuszczalnie wypełnione. Na lewej stopie znajduje się natomiast inkrustowana srebrem inskrypcja z dedykacją dla bogini Ateny. W wyciągniętych na wysokości talii rękach młodzieniec pierwotnie trzymał jakieś przedmioty, przypuszczalnie łuk i czarę.
Początkowo rzeźbę uważano za oryginał grecki. Współczesne badania wykazały, że jest to raczej archaizujący pastisz rzymski pochodzący przypuszczalnie z I wieku p.n.e. Wskazuje na to 8-10% udział cyny w stopie oraz krój liter inskrypcji.

</doc>
<doc id="3671232" url="https://pl.wikipedia.org/wiki?curid=3671232" title="Jan Tarnowski (wojewoda krakowski)">
Jan Tarnowski (wojewoda krakowski)



</doc>
<doc id="3671234" url="https://pl.wikipedia.org/wiki?curid=3671234" title="Jaskinia na Wzgórzu Zamkowym">
Jaskinia na Wzgórzu Zamkowym

Jaskinia na Wzgórzu Zamkowym (węg. "Budai Vár-barlang") – jaskinia w Budapeszcie we Wzgórzu Zamkowym, położonym w południowo-wschodniej części Gór Budzińskich, wzdłuż Dunaju. Pierwotnie była tworem naturalnym, powstałym w wyniku wymywania przez gorące źródła podziemnych przestrzeni między pokrywającymi wzgórze wapieniami i trawertynami a leżącym niżej marglem. Naturalne pustki łączono z piwnicami domów i ze studniami, a później dokonywano również poważniejszych przekształceń. System piwniczno-jaskiniowy sięga 12 m głębokości i wraz z fragmentami wykonanymi przez człowieka ma 10 000 metrów długości.
Dostępność.
Oficjalne, choć nie zawsze działające, wejścia:
Historia.
Wapienna jaskinia krasowa we Wzgórzu Zamkowym powstała w przeszłości wskutek wyługowania szczelin przez wody termalne. Wnętrze jaskini, jak ustalono na podstawie znalezisk, było używane przez pierwotnego człowieka już 350 tysięcy lat temu. 
W XIII wieku używano jaskiń do przechowywania wody i jako piwnic. Później względy wojskowe i gospodarcze zaczęły łączyć się ze sobą, tak więc budynki połączono z piwnicami i we wnętrzu Wzgórza Zamkowego powstał prawdziwy labirynt.
Badania jaskini.
Podczas prac przy budowie tunelu pod Wzgórzem Zamkowym w 1856 zdarzały się przypadki zalania wyrobisk wodą, co zmusiło budowniczych do zbadania własności hydrologicznych i morfologicznych wzgórza. W latach 1874–1896, w związku z szeroko zakrojonymi pracami renowacyjnymi kościoła Macieja, powstał szereg zawalisk, których przebadania nie można było odłożyć. W latach 80. XIX wieku powierzono ich zbadanie budapeszteńskiemu inżynierowi Ignácowi Schubertowi, któremu udało się dokonać dokładnych pomiarów systemu zamkowych piwnic i naturalnych komór o długości ponad 10 km, z których wiele było jeszcze w tym czasie nieprzechodnich. W 1897 i 1899 na placu Szentháromság doszło do zawalisk w jezdni, które również zostały przez niego dokładnie wymierzone. Na podstawie planów wykonanych w 1885 przez Tamása Szontágha przeprowadzono w 1908 badania przygotowawcze do prac odwadniających w tunelu pod Wzgórzem Zamkowym. 
Systematyczne badania podziemi przeprowadzono w latach 30. XX wieku pod kierownictwem badacza jaskiń Ottokára Kadića po tym, jak okazało się, że we wnętrzu góry znajdują się nie tylko sztuczne pomieszczenia, ale również naturalny system jaskiniowy. 
Wykorzystanie systemu jaskiniowego w czasach nowożytnych.
W 1935 udostępniono część jaskiń, a w późniejszych latach urządzono wystawę znalezionych w nich kości. 
Od 1939 budowano dużym nakładem pracy Stołeczny Zapasowy Szpital Chirurgiczny "(Székesfőváros Sebészeti Szükségkórháza)", czyli tzw. Podziemny Szpital, oddany do użytku w 1944. Obiekt był zaplanowany na przyjęcie 300 osób. W czasie oblężenia Budapesztu był jednak całkowicie wypełniony rannymi i według obliczeń naocznych świadków stłoczono tu 650–700 osób. Pozostałych, którzy nie zmieścili się w szpitalu, wnoszono do podziemi przez liczne wejścia prowadzące do systemu i kładziono na noszach lub workach wypchanych słomą. Opatrywano tutaj również niemieckich żołnierzy, lecz trafiali oni w większości do części jaskiń przeznaczonych specjalnie dla nich.
Do 1949 wyrabiano tu szczepionkę przeciw tyfusowi na eksport do Jugosławii. W latach 50. XX wieku obiekt utajniono. Oprócz określenia „ściśle tajny” otrzymał kryptonim LOSK 0101/1. Odtajniono go dopiero w 2002. Ze względu na napiętą sytuację w czasie zimnej wojny zdecydowano się na jego rozbudowę i stworzono nowe pomieszczenie szpitalne oraz rozpoczęto wyposażanie obiektu wraz ze wzmocnieniem jego struktury za pomocą żelazobetonu.
25 października 1956 otworzono nie całkiem wykończony szpital i opatrywano w nim rannych cywilów i żołnierzy. Po stłumieniu powstania węgierskiego przez krótki czas działał jako szpital więzienny. 
W latach 1958–1962 rozbudowano go i przebudowano tak, by był bezpieczny w razie ataku chemicznego lub atomowego. Wtedy wybudowano śluzę sanitarną i system uzdatniania powietrza i wody. Powstał również bezpośredni rurociąg do Dunaju wraz z systemem pomp, system filtrów zabezpieczających przed gazami bojowymi i system zasilania w energię. Na wysoki poziom szpitala wskazuje fakt, że wyposażono go w klimatyzację. Wskutek rozwoju techniki wojskowej już pod koniec lat 60. XX wieku obiekt okazał się przestarzały. 
W 1961 ponownie otwarto muzeum w podziemiach, a w 1965 otwarto wejście na ulicy Úri. Muzeum prezentowało w tym czasie przedmioty znalezione w ruinach średniowiecznego zamku królewskiego.
Od lat 80. XX wieku do dzisiaj.
W 1983 otwarto tu pierwszy węgierski gabinet figur woskowych. Od 1997 z kolei 4000 m² jaskiń udostępniono na powierzchnie wystawowe i na pracownie. Tematyka labiryntu znalazła swoje zdecydowane miejsce w szeregu programów literackich, filozoficznych, artystycznych, filmowych i muzycznych. 
Pod nazwą "Budavári Labirintus" "(Labirynt na Budzińskim Zamku)" znana była największa wystawa w zamkowych podziemiach, która odbywała się w latach 1983–2011. Ponieważ zespół wystaw funkcjonował przez dziesięciolecia, zaczęto go identyfikować jednoznacznie, ale mylnie, z zamkowymi podziemiami. Po raz pierwszy stała się powszechnie znana w 2000, kiedy została zaliczona do 50 najbardziej interesujących miejsc na świecie dzięki "Olajlámpás Labirintus," czyli "Labiryntowi z lampkami oliwnymi". Wystawa należała do 10 najbardziej ulubionych i uczęszczanych atrakcji kulturalnych Budapesztu, a jedno z czasopism turystycznych zaliczyło ją do 7 podziemnych cudów świata.
Działalność firmy Budavári Labirintus Kft., zajmującej się od 1984 wystawiennictwem, została wstrzymana przez władze w lipcu 2011 i podziemia zostały zamknięte dla publiczności. Cztery miesiące później, w listopadzie 2011, inna firma udostępniła podziemia dla zwiedzających. Zdarzenie to zyskało duży oddźwięk medialny, a poprzednia firma wytoczyła władzom proces, ciągnący się przez dwa lata, który zakończył dopiero wyrok wydany przez Sąd Najwyższy w czerwcu 2013.
Podziemia funkcjonują obecnie w części jako gabinet figur woskowych, a w drugiej części eksponowane są przedmioty z lapidarium.

</doc>
<doc id="3671238" url="https://pl.wikipedia.org/wiki?curid=3671238" title="Mieczysław Warmski">
Mieczysław Warmski

Mieczysław Stefan Warmski (ur. 30 kwietnia 1855 w Przemyślu, zm. 20 marca 1916 w Krakowie) – polski nauczyciel, historyk oświaty.
Urodził się 30 kwietnia 1855 w Przemyślu. Ukończył studia historyczne na Uniwersytecie Jagiellońskim uzyskując stopień doktora. Podjął pracę nauczyciela od 24 września 1879. 24 września 1879 został mianowany zastępcą nauczyciela w Gimnazjum w Przemyślu, uczył języka niemieckiego, historii, geografii. Egzamin zawodowy złożył 23 maja 1883. Został mianowany nauczycielem rzeczywistym 21 lipca 1888. Został mianowany dyrektorem szkoły 1 września 1904. Później był profesorem II Gimnazjum we Lwowie. W 1904 został dyrektorem II Gimnazjum w Rzeszowie i sprawował to stanowisko w kolejnych latach. Od 1911 do 1912 był dyrektorem Prywatnego Gimnazjum Realnego w Przeworsku.
Był jednym z pierwszych członków Towarzystwa Nauczycieli Szkół Wyższych. Działał jako delegat Towarzystwa im. Stanisława Staszica.
Zmarł 20 marca 1916 w Krakowie. Został pochowany na Cmentarzu Rakowickim w Krakowie (kwatera XXIa).

</doc>
<doc id="3671248" url="https://pl.wikipedia.org/wiki?curid=3671248" title="Marcin Gruchała">
Marcin Gruchała

Marcin Gruchała (ur. 17 grudnia 1971 w Wejherowie) – polski lekarz, specjalista w zakresie chorób wewnętrznych i kardiologii, profesor nauk medycznych. W latach 2012–2016 prorektor Gdańskiego Uniwersytetu Medycznego, rektor tej uczelni w kadencjach 2016–2020 i 2020–2024. Przewodniczący Konferencji Rektorów Akademickich Uczelni Medycznych (KRAUM) w kadencji 2020–2024.
Życiorys.
Ukończył w 1996 studia na Wydziale Lekarskim Akademii Medycznej w Gdańsku. Stopień naukowy doktora otrzymał w 2000 na podstawie pracy pt. "Rola polimorfizmu genów układu renina-angiotensyna-aldosteron, przedsionkowego czynnika natriuretycznego oraz glikoprotein płytkowych w chorobie niedokrwiennej serca", przygotowanej pod kierunkiem profesora Andrzeja Rynkiewicza. Stopień doktora habilitowanego uzyskał w 2006 na podstawie dorobku naukowego i rozprawy zatytułowanej "Wewnątrznaczyniowy transfer genów do ściany tętnicy szyjnej królika przy pomocy wirusów zapalnych związanych z adenowirusami i wektorów adenowirusowych". Specjalizował się zawodowo w zakresie chorób wewnętrznych i kardiologii. W 2016 otrzymał tytuł profesora nauk medycznych.
Związany zawodowo z macierzystą uczelnią, przekształconą w Gdański Uniwersytet Medyczny – początkowo jako doktorant w I Klinice Chorób Serca, następnie od 2000 kolejno jako asystent i adiunkt. W 2010 powołany na stanowisko profesora nadzwyczajnego.
W 1996 odbył trzymiesięczny staż kliniczny w Thoraxcenter w ramach szpitala uniwersyteckiego w Rotterdamie. Staż podoktorski odbywał w latach 2001–2002 w jednym z instytutów Uniwersytetu Wschodniej Finlandii w Kuopio, był stypendystą Fundacji na rzecz Nauki Polskiej. Główne zainteresowania naukowe i kliniczne to: choroba wieńcowa, niewydolność serca, transplantacja serca i mechaniczne wspomaganie krążenia, czynniki genetyczne oraz środowiskowe rozwoju miażdżycy i jej powikłań, hipercholesterolemia rodzinna.
Wieloletni opiekun Studenckiego Koła Naukowego. W latach 2008–2016 zasiadał w senackiej komisji ds. budżetu i finansów. Pełnił funkcję pełnomocnika rektora ds. budowy Centrum Medycyny Nieinwazyjnej.
W latach 2012–2016 zajmował stanowisko prorektora GUMed ds. studenckich. Od 2013 kierownik I Katedry i Kliniki Kardiologii GUMed. 4 kwietnia 2016 został wybrany na rektora Gdańskiego Uniwersytetu Medycznego w kadencji 2016–2020 (od 1 września 2016). 26 maja 2020 uzyskał reelekcję na drugą kadencję. W tym samym roku został wybrany na przewodniczącego Konferencji Rektorów Akademickich Uczelni Medycznych (KRAUM) w kadencji 2020–2024.

</doc>
<doc id="3671249" url="https://pl.wikipedia.org/wiki?curid=3671249" title="Wydział Nauk Społecznych Katolickiego Uniwersytetu Lubelskiego Jana Pawła II">
Wydział Nauk Społecznych Katolickiego Uniwersytetu Lubelskiego Jana Pawła II

Wydział Nauk Społecznych Katolickiego Uniwersytetu Lubelskiego Jana Pawła II – jeden z dziewięciu wydziałów Katolickiego Uniwersytetu Lubelskiego Jana Pawła II. Ma siedzibę w Lublinie.
Historia.
Wydział powstał w 1980. Dużą rolę w procesie tworzenia i rozwoju Wydziału odegrali m.in. ks. Joachim Kondziela, ks. prof. Władysław Piwowarski, prof. Jan Turowski, prof. Adam Biela, prof. Zbigniew Zaleski.

</doc>
<doc id="3671251" url="https://pl.wikipedia.org/wiki?curid=3671251" title="AS Real Bamako">
AS Real Bamako

Association Sportive du Réal de Bamako – malijski klub piłkarski grający w Malien Première Division, mający siedzibę w mieście Bamako.
Stadion.
Swoje domowe mecze klub rozgrywa na stadionie o nazwie Stade Modibo Keïta w Bamako, który może pomieścić 25 000 widzów.

</doc>
<doc id="3671255" url="https://pl.wikipedia.org/wiki?curid=3671255" title="Dollymount">
Dollymount

Dollymount (irl. "Cnocán Doirinne") – dzielnica Dublina w Irlandii. W Dollymount ok. 4 km na północ od Zatoki Dublińskiej znajduje się plaża Dollymount Strand o długości około 5 km. Jest ona popularnym miejscem puszczania latawców.

</doc>
<doc id="3671256" url="https://pl.wikipedia.org/wiki?curid=3671256" title="Real Bamako">
Real Bamako



</doc>
<doc id="3671258" url="https://pl.wikipedia.org/wiki?curid=3671258" title="Tortricoidea">
Tortricoidea



</doc>
<doc id="3671261" url="https://pl.wikipedia.org/wiki?curid=3671261" title="Wojewódzki Ośrodek Kultury i Sztuki &quot;Stara Ochronka&quot; w Bydgoszczy">
Wojewódzki Ośrodek Kultury i Sztuki &quot;Stara Ochronka&quot; w Bydgoszczy



</doc>
<doc id="3671265" url="https://pl.wikipedia.org/wiki?curid=3671265" title="Izba Gospodarcza „Śląsk”">
Izba Gospodarcza „Śląsk”

Izba Gospodarcza „Śląsk” – izba gospodarcza jest organizacją samorządu gospodarczego, zrzeszającą podmioty gospodarcze przede wszystkim z Górnego i Dolnego Śląska. Jej pierwsza nazwa brzmiała: Międzywojewódzka Izba Gospodarcza „Śląsk”, powołana została do życia przez struktury Mniejszości Niemieckiej w roku 1993, a jej pierwszą siedzibą były Strzelce Opolskie. Izba jest organizacją wspierającą i współuczestniczącą w działaniach na rzecz rozwoju przedsiębiorczości i wszelkich inicjatyw gospodarczych na Śląsku. Izba posiada osobowość prawną na podstawie ustawy z dnia 30 maja 1989 roku o izbach gospodarczych (Dz.U. z 1989 roku, nr 35 poz. 195) i własnego Statutu.
W kadencji 2018–2022 prezesem Izby jest Claudius Badura.
Firmy członkowskie.
IG „Śląsk” zrzesza ponad 200 przedsiębiorstw. Izba organizuje dla swoich członków liczne szkolenia, spotkania i inne przedsięwzięcia. Firmy członkowskie mają dostęp do bazy pozostałych członków i mogą nawiązywać wzajemne kontakty biznesowe, a także oferowane im są zniżki na usługi Izby. Izba jest również organizatorem dwóch, odbywających się naprzemiennie imprez – Gali Biznesu i Balu Przedsiębiorców.
Współpraca międzynarodowa.
Izba posiada bardzo dobre kontakty międzynarodowe z organizacjami i instytucjami okołobiznesowymi oraz firmami, tradycyjnie już najlepsze z Niemcami i Republiką Czeską, a także z większości krajów Unii Europejskiej i spoza niej. Izba jest członkiem międzynarodowej Unii Izb Odra-Łaba. W latach 2013-2015 Izba realizowała również duży polsko-czeski projekt transgraniczny skierowany na wzmocnienie współpracy gospodarczej na pograniczu polsko-czeskim.
Nagrody i wyróżnienia.
IGŚ przyznaje w kilku kategoriach podczas swojej Gali Biznesu nagrodę „Firma Roku”, która jest jedną z najbardziej prestiżowych nagród biznesowych w regionie.

</doc>
<doc id="3671268" url="https://pl.wikipedia.org/wiki?curid=3671268" title="Seria GP3 - Sochi 2015">
Seria GP3 - Sochi 2015

Runda GP3 na torze Autodromo Nazionale di Monza – siódma runda mistrzostw serii GP3 w sezonie 2015.
Wyniki.
Kwalifikacje.
Źródło: gp3series.com
Wyścig 1.
Wyścig.
Źródło: Wyprzedź Mnie!
Wyścig 2.
Wyścig.
Źródło: Wyprzedź Mnie!

</doc>
<doc id="3671269" url="https://pl.wikipedia.org/wiki?curid=3671269" title="Młyn &quot;Amerykanka&quot; w Wieluniu">
Młyn &quot;Amerykanka&quot; w Wieluniu



</doc>
<doc id="3671271" url="https://pl.wikipedia.org/wiki?curid=3671271" title="Antoni Zabielski">
Antoni Zabielski

Antoni Hieronim Dionizy Zabielski herbu Trzaska (ur. 8 września 1842 w Sokołowie, zm. 1916 w Przeworsku) – powstaniec styczniowy, właściciel ziemski, urzędnik.
Życiorys.
Urodził się 8 września 1842 w Sokołowie w Królestwie Polskim. Został praktykantem gospodarczym. Od 1861 działał w ruchu niepodległościowym. Był członkiem i wysłannikiem Komitetu Centralnego, jednym z organizatorów powstania styczniowego 1863, sformował wówczas oddział kosynierów, którego był początkowo dowódcą. Następnie służył jako setnik, szeregowiec w strzelcach, Żuawach, jako porucznik kawalerii. Uczestniczył w walkach na ziemi hrubieszowskiej i zamojskiej biorąc udział w bitwach m.in. pod Lubartowem 22 na 23 stycznia, pod Markuszowem, pod Kurowem 24 stycznia. Od 30 stycznia 1863 służył w oddziale Leona Frankowskiego i Zdanowicza, biorąc udział w bitwach pod Kazimierzem nad Wisłą, pod Słupczą 8 lutego. Później walczył pod komendą Mariana Langiewicza i Morbitzera. Pod koniec kwietnia 1863 przeszedł granicę austriacką pod Baranami wraz z grupą powstańców dowodzonych przez Józefa Śmiechowskiego. Był internowany w Austrii, później aresztowany i zwolniony. W Galicji ukrywał się pod nazwiskiem Andrzej Poznański. Po amnestii ujawnił prawdziwe nazwisko i uznał poddaństwo austriackie. Podczas powstania utracił swój spory majątek, który posiadał wcześniej (był umniejszony po konfiskacie po powstaniu listopadowym 1831).
Został administratorem folwarków w Rogóżnie i Kosinie, należących do księcia Jerzego Lubomirskiego, którego poznał w powstaniu. Od 1901 był dyrektorem Kasy Zaliczkowej w Przeworsku.
Jego pierwszą żoną była Berta Rafeala z domu Lipsch, z którą miał pięcioro dzieci, w tym czterech synów: Stanisława (1880-1937, legionista, podpułkownik Wojska Polskiego), Antoni (służył w marynarce), Stefana (1887-1940, podpułkownik Wojska Polskiego, ofiara zbrodni katyńskiej), Zdzisława (także uczestnik I wojny światowej). W 1892 roku poślubił Julię Marię Lewkowicz.
Zmarł na początku kwietnia w Przeworsku w wieku 74 lat.
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami.

</doc>
<doc id="3671272" url="https://pl.wikipedia.org/wiki?curid=3671272" title="Barri Szarki">
Barri Szarki

Barri Szarki (arab. بري شرقي) – miasto w Syrii, w muhafazie Hama. W 2004 roku liczyło 4172 mieszkańców.

</doc>
<doc id="3671275" url="https://pl.wikipedia.org/wiki?curid=3671275" title="Pomnik &quot;Pogromcom hitleryzmu&quot; w Wieluniu">
Pomnik &quot;Pogromcom hitleryzmu&quot; w Wieluniu



</doc>
<doc id="3671277" url="https://pl.wikipedia.org/wiki?curid=3671277" title="Tall at-Tut">
Tall at-Tut

Tall at-Tut (arab. تل التوت) – miejscowość w Syrii, w muhafazie Hama. W 2004 roku liczyła 1923 mieszkańców.

</doc>
<doc id="3671278" url="https://pl.wikipedia.org/wiki?curid=3671278" title="Akasz">
Akasz

Akasz (arab. عكش) – miejscowość w Syrii, w muhafazie Hama. W 2004 roku liczyła 1167 mieszkańców.

</doc>
<doc id="3671281" url="https://pl.wikipedia.org/wiki?curid=3671281" title="Gibsmere">
Gibsmere

Gibsmere – przysiółek w Anglii, w Nottinghamshire. Leży 17.8 km od miasta Nottingham i 178.5 km od Londynu. Gibsmere jest wspomniana w Domesday Book (1086) jako "Gipesmare".

</doc>
<doc id="3671283" url="https://pl.wikipedia.org/wiki?curid=3671283" title="Abu Hubajlat">
Abu Hubajlat

Abu Hubajlat (arab. أبو حبيلات) – wieś w Syrii, w muhafazie Hama. W 2004 roku liczyła 299 mieszkańców.

</doc>
<doc id="3671284" url="https://pl.wikipedia.org/wiki?curid=3671284" title="Abu Hanaja (Hama)">
Abu Hanaja (Hama)

Abu Hanaja (arab. أبو حنايا) – miejscowość w Syrii, w muhafazie Hama. W 2004 roku liczyła 1157 mieszkańców.

</doc>
<doc id="3671285" url="https://pl.wikipedia.org/wiki?curid=3671285" title="Clifton (dzielnica Bristolu)">
Clifton (dzielnica Bristolu)



</doc>
<doc id="3671289" url="https://pl.wikipedia.org/wiki?curid=3671289" title="Komin Pokutników">
Komin Pokutników

Komin Pokutników (, , ) – komin w północno-wschodniej ścianie Buczynowej Strażnicy w polskich Tatrach Wysokich. Ma długość około 400 m i wylot w Dolince Buczynowej. Prowadzi nim droga wspinaczkowa (V, miejscami V+ stopień trudności w skali trudności UIAA). Po raz pierwszy przeszedł ją znany taternik Jan Długosz. Przejście to opisał w tomie opowiadań pt. "Komin Pokutników". Obecnie komin ten i w ogóle drogi wspinaczkowe na zachodniej ścianie wznoszącej się nad Dolinką Buczynową są przez taterników odwiedzane bardzo rzadko.

</doc>
<doc id="3671292" url="https://pl.wikipedia.org/wiki?curid=3671292" title="XXV Spadochronowe Mistrzostwa Polski konkurencje klasyczne – Gliwice 1981">
XXV Spadochronowe Mistrzostwa Polski konkurencje klasyczne – Gliwice 1981

 XXV Spadochronowe Mistrzostwa Polski konkurencje klasyczne – Gliwice 1981 – odbyły się 5–9 września 1981 roku na gliwickim lotnisku. Gospodarzem Mistrzostw był Aeroklub Gliwicki wraz z sekcją spadochronową, a organizatorem Aeroklub Polski. Do dyspozycji skoczków były samoloty An-2. Skoki wykonywano z wysokości 1200 metrów i opóźnieniem 5 sekund oraz 2000 m, opóźnienie 25 sekund. Kierownikiem Mistrzostw i jednocześnie Aeroklubu Gliwickiego był mgr inż. Tadeusz Strzelczyk.
Rozegrane kategorie.
Zawody rozegrano w sześciu kategoriach spadochronowych:
Uczestnicy.
W Mistrzostwach brało udział 51 zawodników, 10 zawodniczek i 41 zawodników z 25 Aeroklubów regionalnych . Wszystkie ekipy wojskowe skakały na spadochronach typu: "Skrzydło".

</doc>
<doc id="3671294" url="https://pl.wikipedia.org/wiki?curid=3671294" title="Marcin Wrzosek">
Marcin Wrzosek

Marcin Wrzosek (ur. 14 października 1987 w Bydgoszczy) – polski zawodnik MMA wagi piórkowej oraz lekkiej. Były zawodnik organizacji PLMMA, KSW, FEN i Cage Warriors. W latach 2016–2017 międzynarodowy mistrz KSW w wadze piórkowej.
Kariera MMA.
Początki kariery.
W zawodowych mieszanych sztukach walki zadebiutował 1 października 2011 na gali „STC – Bydgoszcz vs. Toruń”, na której wygrał z Damianem Domachowskim przez TKO (ciosy pięściami) w drugiej rundzie.
Pierwszą porażkę zanotował z rąk Brytyjczyka, Nada Narimaniego na gali „Fight UK 8”, która odbyła się 28 września 2013 w Leicestershire. Po bradzo wyrównanej walce przegrał przez niejednogłośną decyzje.
24 kwietnia 2015 zadebiutował w federacji FEN w starciu z Robertem Rajewskim Jr. podczas gali „FEN 7: Real Combat”, mająca miejsce w Bydgoszczy (24.04.2015). "Polski Zombie" walkę zwyciężył przez TKO w drugiej rundzie.
Jako pierwszy Polak w historii brał udział w amerykańskim reality show „The Ultimate Fighter”. W Ultimate Fighting Championship zanotował jedną walkę, która przegrał przez decyzję z Amerykaninem, Julianem Erosą.
KSW.
5 marca 2016 podczas studia przed galą „KSW 34: New Order” federacja KSW poinformowała o zakontraktowaniu Wrzoska. W debiucie dla federacji KSW po niesamowicie emocjonującej walce pokonał Filipa Wolańskiego, tym samym zapewniając sobie prawo walki o pas międzynarodowego mistrza KSW w wadze piórkowej.
3 grudnia 2016 na gali „KSW 37: Circus of Pain” zawalczył z aktualnym mistrzem KSW wadze piórkowej Arturem Sowińskim i wygrał przez TKO (przerwanie przez lekarza), odbierając tytuł przeciwnikowi.
27 maja 2017 na „KSW 39: Colosseum” przegrał jednogłośnie na punkty z Brazylijczykiem reprezentującym Japonię Kleberem Koike Erbstem i stracił tytuł wagi piórkowej.
11 lipca 2020 podczas gali „KSW 53: Reborn” przegrał jednogłośnie z byłym mistrzem wagi półśredniej Borysem Mańkowskim.
Inne formuły.
Boks.
26 września 2021 podczas drugiej konferencji do gali "Fame 11" ogłoszono bokserski pojedynek Wrzoska z Kasjuszem „Don Kasjo” Życińskim na termin 20 listopada, jako walkę wieczoru kolejnej gali ("Fame 12"). Walkę w Gdańsko-Sopockiej Ergo Arenie po sześciu rundach jednogłośnie zwyciężył "Don Kasjo".
Podczas gali "Fame 15: Zemsta", która odbyła się 27 sierpnia 2022 skrzyżował rękawice z trenującym w przeszłości boks raperem, Mariuszem „Sariusem” Gollingiem. Walkę zwyciężył decyzją jednogłośną (30-24, 30-24. 30-25).
MMA na gołe pięści.
3 marca 2022 organizacja walk na gołe pięści – Wotore, ogłosiła występ Wrzoska podczas ich piątej numerowanej gali. Z czasem jak się okazało został ogłoszony jego rywal, pochodzący z Czarnogóry – Vaso Bakočević. 29 kwietnia 2022 Wrzosek wygrał przez TKO, rozbijając uderzeniami głową oraz łokciami w parterze przeciwnika. 
Kick-boxing.
19 maja 2022 konkurencyjna federacja typu freak show fight – Prime Show MMA ogłosiła, że Wrzosek zawalczy 9 lipca 2022 podczas drugiej gali Prime. Jakiś czas później, ta sama organizacja przedstawiła fanom starcie Marcina „Polish Zombie” Wrzoska z raperem Gabrielem „Arabem” Al-Sulwim na zasadach MMA. 4 lipca na drugiej konferencji promującą galę "Prime 2: Kosmos" Kasjusz „Don Kasjo” Życiński, (były rywal Wrzoska oraz twarz Prime Show MMA), przekazał informację, że raper wypadł z karty walk, a jego miejsce w walce z Wrzoskiem zastąpi ważący blisko 150 kg Piotr Kałuski, znany z brytyjskiego filmu na platformie Netflix – Oszusta z Tindera. Walka odbyła się w kick-boxingu na zasadach K-1, a zwyciężył ją w drugiej rundzie przez TKO Wrzosek. 
3 lutego 2023 podczas gali "Fame MMA 17" skonfrontował się z byłym hokeistą, a obecnym trenerem personalnym, Piotrem „Szelim" Szeligą. Wrzosek tą walkę przegrał w pierwszej rundę przez TKO – kontuzję ręki.
Życie prywatne.
Jest współprowadzącym programu 'Klatka po Klatce' na portalu Wirtualna Polska, wraz z Arturem Mazurem. Od 6 marca 2020 pełnił rolę trenera w programie telewizyjnym typu reality show „Tylko Jeden”, by pomóc zawodnikom w przygotowaniach o kontrakt z KSW. W 2020 wystąpił gościnnie w serialu telewizyjnym „Pierwsza Miłość”, gdzie wcielił się w postać więźnia „Żyłkę”. Aktualnie w związku, ma narzeczoną, dyrektorkę klubów Xtreme Fitness - Violettę Klamińską. W przeszłości jego życiową partnerką była zawodniczka bikini fitness, Anita Bekus.

</doc>
<doc id="3671301" url="https://pl.wikipedia.org/wiki?curid=3671301" title="CARA Brazzaville">
CARA Brazzaville

Club Athlétique Renaissance Aiglons Brazzaville (w skrócie CARA Brazzaville) – kongijski klub piłkarski grający w pierwszej lidze kongijskiej, mający siedzibę w mieście Brazzaville.
Stadion.
Swoje domowe mecze klub rozgrywa na stadionie o nazwie Stade Alphonse Massemba–Débat w Brazzaville, który może pomieścić 33 037 widzów.

</doc>
<doc id="3671303" url="https://pl.wikipedia.org/wiki?curid=3671303" title="Stadion im. 1 Maja w Pjongjangu">
Stadion im. 1 Maja w Pjongjangu



</doc>
<doc id="3671307" url="https://pl.wikipedia.org/wiki?curid=3671307" title="Bratonci">
Bratonci

Bratonci (węg.: "Murabaráti", niem.: "Neuhof") – miejscowość w Słowenii w gminie Beltinci.

</doc>
<doc id="3671308" url="https://pl.wikipedia.org/wiki?curid=3671308" title="Dokležovje">
Dokležovje

Dokležovje (węg: "Murahely" lub "Deklezs", dialekt prekmurski: "Dekležovje", niem.: "Neufellsdorf") – miejscowość w Słowenii w gminie Beltinci.

</doc>
<doc id="3671309" url="https://pl.wikipedia.org/wiki?curid=3671309" title="Gančani">
Gančani

Gančani (węg:: "Lendvarózsavölgy") – miejscowość w Słowenii w gminie Beltinci.

</doc>
<doc id="3671310" url="https://pl.wikipedia.org/wiki?curid=3671310" title="Ižakovci">
Ižakovci

Ižakovci (dialekt prekmurski: "Ižekofci", węg.: "Murasziget") – miejscowość w Słowenii w gminie Beltinci.

</doc>
<doc id="3671311" url="https://pl.wikipedia.org/wiki?curid=3671311" title="Lipa (gmina Beltinci)">
Lipa (gmina Beltinci)

Lipa (węg.: "Kislippa") – miejscowość w Słowenii w gminie Beltinci.

</doc>
<doc id="3671312" url="https://pl.wikipedia.org/wiki?curid=3671312" title="Lipovci">
Lipovci

Lipovci (węg.: "Hársliget") – miejscowość w Słowenii w gminie Beltinci.

</doc>
<doc id="3671313" url="https://pl.wikipedia.org/wiki?curid=3671313" title="Melinci">
Melinci

Melinci (węg.: "Muramelence") – miejscowość w Słowenii w gminie Beltinci.

</doc>
<doc id="3671319" url="https://pl.wikipedia.org/wiki?curid=3671319" title="Centrum Laserowych Technologii Metali Politechniki Świętokrzyskiej i PAN">
Centrum Laserowych Technologii Metali Politechniki Świętokrzyskiej i PAN



</doc>
<doc id="3671320" url="https://pl.wikipedia.org/wiki?curid=3671320" title="CLTM">
CLTM



</doc>
<doc id="3671323" url="https://pl.wikipedia.org/wiki?curid=3671323" title="Étoile du Congo">
Étoile du Congo

Étoile du Congo – kongijski klub piłkarski grający w pierwszej lidze kongijskiej, mający siedzibę w mieście Brazzaville.
Stadion.
Swoje domowe mecze klub rozgrywa na stadionie o nazwie Stade Alphonse Massemba-Débat w Brazzaville, który może pomieścić 33 037 widzów.

</doc>
<doc id="3671324" url="https://pl.wikipedia.org/wiki?curid=3671324" title="Étoile du Congo Brazzaville">
Étoile du Congo Brazzaville



</doc>
<doc id="3671326" url="https://pl.wikipedia.org/wiki?curid=3671326" title="Zofia Domosławska">
Zofia Domosławska

Zofia Domosławska (ur. 1 czerwca 1898 w Mormolówce pod Kijowem, zm. 25 września 1939 w Warszawie) – polska lekarka i działaczka sportowa.
Była lekarzem sportowym i działaczką polskiego sportu kobiecego w okresie międzywojennym. Członkini AZS Warszawa. Prezeska Warszawskiego Klubu Wioślarskiego. W latach 1927-1939 członkini Rady Naukowej Wychowania Fizycznego. Od 1937 do 1939 członkini zarządu Polskiego Komitetu Olimpijskiego. Była autorką prac naukowych na temat wpływu sportu wyczynowego na organizm kobiety. 
We wrześniu 1939 pracowała w ambulatorium Szpitala Dzieciątka Jezus w Warszawie, gdzie pełniła rolę komendantki punktu ratowniczo-sanitarnego. Podczas jednego z bombardowań zginęła pod gruzami tej placówki. Odznaczono ją Krzyżem Walecznych.

</doc>
<doc id="3671328" url="https://pl.wikipedia.org/wiki?curid=3671328" title="Mr. Lennon (album Universe)">
Mr. Lennon (album Universe)

Mr. Lennon – jedenasty album grupy Universe wydany w 2000 roku, przez wytwórnię Silverton. Tytułowy utwór – „Mr. Lennon”, został nagrany w nowej aranżacji i z nieco zmodyfikowanym tekstem. Do tego utworu powstał również teledysk.
Twórcy.
Nagrań dokonano w Music Projects Studio w Katowicach.

</doc>
<doc id="3671329" url="https://pl.wikipedia.org/wiki?curid=3671329" title="Polimeryzacja addycyjna">
Polimeryzacja addycyjna

Polimeryzacja addycyjna – polimeryzacja, zwykle alkenów, polegająca na łączeniu się monomerów w reakcji addycji, często z udziałem rodników. Jest to używany w przeszłości termin, który obejmował poliaddycję oraz polimeryzację łańcuchową, ale z wyłączeniem polikondensacyjnej polimeryzacji łańcuchowej.
Zmiany w podejściu do terminologii spowodowały pewne niejednoznaczności w stosowanych definicjach. Zazwyczaj uważano, że w polimeryzacji poliaddycyjnej, zgodnie z ogólną definicją polimeryzacji ze związku małocząsteczkowego (monomeru) powstaje związek wielocząsteczkowy (polimer), przy czym pod względem składu chemicznego polimer stanowi wielokrotność monomeru, który ulega przekształceniu najczęściej wskutek zerwania wiązania podwójnego i nie wydzielają się przy tym żadne produkty uboczne. Jednak niekiedy polimeryzacja addycyjna była utożsamiana z poliaddycją, w której łączenie się monomerów przebiegało bez wysycania wiązań podwójnych, lecz przez otwarcie pierścienia.
Reakcja ta nie ma charakteru reakcji równowagowej. Wzór powtarzalnej jednostki polimeru addycyjnego jest taki sam jak monomeru. Polimeryzacja addycyjna ma charakter łańcuchowy.
Produkt reakcji, łańcuch kowalencyjnie związanych monomerów, jest polimerem. Najprostszym polimerem addycyjnym jest polietylen (PE), , który składa się z długich łańcuchów jednostek . Cząsteczki wielu polimerów zawierają liczne odgałęzienia, które są łańcuchami bocznymi wyrastającymi ze środkowych punktów głównego łańcucha.
W przemyśle tworzyw syntetycznych rozwinęła się produkcja polimerów addycyjnych otrzymywanych z licznych monomerów o ogólnym wzorze , w którym X oznacza pojedynczy atom (np. Cl w chlorku winylu, ) lub grupę atomów (np. w propenie). Z tych podstawionych alkenów otrzymuje się polimery o wzorze , do których zaliczamy poli(chlorek winylu) (PCW), i polipropylen, . Różnią się one wyglądem, sztywnością, przejrzystością i odpornością na czynniki atmosferyczne. Obecnie synteza tych polimerów zaliczana jest do grupy reakcji polimeryzacji łańcuchowej.
Przykładem polimeryzacji addycyjnej zaliczanej obecnie do poliaddycji jest reakcja otrzymywania poliuretanów w wyniku addycji dioli do diizocyjanianów:
Wiele polimerów addycyjnych można ponownie przetwarzać i wykorzystywać (poddawać recyklingowi) przez stopienie i ponowne tłoczenie. Kod do recyklingu na dnie plastikowego pojemnika wskazuje, z jakiego polimeru został on wykonany.

</doc>
<doc id="3671330" url="https://pl.wikipedia.org/wiki?curid=3671330" title="Katechizm polskiego dziecka (zbiór wierszy)">
Katechizm polskiego dziecka (zbiór wierszy)

Katechizm polskiego dziecka – zbiór wierszy patriotycznych dla dzieci autorstwa Władysława Bełzy opublikowany w 1900 roku.
Zbiór zawiera tytułowy wiersz "Katechizm polskiego dziecka", zaczynający się od słów „Kto ty jesteś? - Polak mały”. Wiersz ten jako jedyny z całej twórczości poety przetrwał próbę czasu i do dziś jest powszechnie znany.

</doc>
<doc id="3671333" url="https://pl.wikipedia.org/wiki?curid=3671333" title="Franciszek Deák">
Franciszek Deák



</doc>
<doc id="3671344" url="https://pl.wikipedia.org/wiki?curid=3671344" title="Turdinus">
Turdinus

Turdinus – rodzaj ptaka z rodziny dżunglaków (Pellorneidae).
Zasięg występowania.
Rodzaj obejmuje gatunki występujące w Azji Południowo-Wschodniej.
Morfologia.
Długość ciała 18–21,5 cm; masa ciała 52–71,5 g.
Systematyka.
Etymologia.
"Turdinus": nowołac. "turdinus" „jak drozd”, od łac. "turdus" „drozd”.
Podział systematyczny.
Do rodzaju należą następujące gatunki:

</doc>
<doc id="3671346" url="https://pl.wikipedia.org/wiki?curid=3671346" title="Mindaugas Veržbickas">
Mindaugas Veržbickas

Mindaugas Veržbickas (ur. 8 września 1990 w Wiłkomierzu) – litewski zawodnik MMA oraz judoka walczący w kategorii półśredniej. Brązowy medalista Mistrzostw Litwy w judo w kat. U20 z 2008. Od 2017 zawodnik ACB (ACA).
Kariera.
Stylem bazowym Litwina jest judo. Amatorsko stoczył 2 walki (obie wygrał). Swoje zwycięskie walki kończy przed czasem. 4-krotnie nokautował swoich rywali, zaś 9-krotnie przeciwnicy odklepywali.

</doc>
<doc id="3671347" url="https://pl.wikipedia.org/wiki?curid=3671347" title="Walter Diemer">
Walter Diemer

Walter Diemer (ur. 8 stycznia 1904 w Filadelfii, zm. 9 stycznia 1998 w Lancaster) – amerykański wynalazca, pracownik Fleer Corporation i twórca pierwszej użytecznej balonowej gumy do żucia (1928).

</doc>
<doc id="3671348" url="https://pl.wikipedia.org/wiki?curid=3671348" title="Mięsień podłużny dolny">
Mięsień podłużny dolny

Mięsień podłużny dolny "(musculus longitudinalis inferior)" – jeden z mięśni wewnętrznych języka.
Biegnie w głębi języka od wierzchołka do nasady i stanowi przedłużenie mięśnia podłużnego górnego na powierzchnię dolną języka. Z przodu biegnie między mięśniem bródkowo-językowym a rylcowo-językowym, z tyłu między bródkowo-językowym a gnykowo-językowym. Mięsień ten skraca język i opuszcza koniec języka wysuniętego. Otrzymuje włókna ruchowe od nerwu podjęzykowego.

</doc>
<doc id="3671351" url="https://pl.wikipedia.org/wiki?curid=3671351" title="Wsiewołod Koczetow">
Wsiewołod Koczetow

Wsiewołod Anisimowicz Koczetow (ros. Все́волод Ани́симович Ко́четов, ur. w Nowogrodzie, zm. 4 listopada 1973 w Moskwie) – radziecki pisarz.
Życiorys.
W 1931 ukończył technikum rolnicze, pracował jako agronom i robotnik stoczni okrętowej, od 1934 pracownik prasy, a 1941-1945 pracownik gazet Frontu Leningradzkiego. Od 1944 należał do WKP(b), 1955-1959 był redaktorem naczelnym „Literaturnoj Gaziety”, później do końca życia redaktorem naczelnym pisma „Oktiabr”. W 1946 wydał powieść "Na newskich razwalinach", a w 1947 "Priedmiestje" poświęcone wydarzeniom wielkiej wojny ojczyźnianej, później napisał powieści poświęcone życiu na wsi - "Kamu swietit sołnce" (1949), "Pod niebom Rodiny" (1951) i "Żurbiny" (1952) (zekranizowaną w 1954 jako "Bolszaja Siemlja"). W 1954 wydał powieść "Mołodost s nami" poświęconą młodym przedstawicielom nauki społecznej, 1958 powieść "Bratja Jerszowy", 1961 "Sekrietar Obkoma" (1961 zekranizowaną), 1967 powieść "Ugol' nadenija" (1970 zekranizowana), a 1969 "Czego że ty chocziesz'?". Od 25 lutego 1956 do 29 marca 1966 był członkiem Centralnej Komisji Rewizyjnej KPZR. Popełnił samobójstwo. Został pochowany na Cmentarzu Nowodziewiczym.
Odznaczenia.
I medale.

</doc>
<doc id="3671354" url="https://pl.wikipedia.org/wiki?curid=3671354" title="Frank H. Fleer">
Frank H. Fleer

Frank H. Fleer (ur. 9 lipca 1857, zm. 31 października 1921) – amerykański przedsiębiorca, w latach 1880. jeden z pionierów sprzedaży gum w automatach, w 1906 roku twórca pierwszej (nieudanej) receptury gumy do żucia. W 1909 roku sprzedał firmę przedsiębiorstwu Sen-Sen Company, a cztery lata później wrócił do branży, zakładając nową firmę Frank H. Fleer Corporation.

</doc>
<doc id="3671355" url="https://pl.wikipedia.org/wiki?curid=3671355" title="Nina Luyer">
Nina Luyer

Nina Luyer (ur. 6 sierpnia 1998 w Wiener Neustadt) – austriacka lekkoatletka, skoczkini wzwyż.
Srebrna medalistka (w drużynie) igrzysk europejskich (2015) – indywidualnie była 8. w skoku wzwyż.
Odpadła w eliminacjach podczas kwalifikacji do igrzysk olimpijskich młodzieży (2014) i mistrzostw świata juniorów młodszych (2015).
Mistrzyni Austrii w kategoriach młodzików (także w pchnięciu kulą), kadetów oraz juniorów.

</doc>
<doc id="3671358" url="https://pl.wikipedia.org/wiki?curid=3671358" title="John Colgan (przedsiębiorca)">
John Colgan (przedsiębiorca)

John Colgan (ur. 18 grudnia 1840 w Louisville, zm. 1 lutego 1916 tamże) – amerykański farmaceuta i przedsiębiorca, twórca pierwszej aromatyzowanej gumy do żucia aromatyzowanej mieszanką na bazie balsamu z naciętych pni woniawca balsamowego. Od 1891 roku sprzedał aptekę, zajmując się wyłącznie produkcją gumy. W 1910 roku opatentował system maszynowego porcjowania gumy.

</doc>
<doc id="3671359" url="https://pl.wikipedia.org/wiki?curid=3671359" title="Józef Mikołajczyk">
Józef Mikołajczyk

Józef Mikołajczyk – ps. „Marcin” (ur. 1912 w Kielcach, zginął 4 lutego 1944 tamże) – żołnierz Armii Krajowej, podporucznik.
Pochodził z Niewachlowa, syn Piotra Mikołajczyka i Katarzyny z domu Detka, rodzeństwo: brat Stanisław, zginął w Oświęcimiu, siostra Maria, siostra Stanisława zmarła w 2015, przeżywszy 90 lat, siostra Zofia zmarła, obie pochowane na cmentarzu w Kostomłotach, siostra Józefa.
Założyciel i dowódca oddziału dywersyjnego Obwodu Kieleckiego Armii Krajowej. Zastrzelony 4 lutego 1944 przez hitlerowców. Pochowany na Cmentarzu Starym w Kielcach. Odznaczony pośmiertnie Krzyżem Virtuti Militari.

</doc>
<doc id="3671360" url="https://pl.wikipedia.org/wiki?curid=3671360" title="Józef Chorąży">
Józef Chorąży

Józef Stanisław Chorąży (ur. 1854 w Krakowie, zm. 30 listopada 1910 tamże) – major C. K. Armii.
Życiorys.
Józef Stanisław Chorąży urodził się w 1854 w Krakowie. Był synem Wojciecha, lekarza wojskowego, zaś lego matka wywodziła się z rodziny Leszczyńskich. Ukończył naukę w Wyższej Szkole Realnej w St. Pölten oraz kształcenie w szkole wojskowej w Wiener Neustadt. Od 1876 w stopniu porucznika był przydzielony do 56 pułku piechoty. Potem służył w szeregach 55 pułku piechoty i 13 pułku piechoty. W stopniu kapitana został przeniesiony do komendy placu w Krakowie, gdzie do końca życia służył w stopniu majora. 
Był powszechnie ceniony. Wspierał szpital oo. Bonifratrów i Harmonę w Krakowie. Był żonaty z Erwiną, córką pułkownika Wacława Kochańczyka, komendanta placu w Krakowie. Zmarł 30 listopada w wieku 55 lat. Został pochowany na Cmentarzu Rakowickim w Krakowie.

</doc>
<doc id="3671361" url="https://pl.wikipedia.org/wiki?curid=3671361" title="Stalag II B">
Stalag II B

Stalag II B Hammerstein – niemiecki nazistowski obóz jeniecki, który zlokalizowany był wśród lasów, na zachód od miasta Czarne na Pomorzu.
Historia.
Obóz dla jeńców rosyjskich znajdował się w tym miejscu już podczas I wojny światowej. Po dojściu do władzy Adolfa Hitlera zorganizowano w tym miejscu kolejny obóz, tym razem dla wrogów nazizmu, z czasem przekształcony w obóz koncentracyjny. Po rozpoczęciu II wojny światowej nastąpiło kolejne przekształcenie jednostki, tym razem w stalag dla jeńców wojennych. Początkowo byli to jeńcy polscy, których przymuszano do zrzeczenia się statusu jeńca i zatrudniano do pracy niewolniczej. Z czasem w obozie przetrzymywano również jeńców francuskich, belgijskich, holenderskich, amerykańskich, włoskich, radzieckich i innych. Więźniowie dwóch ostatnich narodowości przetrzymywani byli w obozie Ost (na południe od linii kolejowej nr 210), w bardzo ciężkich warunkach. Pozostałych więziono w obozie głównym Nord (na północ od linii kolejowej, bliżej miasta).
Baraki.
Murowane baraki obozu wznieśli w 1939 polscy jeńcy, którzy początkowo zamieszkiwali w namiotach. Baraki składały się z trzech zasadniczych pomieszczeń: części środkowej, która była umywalnią i dwóch części skrajnych, stanowiących sypialnie z pryczami o trzech poziomach. Podłogi były ceglane. W jednym z pomieszczeń mieściło się około 240 jeńców, a zatem w jednym baraku było ich około 480.
Kultura.
Więźniowie mogli wypisywać dwa listy i jedną kartkę pocztową miesięcznie. W obozie działała orkiestra i wydawano więźniarską gazetkę (nie dotyczyło to obozu Ost).
Pomnik.
Obecnie w miejscu obozu Nord stoi kamienny obelisk z tablicą o treści: Obok znajdują się pojedyncze nagrobki ofiar hitleryzmu, w tym żołnierzy Armii Czerwonej. Liczba ofiar na podstawie ekshumacji przeprowadzonych w 1968 była określana na 75 tys.

</doc>
<doc id="3671366" url="https://pl.wikipedia.org/wiki?curid=3671366" title="Elena Uhlig">
Elena Uhlig

Elena Uhlig (ur. 31 lipca 1975 w Düsseldorf) – niemiecka aktorka.

</doc>
<doc id="3671368" url="https://pl.wikipedia.org/wiki?curid=3671368" title="PRO8L3M">
PRO8L3M

PRO8L3M – polski zespół hip-hopowy, założony w 2013 w Warszawie przez producenta muzycznego DJ-a Piotra „DJ Steeza” Szulca i rapera Oskara Tuszyńskiego.
Historia.
Zespół zadebiutował w 2013 roku minialbumem "C30-C39", którego tytuł oznacza otwarcie szachowe zwane gambitem królewskim. Wydawnictwo ukazało się w nakładzie limitowanym do tysiąca egzemplarzy. Album promowany był teledyskiem do utworu „Tori Black”, którego autorem zdjęć jest Jan Holoubek.
Szerszej publiczności dali się poznać dzięki wydanemu w 2014 roku mixtape’owi "Art Brut". Wydawnictwo ma charakter materiału koncepcyjnego, jego warstwa muzyczna oparta jest na samplach z polskiej muzyki rozrywkowej lat 70. i 80. Płyta doceniona została przez krytyków, jak i również w środowiskach poza hip-hopowych. Tytułem nawiązuje do artystycznego ruchu art brut, w języku francuskim oznaczającym sztukę „surową, nieokrzesaną”. Mixtape promował teledysk do utworu „Jakby świat kończył się”, w którym wystąpili polska aktorka Aleksandra Hamkało i raper Sokół.
W 2014 roku otrzymali nagrodę „Nocne Marki” magazynu Aktivist w kategorii „Artysta Roku”. Także w 2014 roku odbyła się premiera filmu fabularnego „Pocztówki z Republiki Absurdu” w reżyserii Jana Holoubka, na potrzeby którego zespół napisał utwór pt. „Krzyk”, inspirowany samospaleniem żołnierza Armii Krajowej i filozofa, Ryszarda Siwca w 1968 roku.
Na początku 2016 roku zespół opublikował koncertowy teledysk do utworu „Stówa”. 1 czerwca, tego samego roku nakładem RHW Records ukazał się debiutancki album zespołu zatytułowany "PRO8L3M". Płytę poprzedził singel „2040”, którego prapremiera odbyła się na antenie Programu III Polskiego Radia. Do piosenki powstał teledysk nawiązujący do cyberpunkowych produkcji anime. Wcześniej, w maju, trzecie wydawnictwo zespołu trafiło do przedsprzedaży w edycji limitowanej do 4 tys. egzemplarzy. Również w maju odbyła się premiera drugiego singla z płyty, „Molly”. Piosenkę promował wideoklip, w którym główną rolę zagrał amerykański aktor Philip Lenkowsky. W ciągu miesiąca album pokrył się złotem, a w ciągu roku platyną.
1 czerwca 2017 roku na platformie YouTube udostępniony został utwór „2#17” zapowiadający kolejne wydawnictwo grupy – minialbum "Hack3d By GH05T 2.0", skłaniający do refleksji nad zagrożeniami płynącymi z korzystania z najnowszych technologii oraz będący swoistą kontynuacją poprzedniego materiału.
Kolejne wydawnictwo PRO8L3M "Ground Zero Mixtape" (2018) to surowy materiał, który powstał na bazie inspiracji breakcore, techno i trance z przełomu lat 90. i 2000.. Teledysk do pierwszego singla „Flary” w reżyserii Piotra Matejkowskiego, zdobył Grand Prix pierwszej edycji festiwalu wideoklipów PL Music Video Awards w Łodzi, nagrodę za najlepszy teledysk w kategorii „hip-hop” oraz nominację Berlin Music Video Awards 2018, Los Angeles Cinefest 2018, Phoenix Film Festival Melbourne 2018 czy Bucharest ShortCut Cinefest 2018. "Ground Zero Mixtape" jest pierwszym w historii albumem w formie mikstejpu nagrodzonym Fryderykiem.
Drugi długogrający album "Widmo" ukazał się 1 marca 2019 roku nakładem wytwórni RHW Records. Album pokrył się platyną w ciągu trzech tygodni od premiery, zadebiutował na 1. miejscu polskiej listy sprzedaży – OLiS oraz otrzymał nominację do Fryderyków 2020 w kategorii „Album roku hip-hop”. Trafił do sprzedaży na płycie CD oraz w limitowanym do 300 egzemplarzy nakładzie na dwóch 12" płytach gramofonowych. Materiał krąży wokół zagadnień współczesnej cywilizacji i jej pułapek, a tło stanowią degradacja środowiska i dewaluacja systemu wartości, w tym apokaliptyczne opowieści o nadchodzącym upadku zachodniej cywilizacji. Utwór “VI katastrofa” powstał we współpracy z WWF, a jego tekst zainspirowany był raportem i przewidywaniami organizacji. Dane wykorzystano również do wykreowania instalacji multimedialnej OUTPO5T, będącej innowacyjną formą przedpremierowego odsłuchu płyty. 
"Art Brut 2", ukazało się na początku marcu 2020 roku to swoista kontynuacja pierwszej odsłony krążka. Na "Art Brut 2" obecna rzeczywistość została przemieszana z przełomem lat 90. i 00., a w kontrze do futurystycznych wizji, znajdziemy tu obrazy z dorastania w czasach dzikiego kapitalizmu oraz życia w totalnym oderwaniu od współczesnej technologii. Premierze albumu ponownie towarzyszyło immersyjne doświadczenie, podczas którego można było przedpremierowo usłyszeć materiał jeszcze przed jego ukazaniem się. Zorganizowany na 2 tygodnie przed premierą albumu TEST DRIV3 zgromadził blisko 3 tysiące fanów PRO8L3M, a sam krążek już w 24h od uruchomienia preorderu sięgnął po złoto. 
W lipcu 2020 roku muzycy wspólnie z raperem Taco Hemingwayem założyli wydawnictwo muzyczne pod nazwą 2020.
Utwór „Strange Days” to pierwszy singiel promujący zapowiedziany na początek 2021 roku kolejny album zespołu "Fight Club". 

</doc>
<doc id="3671370" url="https://pl.wikipedia.org/wiki?curid=3671370" title="Park Ludowy">
Park Ludowy



</doc>
<doc id="3671371" url="https://pl.wikipedia.org/wiki?curid=3671371" title="William Wrigley Jr.">
William Wrigley Jr.

William Wrigley Jr. (ur. 30 września 1861 w Filadelfii, zm. 26 stycznia 1932 w Phoenix) – amerykański przedsiębiorca, twórca największego na świecie koncernu produkującego gumę do żucia.
Życiorys.
Urodzony 30 września 1861 w Filadelfii. Od 13 roku życia pracował jako sprzedawca mydła w firmie ojca. W 1891 roku osiadł jako sprzedawca w Chicago. Tam zaczął eksperymentować z promocją, dodając proszek do pieczenia do każdego opakowania mydła. W miarę wzrostu popularności gumy do żucia, zaczął dodawać do sprzedawanego mydła gumę. Z czasem porzucił sprzedaż mydła i proszku do pieczenia i skupił się wyłącznie na obrocie gumą do żucia.
W 1893 roku stworzył markę Wrigley’s Spearmint, której sprzedaż do 1908 sięgnęła miliona dolarów rocznie, oraz Juicy Fruit. W 1911 roku Wrigley przejął Zeno Manufacturing, która produkowała dla niego gumę i przemianował ją na Wm. Wrigley Jr. Company. W 1915 roku wysłał do wszystkich mieszkańców USA paczuszki z promocyjną i darmową gumą do żucia. W 1925 roku oddał kierowanie firmą synowi Philipowi i objął posadę szefa rady nadzorczej.
Zmarł 26 stycznia 1932 roku w Phoenix.

</doc>
<doc id="3671374" url="https://pl.wikipedia.org/wiki?curid=3671374" title="Katarína Beľová">
Katarína Beľová

Katarína Beľová (ur. 1 marca 1984 w Martinie) – słowacka lekkoatletka, biegaczka długodystansowa.
Lekkoatletykę uprawiała już w szkole podstawowej, do poważnych występów sportowych powróciła w 2009, w wieku 25 lat.
Złota medalistka (w drużynie) igrzysk europejskich (2015) – indywidualnie była 6. w biegu na 3000 metrów z przeszkodami.
Wielokrotna medalistka mistrzostw Słowacji.

</doc>
<doc id="3671375" url="https://pl.wikipedia.org/wiki?curid=3671375" title="Katarina Belova">
Katarina Belova



</doc>
<doc id="3671376" url="https://pl.wikipedia.org/wiki?curid=3671376" title="Helena Mierowa">
Helena Mierowa

Helena Mier z domu Turkułł herbu Ostoja (ur. 9 czerwca 1837, zm. 22 sierpnia 1916 w Rzymie) – polska hrabina, właścicielka ziemska, działaczka charytatywna.
Życiorys.
Rodzina była niepolskiego pochodzenia, nobilitowana na Sejmie 1676, w 1782 przyznano legitymę szlachecką jej 14 męskim przedstawicielom, a ich ostatni potomek (Feliks Turkułł) zmarł w 1885. Urodziła się 9 czerwca 1837. Pochodziła z rodziny Turkułł herbu Ostoja. Była córką Tadeusza z Zastawny (pan na Tarnopolu) i Heleny hr. Poletyło herbu Trzywdar. Była siostrą Felicji Comel. Legitymowała się tytułem hrabiny. 
25 listopada 1857 została żoną Karola Miera (1832-1885). Po zmarłym mężu odziedziczyła dobra ziemskie i pod koniec XIX wieku była właścicielką ziemską (tabularną) majątków Derniów, Dobrotwór, Jasienica Polska, Jasienica Ruska, Kamionka (do 1894), Obydów, Ruda, Sielec, Pieńków, Stryhanka na obszarze ówczesnego powiatu kamioneckiego. Była też właścicielką Stawu Tarnopolskiego.
Była związana ze Lwowem, gdzie była przypisana do adresu ul. Majerowskiej 117. Brała regularny udział w balu polskim w Wiedniu. Zorganizowała własny pawilon na Wystawie Krajowej we Lwowie w czerwcu 1894. Zamieszkiwała w Rzymie, gdzie prowadziła salon, stanowiący centrum arystokratycznych zabaw, w tym przyjęć tanecznych.
Prowadziła działalność charytatywną. Wspierała potrzebujących. Była fundatorka stypendiów dla uczniów pochodzących ze szlachty galicyjskie; dla młodzieńców w „Teresianum”, a dla dziewcząt z fundacji im. Stefanii. W lutym 1891 darowała kwotę 10 tys. zł na restaurację kościoła w Kamionce. W połowie 1900 przekazała kwotę 20 tys. koron na budowę jubileuszowego kościoła św. Elżbiety we Lwowie. 6 czerwca 1902 przekazała, na wypadek swojej śmierci, nieruchomość przy ul. Lichtensteina 51 w Wiedniu w akcie darowizny na rzecz państwa, z przeznaczeniem na biura i mieszkania dla Ministerstwa Galicji. W 1909 przekazała na rzecz Lwowskiej Galerii Obrazów obraz „Potop (Sara)” autorstwa Paula Merwarta. W 1910 przekazała kwotę pół miliona koron na założenie Szpitala Czerwonego Krzyża we Lwowie. Pod koniec 1910 cesarz Franciszek Józef I zatwierdził fundację Heleny Mierowej, która zapisała kwotę pół miliona koron na rzecz Czerwonego Krzyża.
Została damą Orderu Krzyża Gwiaździstego (25 listopada 1879), damą Orderu Elżbiety I klasy (13 grudnia 1899), damą honorową maltańską (1901), damą pałacową Cesarstwa Austrii (2 stycznia 1906).
Po wybuchu I wojny światowej pozostawała w Rzymie. Tam zmarła 22 sierpnia 1916 w wieku 80 lat.
W listopadzie 1916 ogłoszono, że w Mierowa kodycylem z 5 maja 1910 zapisała kwotę miliona złotych na fundację wspierającą szpitale, z której odsetki miały być przeznaczane i równo rozdzielane na rzecz 12 panien szlacheckiego pochodzenia, narodowości polskiej i wyznania katolickiego. W 1917 była anonsowana informacja o utworzeniu fundacji dla panien szlacheckich jej imienia.
W latach 30. XX wieku były pałac Turkułłów wraz z 6-morgowym parkiem istniał przy ulicy Piekarskiej we Lwowie i był własnością Janiny Batyckiej (matka Zofii).

</doc>
<doc id="3671377" url="https://pl.wikipedia.org/wiki?curid=3671377" title="Most nad Mleczną">
Most nad Mleczną

Most nad Mleczną — zabytkowy most rzeczny znajdujący się w Katowicach, wpisany do rejestru zabytków pod numerem A 1321/84 w dniu 20 lutego 1984.
Historia.
Most łączący oba brzegi rzeki zbudowany został na przełomie XIX i XX wieku (1898 lub 1900). Znajduje się nad rzeką Mleczną w województwie śląskim. Został poddany remontowi na początku lat 90. XX wieku. Most znajduje się w rejestrze zabytków od 20 lutego 1984. Niegdyś służył na potrzeby miejscowego ruchu drogowego, jednak obecnie w wyniku znacznej dewastacji został zamknięty i obecnie funkcjonuje jako odcinek spacerowy dla mieszkańców. oraz jako miejscowa atrakcja (zabytek techniki). W lipcu 2021 roku rozpoczęła się przebudowa mostu. Kosztowała niespełna 1 milion złotych i trwała do końca grudnia 2021 roku.
Zanim wybudowano obecną konstrukcję, oba brzegi dzisiejszej rzeczki Mlecznej łączyły odbudowywane co jakiś czas mosty drewniane, które wznoszone zostały w tym miejscu dość dawno. Świadczy o tym fakt, iż przebiegała w tym miejscu od czasów średniowiecza pszczyńska odnoga dawnego szlaku handlowego, biegnąca od Krakowa przez Gliwice do Wrocławia.
Konstrukcja.
Most o konstrukcji łukowej, wzniesiony został z ciosów kamiennych, a także częściowo z cegły. Składa się z dwóch przęseł o wykroju łuku odcinkowego opartych na masywnych kamiennych filarach. Łuki przęseł wykonane są z cegły. Drogę zabezpiecza metalowa ozdobna balustrada rozpięta między ceglanymi słupkami.

</doc>
<doc id="3671378" url="https://pl.wikipedia.org/wiki?curid=3671378" title="Napothera">
Napothera



</doc>
<doc id="3671379" url="https://pl.wikipedia.org/wiki?curid=3671379" title="Napothera epilepidota">
Napothera epilepidota



</doc>
<doc id="3671380" url="https://pl.wikipedia.org/wiki?curid=3671380" title="Jakow Krejzer">
Jakow Krejzer

Jakow Grigorjewicz Krejzer (; ur. w Woroneżu, zm. 29 listopada 1969 w Moskwie) – radziecki dowódca wojskowy, generał armii, Bohater Związku Radzieckiego (1941).
Życiorys.
Urodzony w rodzinie drobnego żydowskiego handlowca. Ukończył gimnazjum klasyczne i kursy budowy dróg dla woroneskich robotników, pracował w Komitecie Państwowych Budów.
Od lutego 1921 służył w Armii Czerwonej, jako elew brał udział w tłumieniu rozruchów chłopskich w końcowej fazie rosyjskiej wojny domowej. W 1923 ukończył woroneską szkołę piechoty, był dowódcą plutonu, pomocnikiem dowódcy kompanii, a od 1927 dowódcą kompanii. Od 1925 należał do WKP(b), 1928–1937 służył w 3. pułku strzelców Moskiewskiej Proletariackiej Dywizji Strzelców jako dowódca plutonu, kompanii, batalionu i naczelnik szkoły pułkowej. W 1931 ukończył kursy doskonalenia kadry dowódczej „Wystrieł” im. Kominternu. W lipcu 1937 został pomocnikiem dowódcy pułku strzelców, w kwietniu 1938 tymczasowym p.o. dowódcy pułku strzelców w 1 Moskiewskiej Dywizji Strzelców, od stycznia do sierpnia 1939 był pomocnikiem dowódcy 84. Dywizji Strzeleckiej Moskiewskiego Okręgu Wojskowego, a od sierpnia 1939 do marca 1941 dowódcą 172. Dywizji Strzeleckiej Białoruskiego Okręgu Wojskowego.
W 1941 ukończył kursy doskonalenia wyższej kadry dowódczej przy Akademii Wojskowej im. Frunzego, od czerwca 1941 brał udział w wojnie z Niemcami jako dowódca 1. Dywizji Zmotoryzowanej w składzie 20 Armii Frontu Zachodniego. W lipcu 1941 organizował działania bojowe dywizji w rejonie Borysowa i brał udział w walkach pod Orszą, później uczestniczył w bitwie pod Smoleńskiem, w której został ranny.
Od sierpnia do grudnia 1941 dowodził 3 Armią Frontu Briańskiego/Frontu Południowo-Zachodniego, brał udział w bitwie pod Moskwą, od grudnia 1941 do lutego 1942 był na kursie Wyższej Akademii Wojskowej im. Woroszyłowa, po czym został zastępcą dowódcy 57 Armii Frontu Południowego, a we wrześniu 1942 dowódcą 1. Armii Rezerwowej przekształconej wkrótce w 2 Gwardyjską Armię. W listopadzie 1942 został zastępcą dowódcy 2GwA Rodiona Malinowskiego, wkrótce został ranny w walkach na południe od Stalingradu, od lutego do lipca 1943 ponownie dowodził 2. Gwardyjską Armią w składzie Frontu Południowego, brał udział w operacji rostowskiej. Od 1 sierpnia 1943 do maja 1945 dowodził 51. Armią, walczył na Froncie Stalingradzkim, Południowym, 4 Ukraińskim, Leningradzkim, 1. i 2 Nadbałtyckim. Brał udział w operacji orłowskiej, tulskiej, jeleckiej, stalingradzkiej, rostowskiej, melitopolskiej, nikopolsko-krzyworoskiej, krymskiej, połockiej, ryskiej, memelskiej i kurlandzkiej.
Od lipca 1945 dowodził 45 Armią Zakaukaskiego i Tbiliskiego Okręgu Wojskowego, od kwietnia 1946 7 Gwardyjską Armią Zakaukaskiego Okręgu Wojskowego, od kwietnia 1948 do kwietnia 1949 był na wyższych kursach akademickich przy Wyższej Akademii Wojskowej im. Woroszyłowa.
Od kwietnia 1949 dowodził 38 Armią Karpackiego Okręgu Wojskowego, od maja 1955 wojskami Południowouralskiego Okręgu Wojskowego, od lutego 1958 do czerwca 1960 wojskami Zabajkalskiego Okręgu Wojskowego, a od czerwca 1960 do lipca 1961 Uralskiego Okręgu Wojskowego. Od lipca 1961 do listopada 1963 dowodził wojskami Dalekowschodniego Okręgu Wojskowego, od listopada 1963 do maja 1969 był naczelnikiem Centralnych Kursów Oficerskich „Wystrieł”, następnie wojskowym inspektorem-doradcą Grupy Generalnych Inspektorów Ministerstwa Obrony ZSRR. Od 27 września 1952 do 17 stycznia 1956 był członkiem KC KP(b)U/KPU, a od 31 października 1961 do 29 marca 1966 członkiem Centralnej Komisji Rewizyjnej KPZR. Deputowany do Rady Najwyższej ZSRR (1962–1966), a także do Rady Najwyższej RFSRR i Ukraińskiej SRR. Był członkiem Żydowskiego Komitetu Antyfaszystowskiego. Pochowany na Cmentarzu Nowodziewiczym. Jego imieniem nazwano ulice w Woroneżu, Sewastopolu i Symferopolu.
Odznaczenia.
I medale.

</doc>
<doc id="3671385" url="https://pl.wikipedia.org/wiki?curid=3671385" title="Hinterland (serial telewizyjny)">
Hinterland (serial telewizyjny)

Hinterland (walijski tytuł: Y" "Gwyll) – walijski serial telewizyjny emitowany od 29 października 2013 roku na kanale S4C. Wyprodukowano trzy wersje językowe serialu: walijską na potrzeby widzów w Walii, angielsko-walijską emitowaną z napisami dla widzów w pozostałych częściach Wielkiej Brytanii, oraz angielską do międzynarodowej dystrybucji.
Dotychczas powstały trzy serie liczące łącznie 13 odcinków. W Polsce serial emitowany jest przez kanał Ale Kino+.
Fabuła.
Inspektor Tom Mathias rozpoczyna nową pracę w komisariacie policji w Aberystwyth w Walii. Zostaje przydzielony do sekcji zabójstw, które najczęściej mają miejsce na ustronnych, słabo zaludnionych, wiejskich terenach. Mathias jest zamkniętym w sobie odludkiem, z trudem nawiązującym kontakt z nowymi współpracownikami. Dręczą go wspomnienia o śmierci córeczki i nieudanym małżeństwie. W toku kolejnych spraw kryminalnych stopniowo wychodzi na jaw prawda o jego rodzinnej tragedii. Pewnego dnia Mathiasa odwiedza dawno niewidziana żona.
Nagrody i nominacje.
W 2014 i 2015 roku "Hinterland" otrzymał wiele nominacji do walijskiej nagrody BAFTA Cymru, w tym za najlepszy serial, rolę męską dla Richarda Harringtona i żeńską dla Mali Harris, reżyserię, scenariusz, montaż i kostiumy. W 2015 roku Harrington zdobył tę nagrodę za swoją rolę.

</doc>
<doc id="3671387" url="https://pl.wikipedia.org/wiki?curid=3671387" title="Seria GP3 - Bahrain 2015">
Seria GP3 - Bahrain 2015

Runda GP3 na torze Bahrain International Circuit – ósma runda mistrzostw serii GP3 w sezonie 2015.
Wyniki.
Kwalifikacje.
Źródło: gp3series.com
Wyścig 1.
Wyścig.
Źródło: Wyprzedź Mnie!
Wyścig 2.
Wyścig.
Źródło: Wyprzedź Mnie!

</doc>
<doc id="3671388" url="https://pl.wikipedia.org/wiki?curid=3671388" title="Kościół Świętych Apostołów Piotra i Pawła w Kamieńsku">
Kościół Świętych Apostołów Piotra i Pawła w Kamieńsku

Kościół Świętych Apostołów Piotra i Pawła – rzymskokatolicki kościół parafialny należący do dekanatu Gorzkowice archidiecezji częstochowskiej. Jedyny rejestrowany zabytek miasta.
Obecna świątynia została wybudowana w latach 1899-1903 dzięki staraniom parafian i księdza proboszcza Ignacego Jankowskiego. 
Kamień węgielny został wmurowany w 1902 roku. Budowla zaprojektowana przez Feliksa Nowickiego została uroczyście poświęcona przez pochodzącego z kamieńszczańskiej parafii biskupa Stanisława Zdzitowieckiego - biskupa kujawsko - kaliskiego i włocławskiego.
W latach 1935-1939 dzięki staraniom księdza Tomasza Opasewicza świątynia otrzymała nową polichromię.
kamieńszczański kościół parafialny został wybudowany w stylu neoromańskim z elementami stylu neorenesansowego. Jest to budowla trójnawowa wzniesiona na planie krzyża i posiadająca jedną wieżę.
Kościół posiada pięć ołtarzy. W prezbiterium po bokach sceny ukrzyżowania są umieszczone figury patronów świątyni Świętych Piotra i Pawła.
W nawie głównej są umieszczone dwa ołtarze: Przemienienia Pańskiego oraz Świętego Antoniego Padewskiego. Po bokach znajdują się figury polskich świętych: św. Stanisława Kostki, św. Wojciecha, św. Kazimierza i św. Stanisława Biskupa Męczennika.
W nawie bocznej od strony północnej jest umieszczony ołtarz Serca Jezusowego a od strony południowej jest umieszczony ołtarz Najświętszej Maryi Panny.
Świątynia posiada zabytkową ambonę oraz organy wykonane przez firmę Ottona Rygiera.

</doc>
<doc id="3671390" url="https://pl.wikipedia.org/wiki?curid=3671390" title="Jerzy Hernas">
Jerzy Hernas

 
Jerzy Hernas (ur. 1957) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671391" url="https://pl.wikipedia.org/wiki?curid=3671391" title="Sandor Kepiro">
Sandor Kepiro



</doc>
<doc id="3671393" url="https://pl.wikipedia.org/wiki?curid=3671393" title="Istvan Burian">
Istvan Burian



</doc>
<doc id="3671395" url="https://pl.wikipedia.org/wiki?curid=3671395" title="Muhammad Mahdi Al-Dżawahiri">
Muhammad Mahdi Al-Dżawahiri



</doc>
<doc id="3671400" url="https://pl.wikipedia.org/wiki?curid=3671400" title="Seria GP3 - Yas Marina 2015">
Seria GP3 - Yas Marina 2015

Runda GP3 na torze Yas Marina Circuit – dziewiąta runda mistrzostw serii GP3 w sezonie 2015.
Wyniki.
Kwalifikacje.
Źródło: gp3series.com
Wyścig 1.
Wyścig.
Źródło: Wyprzedź Mnie!
Wyścig 2.
Wyścig.
Źródło: Wyprzedź Mnie!

</doc>
<doc id="3671401" url="https://pl.wikipedia.org/wiki?curid=3671401" title="Ziemowit Brodzikowski">
Ziemowit Brodzikowski



</doc>
<doc id="3671402" url="https://pl.wikipedia.org/wiki?curid=3671402" title="Sierpotymalek indochiński">
Sierpotymalek indochiński

Sierpotymalek indochiński ("Rimator danjoui") – gatunek ptaka z rodziny dżunglaków (Pellorneidae).
Zasięg występowania.
Sierpotymalek indochiński występuje w zależności od podgatunku:
Systematyka.
Taksonomia.
Gatunek po raz pierwszy opisany przez brytyjskich zoologów Herberta Christophera Robinsona i Cecila Bodena Klossa w 1919 roku pod nazwą "Rimator danjoui". Jako miejsce typowe autorzy wskazali Lang Bian Peaks (wsp. 12°02' N 108°26' E) w Annamie w Wietnamie. Wyróżniono dwa podgatunki. Autorzy "Handbook of the Birds of the World" za trzeci podgatunek uznawali opisanego w 2005 roku sierpotymalka długodziobego ("R. naungmungensis"), jest on jednak obecnie traktowany jako odrębny gatunek.
Etymologia.
Nazwa rodzajowa: Pierre Charles Edmond Jabouille (1875–1947), francuski administrator kolonialny w Indochinach w latach 1905–1932, w Chinach na przełomie 1932/33, ornitolog, redaktor "L'Oiseau".
Epitet gatunkowy: François André Gustave Abel Danjou (ur. 1874), francuski dyplomata, wicekonsul w Szanghaju w latach 1906–1916, konsul w Singapurze w latach 1916–1923.
Status.
Międzynarodowa Unia Ochrony Przyrody (IUCN) uznaje sierpotymalka indochińskiego za gatunek bliski zagrożenia (NT – "near threatened"). Liczebność populacji wstępnie oszacowano na 10–20 tysięcy dorosłych osobników. Trend liczebności populacji uznawany jest za spadkowy. Do głównych zagrożeń dla gatunku należy wylesianie i degradacja siedlisk leśnych, zwłaszcza na niższych wysokościach.

</doc>
<doc id="3671404" url="https://pl.wikipedia.org/wiki?curid=3671404" title="Janusz Klimek">
Janusz Klimek

 
Janusz Klimek (ur. 8 kwietnia 1957) – polski koszykarz występujący na pozycji środkowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671410" url="https://pl.wikipedia.org/wiki?curid=3671410" title="Marek Olechowski">
Marek Olechowski

 
Marek Olechowski (ur. 1957) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671412" url="https://pl.wikipedia.org/wiki?curid=3671412" title="Marina Marghieva">
Marina Marghieva



</doc>
<doc id="3671414" url="https://pl.wikipedia.org/wiki?curid=3671414" title="Marina Nichisenco">
Marina Nichisenco



</doc>
<doc id="3671418" url="https://pl.wikipedia.org/wiki?curid=3671418" title="Ivona Tomanová">
Ivona Tomanová

Ivona Tomanová (ur. 24 października 1972 w Trnawie) – słowacka lekkoatletka, kulomiotka i dyskobolka.
Wielokrotna reprezentantka kraju w drużynowych mistrzostwach Europy (w tym zwycięstwo w konkursie rzutu dyskiem w zawodach III ligi w 2013).
Złota medalistka (w drużynie) igrzysk europejskich (2015) – indywidualnie była 7. w rzucie dyskiem.
Wielokrotna złota medalistka mistrzostw Słowacji (według stanu na 2015 20 tytułów).

</doc>
<doc id="3671419" url="https://pl.wikipedia.org/wiki?curid=3671419" title="Ivona Tomanova">
Ivona Tomanova



</doc>
<doc id="3671422" url="https://pl.wikipedia.org/wiki?curid=3671422" title="Leon Glaize">
Leon Glaize



</doc>
<doc id="3671423" url="https://pl.wikipedia.org/wiki?curid=3671423" title="Państwowe Szkoły Budownictwa">
Państwowe Szkoły Budownictwa

Państwowe Szkoły Budownictwa – Zespół Szkół w Bytomiu – publiczny zespół szkół w Bytomiu. Tworzą go: X Liceum Ogólnokształcące, Technikum nr 2 oraz Branżowa Szkoła I Stopnia nr 2. Każda ze szkół wchodzących w skład Zespołu nosi imię Powstańców Śląskich.
Historia.
Do końca II wojny światowej.
Budynek powstał w latach 1908–1910 jako siedziba bytomskiego Seminarium Nauczycielskiego, które od 1912 zostało Katolickim Seminarium dla Nauczycielek ("Katolische Lehrerinnen Seminar"). Przez pierwsze dziesięć lat seminarium miało charakter państwowego instytutu kształcącego nauczycieli dla szkół katolickich. Pod koniec lat dwudziestych niemieckie władze miasta dążyły to powołania w Bytomiu szkoły wyższej. Tak powstała bytomska Akademia Pedagogiczna ("Pädagogische Akademie Beuthen O-S."). Pierwsze lata wiązały się również z działalnością propolską, gdyż od 1930 istniał Wydział Polski, który jednak został zlikwidowany w 1938, po wygaśnięciu Konwencji Genewskiej o Górnym Śląsku. Wkrótce po otwarciu akademii postanowiono rozbudować jej budynek o skrzydło zachodnie.
Po dojściu nazistów do władzy akademię przemianowano na Wyższą Szkołę Kształcenia Nauczycieli ("Hochschule für Lehrerbildung"). W czasie wojny, w 1942 roku, szkołę przekształcono w Zakład Kształcenia Nauczycielek ("Lehrerinnenbildunganstalt"). Działalność dydaktyczną prowadzono do początku 1945, kiedy to Armia Czerwona zajęła miasto. Zaraz po zajęciu Bytomia Rosjanie zorganizowali w budynku szpital polowy.
Po wojnie.
Dzieje Państwowych Szkół Budownictwa rozpoczęły się z dniem 9 lutego 1945 roku, kiedy to państwowe władze oświatowe formalnie powołały Państwowe Szkoły Budownictwa, a 1 marca tego samego roku nadano akt erekcyjny. Pierwszym dyrektorem został wówczas inż. Karol Machalski. Początkowo siedziba nowo powstałej placówki mieściła się w wolnych budynkach mieszkalnych przy ul. Kossaka. We wrześniu 1945 szkołę przekwaterowano do budynku przy ul. Webera, gdzie obecnie mieści się Zespół Szkół Administracyjno-Ekonomicznych i Ogólnokształcących. Przeniesienie szkoły do budynku, w którym mieści się do dziś, odbyło się w listopadzie 1945 po porozumieniu Kuratorium Oświaty z władzami miasta. W roku 1946 odbyła się pierwsza inauguracja roku szkolnego w budynku przy ul. Powstańców Śląskich. W związku z repatriacjami pierwsi nauczyciele związani byli z Politechniką Lwowską.
Edukacja.
Aktualne kierunki kształcenia.
Szkoła współpracuje z różnymi tego typu placówkami w Polsce i za granicą.
Zajęcia pozalekcyjne.
Szkoła oferuje różne formy dodatkowej pracy z uczniami. Są to zajęcia zarówno wyrównawcze jak i rozwijające w zakresie przedmiotów ogólnokształcących i zawodowych oraz liczne formy aktywności sportowej.
Szkolna Orkiestra Dęta.
Na wyróżnienie z grupy zajęć pozalekcyjnych zasługuje Szkolna Orkiestra Dęta Państwowych Szkół Budownictwa, która została założona w roku szkolnym 1975/1976 i działa nieprzerwanie do dziś. Jest ona ewenementem w skali kraju oraz stanowi wizytówkę Szkoły. W szeregach zespołu występują zarówno uczniowie, jak i absolwenci. Orkiestra uświetnia różnego typu uroczystości wojewódzkie, miejskie i szkolne. Repertuar Orkiestry jest bardzo różnorodny – od muzyki klasycznej, pieśni patriotycznych, po współczesną muzykę rozrywkową. Tradycją stał się Koncert Noworoczny organizowany w pierwszych dniach stycznia, który co roku jest okazją do popisu jej podopiecznych. Orkiestra jest systematycznie nagradzana na różnego typu festiwalach i przeglądach.
Kółko rysunkowe.
Zajęcia rozszerzające dla przyszłych architektów, gdzie pod okiem specjalistów zapoznają się z tajnikami rysunku (w tym technicznego), perspektywy itd.
Szkolny Klub Wolontariatu.
Członkowie prowadzą działalność charytatywną na rzecz osób ubogich, schronisk, oddziałów szpitalnych itd.
Mażoretki.
Kolejnym ewenementem Szkoły jest Zespół Mażoretek. Grupa została założona w 2004 roku. Dziewczęta prezentują układy taneczno-marszowe, najczęściej przy akompaniamencie Orkiestry. Podczas widowiskowych pokazów występują elementy żonglerki pałeczką mażoretkową – tak zwanym „batonem”.
Stowarzyszenie Absolwentów PSB.
Decyzja o powołaniu Stowarzyszenia Absolwentów Państwowych Szkół Budownictwa zapadła w maju 1986 roku, podczas VI Zjazdu Absolwentów (40-lecie Technikum Budowlanego). Rejestracja w Urzędzie Miejskim miała miejsce 13 kwietnia 1988 roku. Wtedy to został zatwierdzony Statut i Stowarzyszenie zaistniało na przestrzeni prawnej. Do zadań Stowarzyszenie należy przede wszystkim wspieranie Szkoły, współorganizowanie uroczystości jubileuszowych połączonych ze Zjazdami. Jednym z największych osiągnięć jest wydanie monografii opisującej 50 lat istnienia Szkoły. Od 1996 roku organizowany jest także „Bal Budowlanki”, który służy jako zabawa integracyjna Stowarzyszenia. Z ramienia tej organizacji są nadawane także medale – „Suma Cum Laude” (z łac. „z najwyższą pochwałą”) – dla najlepszych absolwentów; „Bene Meritus Scholae” (z łac. „dobrze zasłużony szkole”) – dla partnerów Szkoły.

</doc>
<doc id="3671424" url="https://pl.wikipedia.org/wiki?curid=3671424" title="Maksymilian von Gagern">
Maksymilian von Gagern



</doc>
<doc id="3671425" url="https://pl.wikipedia.org/wiki?curid=3671425" title="Aleksander Gorczakow">
Aleksander Gorczakow



</doc>
<doc id="3671426" url="https://pl.wikipedia.org/wiki?curid=3671426" title="Aleksander Gorczakow (polityk)">
Aleksander Gorczakow (polityk)



</doc>
<doc id="3671427" url="https://pl.wikipedia.org/wiki?curid=3671427" title="Parafia Narodzenia Najświętszej Maryi Panny w Brasławiu">
Parafia Narodzenia Najświętszej Maryi Panny w Brasławiu

Parafia Narodzenia Najświętszej Maryi Panny w Brasławiu(biał. Парафія Нараджэння Найсвяцейшай Дзевы Марыі у Браславе) – parafia rzymskokatolicka w Brasławiu. Należy do Dekanatu Brasławskiego diecezji witebskiej. Została utworzona w 1422 roku.
Historia.
Pierwszy kościół katolicki w Brasławiu wybudował w 1423 roku wojewoda wileński Monwid. Była to drewniana świątynia pod wezwaniem Matki Bożej, znajdująca się na górze zamkowej. Po pożarze około 1490 roku, nowy kościół wybudował w 1504 roku król Aleksander. W 1500 roku potwierdził przywileje nadane kościołowi parafialnemu Najświętszej Mary Panny. W 1661 roku kościół i całe miasteczko zostało spalone przez wojska moskiewskie. W 1669 roku parafia znajdowała się w dekanacie brasławskim diecezji wileńskiej. W 1676 roku podczas wizytacji bp Mikołaja Słupskiego kościół nie był w pełni odbudowany. W 1744 roku parafia posiadała filie w Belmontach i Opsie. W 1777 roku przy kościele istniała szkoła parafialna.
W 1781 roku parafia liczyła 2640 wiernych.
11 maja 1794 roku Rosjanie podpalili miasto w wyniku czego spłonął również kościół. Nabożeństwa przeniesiono do unickiej cerkwi, a później przystosowano do tego osobny drewniany budynek.
W 1798 roku parafia liczyła 11135 wiernych. Posiadała filie w Opsie, Belmontach, Plusach oraz kaplicę w Pochoszczy.
Obecny kościół wzniesiony został w latach 1824-1826, a gruntownie przebudowany i powiększony w latach 1894-1897. W latach 1849-1924 parafia należała do diecezji żmudzkiej. W 1863 roku za pomoc w Powstaniu styczniowym zostaje skazany na zesłanie ks. Rajuniec. W 1876 roku wybudowano nową plebanię, parafię wizytował bp. Aleksander Bereśniewicz. W 1878 roku parafia liczyła 14717 wiernych. W 1880 parafia znajdowała się w dekanacie nowo-aleksandrowskim diecezji żmudzkiej i liczyła 14738 wiernych. W 1893 parafię wizytował bp. Mieczysław Pallulon.
W czerwcu 1906 kościół został konsekrowany przez bp. Gaspara Cyrtowta, sufragana żmudzkiego. W 1915 roku parafię wizytował bp. Franciszek Karewicz.
W latach 1925-1989 parafia należała do archidiecezji wileńskiej. W 1927 roku parafię wizytował abp Romuald Jałbrzykowski.
W 1928 roku parafia liczyła około 6917 wiernych, w 1938 - 5846 wiernych, a w 1939 - ponad 7 tysięcy.
W 1941 roku rozpoczęła się okupacja niemiecka tych terenów. W Brasławiu Niemcy utworzyli getto dla Żydów. W czerwcu 1942 roku rozpoczęli ich całkowite wyniszczanie. W mieście działy się straszne sceny. 25 czerwca 1942 roku grupa Żydów próbowała się schronić na plebanii i szukała ratunku u proboszcza ks. dziekana Mieczysława Akrejcia. Wtedy też rozegrał się tragiczny koniec tego kapłana. Jedni mówią, że ks. Akrejć na ganku plebanii otoczony uciekającymi Żydami i przejęty ich tragedią dostał zawału serca i na miejscu zmarł. Inni natomiast przekazują, że tam księdza dosięgła kula z niemieckiego automatu i ugodziła śmiertelnie w serce. Niemcy zabronili jednak o tym mówić i rozgłaszali wersję o zawale serca. Mieszkańcy Brasławia przekazują, iż ks. Akrejć jeszcze w ostatnich chwilach swego życia pokazywał drogę ucieczki i schronienia Żydom. Z pewnością służył im swoją pomocą już wcześniej. Ksiądz Akrejć został pochowany obok brasławskiego kościoła.
Po II wojnie światowej kościół został zamknięty i zamieniony na skład zboża. Determinacja mieszkańców doprowadziła do ponownego otwarcia świątyni w 1952 roku. Parafia nie mogła jednak funkcjonować bez przeszkód, prześladowania ze strony władz komunistycznych trwały do roku 1989. Nie posiadała stałego kapłana, dojeżdżali do niej księża z sąsiednich parafii. W 1992 r. posługę w parafii rozpoczęli salwatorianie.
W latach 1989-1999 parafia leżała w diecezji mińskiej, a następnie archidiecezji mińsko-mohylewskiej. W 1991 roku parafię wizytował abp Kazimierz Świątek.
W 1999 biskup nowo powstałej diecezji witebskiej Władysław Blin nadał status Maryjnego Sanktuarium Matki Bożej Królowej Jezior. 9 kwietnia 2006 roku sanktuarium nawiedził nuncjusz apostolski na Białorusi abp Martin Vidović.
Obszar parafii.
W 2004 roku parafia obejmowała swoim obszarem miejscowości: Brasław, Nadbrzeże, Bużany, Jemilianiszki, Zajeleńce, Mejszule, Dąbki, Wiaski, Ratkuny, Rozewo, Subociszki, Gierczany, Bratnia Góra, Kiszkieliszki, Wieze, Uszeniszki, Wielikiance, Kruki, Zybki, Żwirbli, Bielany, Miekiany, Marianpol, Krasnosielce, Puzyry, Kalenkiszki, Jelno, Zaraczcze, Usiany, Zazony, Strusto, Muraż, Antonowce, Plebańce, Pietuszki, Litewszczyzna, Szawury, Rubież, Żwiryni, Łapki.
Wydzielone parafie.
Z parafii wydzielono parafie:

</doc>
<doc id="3671433" url="https://pl.wikipedia.org/wiki?curid=3671433" title="Rimator">
Rimator

Rimator – rodzaj ptaka z rodziny dżunglaków (Pellorneidae).
Zasięg występowania.
Rodzaj obejmuje gatunki występujące w orientalnej Azji.
Morfologia.
Długość ciała 11–19 cm; masa ciała 18–21 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3671434" url="https://pl.wikipedia.org/wiki?curid=3671434" title="Rimator malacoptilus">
Rimator malacoptilus



</doc>
<doc id="3671436" url="https://pl.wikipedia.org/wiki?curid=3671436" title="Mindaugnas Verzbickas">
Mindaugnas Verzbickas



</doc>
<doc id="3671437" url="https://pl.wikipedia.org/wiki?curid=3671437" title="Konkurs Piosenki Türkvizyon 2015">
Konkurs Piosenki Türkvizyon 2015



</doc>
<doc id="3671438" url="https://pl.wikipedia.org/wiki?curid=3671438" title="Mindaugas Verzbickas">
Mindaugas Verzbickas



</doc>
<doc id="3671439" url="https://pl.wikipedia.org/wiki?curid=3671439" title="Gare de l'Ouest/Weststation">
Gare de l'Ouest/Weststation



</doc>
<doc id="3671441" url="https://pl.wikipedia.org/wiki?curid=3671441" title="Dariusz Garstka">
Dariusz Garstka

 
Dariusz Garstka (ur. 25 sierpnia 1964 w Poznaniu) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671442" url="https://pl.wikipedia.org/wiki?curid=3671442" title="Bradwell Waterside">
Bradwell Waterside

Bradwell Waterside – przysiółek w Anglii, w Esseksie. Leży 28.4 km od miasta Chelmsford i 72.1 km od Londynu. Bradwell Quay jest wspomniana w Domesday Book (1086) jako "Hacflet".

</doc>
<doc id="3671443" url="https://pl.wikipedia.org/wiki?curid=3671443" title="Bradwell Quay">
Bradwell Quay



</doc>
<doc id="3671446" url="https://pl.wikipedia.org/wiki?curid=3671446" title="Tomasz Kiełpiński">
Tomasz Kiełpiński

 
Tomasz Kiełpiński (ur. 11 grudnia 1959) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671447" url="https://pl.wikipedia.org/wiki?curid=3671447" title="Gruchała">
Gruchała



</doc>
<doc id="3671449" url="https://pl.wikipedia.org/wiki?curid=3671449" title="Edgar Vincent D'Abernon">
Edgar Vincent D'Abernon



</doc>
<doc id="3671452" url="https://pl.wikipedia.org/wiki?curid=3671452" title="Graminicola">
Graminicola



</doc>
<doc id="3671453" url="https://pl.wikipedia.org/wiki?curid=3671453" title="Graminicola bengalensis">
Graminicola bengalensis



</doc>
<doc id="3671455" url="https://pl.wikipedia.org/wiki?curid=3671455" title="Tomasz Szafrański (koszykarz)">
Tomasz Szafrański (koszykarz)

 
Tomasz Szafrański (ur. 18 stycznia 1964) – polski koszykarz występujący na pozycji rzucającego obrońcy, wielokrotny medalista mistrzostw Polski.

</doc>
<doc id="3671456" url="https://pl.wikipedia.org/wiki?curid=3671456" title="Galeria ON">
Galeria ON

Galeria ON – (Galeria „Olgierda Nowaka”) galeria sztuki współczesnej z siedzibą przy ul. Fredry 7 w Dzielnicy Cesarskiej w Poznaniu mieszcząca się na strychu jednego z budynków wchodzących w skład kompleksu Zamku Cesarskiego. Galeria działała w latach 1977-2012. W jej murach zrealizowano ponad 300 wystaw indywidualnych i zbiorowych oraz 8 festiwali artystycznych.
Galeria prowadziła działalność w oparciu o dwa równolegle realizowane nurty. Pierwszy to promocja młodych artystów. Drugi to prezentacja artystów o uznanej już pozycji w sztuce.
Historia.
W lutym 1977 roku została otwarta pierwsza wystawa w Galerii „Olgierda Nowaka”, pełną działalność natomiast rozpoczęła galeria, już pod skróconą nazwą "ON", w 1978 roku. Pierwotnie galeria miała być miejscem prezentacji grafiki artystycznej. Szybko jednak rozszerzyła swój profil z czasem coraz bardziej kierując się na nowe media. Od początku galeria miała charakter autorski i prowadzona była przez artystów: Lecha Dymarskiego (1977), Krystynę Piotrowską 1978-83, Izabellę Gustowską (1979-94), Sławomira Sobczaka (1991-99). Po roku 1999 galeria była prowadzona przez grupy artystów i kuratorów, m.in. Annę Tyczyńską, Agatę Michowską, Marka Wasilewskiego, Joannę Hoffman, Huberta Czerepoka, Monikę Bakke oraz różnych wolontariuszy. W latach 2008-2010 galeria była prowadzona przez Krzysztofa Łukomskiego przy wsparciu Agaty Rogoś, którzy to oddali opiekę nad galerią studentom. Galeria została zamknięta w 2012 r. 30 listopada 2012 r. odbyła się wystawa w budynku dawnej synagogi w Poznaniu podsumowująca 35-lecie istnienia Galerii ON.
Artyści.
W Galerii prezentowali się m.in.: Janusz Bałdyga, Anna Baumgart, Jan Berdyszak, Marcin Berdyszak, Sławomir Brzoska, Hubert Czerepok, Witosław Czerwonka, Maciej Depczyk, Wojciech Duda, Joanna Fodczuk, Anna Goebel, Izabella Gustowska, Jerzy Hejnowicz, Joanna Hoffmann, Rafał Jakubowicz, Marek Jakuszewski, Piotr Komarnicki, Konrad Kuzyszyn, Dominik Lejman, Tomasz Matusewicz, Agata Michowska, Antoni Mikołajczyk, Wojciech Łazarczyk, Andrzej Pepłoński, Anna Płotnicka, Dorota Podlaska, Leszek Przyjemski, Łukasz Skąpski, Sławomir Sobczak, Zbigniew Taszycki, Anna Tyczyńska, Zbigniew Warpechowski, Tomasz Wendland, Ewa Zarzycka, Alicja Żebrowska.

</doc>
<doc id="3671457" url="https://pl.wikipedia.org/wiki?curid=3671457" title="Pekińczykowate">
Pekińczykowate



</doc>
<doc id="3671460" url="https://pl.wikipedia.org/wiki?curid=3671460" title="Stefan Horaczko">
Stefan Horaczko

Stefan Horaczko (4.8.1782 Michalewo k/Bobrujska – 12.8.1852 Garbaś) – kapitan gwardii cesarza Napoleona I, kawaler Legii Honorowej, dzierżawca Dowspudy i właściciel Bakałarzewa
Życiorys.
Urodził się 4.8.1782 w majątku rodzinnym Michalewo k/Bobrujska w rodzinie szlacheckiej jako syn Daniela i Jadwigi z Kuszlańskich.
Wojny napoleońskie.
W 1807 wstąpił do armii Księstwa Warszawskiego. Służbę rozpoczął w 1. Pułku Szwoleżerów Gwardii Cesarskiej. Odbył kampanie lat 1808-1814. Brał udział m.in. w bitwach pod Wagram, Lützen, Budziszynem, Dreznem, Lipskiem, Hanau, Brienne, Montmirail, Laon, Chateau-Thierry i Arcis-sur-Aube. Uczestniczył w wyprawie na Rosję. 24.7.1812 pod Połockiem został ranny w pierś od lancy.
14.4.1813 za zasługi wojenne został odznaczony Krzyżem Kawalerskim Legii Honorowej (nr 34863).
Od 1814 służył jako kapitan w 3. Pułku Eklererów Gwardii Cesarskiej. Przeprowadzał ostatnie w historii tego pułku działania wojenne (wysadzenie mostów) pod Vitry i Choisy-le-Roi w celu zabezpieczenia tyłów armii francuskiej. 1.5.1814 wraz z pułkiem powrócił do Polski.
Powrót do Królestwa Polskiego.
Po powrocie krótko służył w wojsku Królestwa Polskiego. Po złożeniu dymisji wiódł życie ziemianina. Został nadleśniczym w Bokszach (przed 1820), w Suwałkach z siedzibą w Żylinach (przed 1827), a następnie w Łomży (od 1834).
W 1834 wygrał rządowy przetarg na dzierżawę dóbr Dowspuda z przyległościami, stając się naddzierżawcą tych dóbr na 6 lat. Jeszcze w czasie dzierżawy, w 1836, Dowspudę otrzymał jako donację od władz państwowych gen. Nikołaj Sulima, dowódca Korpusu Syberyjskiego. Horaczko zakończył ostatecznie dzierżawienie Dowspudy w 1840, a kolejnym dzierżawcą został Benedykt Narbutt.
W 1840 Horaczko nabył leżące niedaleko od Dowspudy dobra Bakałarzewo, obejmujące oprócz miasta Bakałarzewa, majątek Garbaś, Siekierowo, jeziora Sumowo, Gacne, Długie i Głębokie, a także folwark Nowopole (Kamieńszczyzna). Został kolatorem kościoła katolickiego w Bakałarzewie.
Wzniósł kamienicę na Nowym Rynku w Suwałkach, która później stała się siedzibą Towarzystwa Kredytowego Ziemskiego.
W 1819 Stefan Horaczko poślubił Salomeę Korwin-Kossakowską z Krzewia. Z pięciorga ich dzieci wieku dojrzałego dożyła jedynie córka Emilia, żona pochodzącego z Kurlandii Jana Stegmanna – późniejsi dziedzice Bakałarzewa. Synowie Stefana, Jan i Walery, zmarli młodo, a dwie najmłodsze córki, Ludwika i Lucyna, – w dzieciństwie.
Stefan Horaczko zmarł 12.8.1852 w swoim majątku w Garbasiu.
Czarna legenda.
W połowie XX w. na fali zainteresowania losami pałacu gen. Ludwika Paca Stefan Horaczko stał się niesłusznie bohaterem wciąż żywej czarnej legendy krążącej wokół dóbr dowspudzkich. Bezpodstawnie zarzucano mu niszczycielską działalność, mającą na celu doprowadzenie do ruiny pałacu Paca. Tymczasem Dowspuda już w wyniku działań wojennych związanych z Powstaniem Listopadowym została mocno zniszczona, a dalsza dewastacja była przede wszystkim konsekwencją konfiskaty dóbr w ramach represji popowstaniowych.

</doc>
<doc id="3671461" url="https://pl.wikipedia.org/wiki?curid=3671461" title="Z życia wzięte">
Z życia wzięte

Z życia wzięte – dwutygodnik z segmentu real life, wydawany od września 1995 roku przez Phoenix Press Media we Wrocławiu.

</doc>
<doc id="3671462" url="https://pl.wikipedia.org/wiki?curid=3671462" title="Kino Studenckie &quot;Niebieski Kocyk&quot;">
Kino Studenckie &quot;Niebieski Kocyk&quot;



</doc>
<doc id="3671464" url="https://pl.wikipedia.org/wiki?curid=3671464" title="Cerkiew Wszechmiłującego Zbawiciela w Moskwie (Wieszniaki)">
Cerkiew Wszechmiłującego Zbawiciela w Moskwie (Wieszniaki)

Cerkiew Wszechmiłującego Zbawiciela – prawosławna cerkiew w Moskwie, we wschodnim okręgu administracyjnym, w rejonie Wieszniaki, w dekanacie Narodzenia Pańskiego eparchii moskiewskiej Rosyjskiego Kościoła Prawosławnego. Pierwotnie była to prywatna świątynia na terenie majątku Kuskowo należącego do Szeremietiewów.
Historia.
Kuskowo było rodzinną posiadłością Szeremietiewów. Pierwsza wzmianka o istniejącej w tym miejscu cerkwi pochodzi z XVII w. i dotyczy budowli drewnianej. Obecnie istniejąca świątynia została zbudowana w latach 1737–1739. Jej wzniesienie było pierwszym etapem budowy kompleksu pałacowego. W 1792 przy obiekcie zbudowano dzwonnicę zwieńczoną złoconą iglicą. We wnętrzu cerkwi znajdował się rzeźbiony ikonostas ze złoconymi carskimi wrotami i trzymetrowe panikadiło (ozdobny żyrandol cerkiewny) z figurami serafinów. Według miejscowej tradycji pokrowce na kielichy pozostające na wyposażeniu cerkwi, obszyte złotą nicią i perłami, były dziełem carycy Elżbiety Pietrowny.
Pałac Szeremietiewów w 1919 został zaadaptowany na muzeum krajoznawcze. Cerkiew pozostawała czynna do lat 30. XX wieku, gdy również ją przekazano muzeum. W 1978 budynek został odremontowany. Rosyjski Kościół Prawosławny odzyskał obiekt w 1991, wtedy też miało miejsce jego powtórne poświęcenie. 
Architektura.
Obiekt wzniesiono w stylu barokowym w wariancie typowym dla epoki panowania carycy Anny Iwanowny; cerkiew – nigdy nieprzebudowywana od momentu oddania do użytku liturgicznego – jest jedną z nielicznych budowli w Moskwie reprezentujących ten styl. 
Cerkiew wzniesiona jest na planie czworoboku i zwieńczona jedną kopułą. Wejście do obiektu prowadzi przez ozdobny portyk, boczne ściany zdobione są rzędami pilastrów. W bębnie kopuły znajdują się nisze z rzeźbami. We wnętrzu cerkwi przetrwało oryginalne wyposażenie.

</doc>
<doc id="3671465" url="https://pl.wikipedia.org/wiki?curid=3671465" title="Międzynarodowy Festiwal Teatrów Plenerowych i Ulicznych &quot;Feta&quot;">
Międzynarodowy Festiwal Teatrów Plenerowych i Ulicznych &quot;Feta&quot;



</doc>
<doc id="3671467" url="https://pl.wikipedia.org/wiki?curid=3671467" title="Eugen Partos">
Eugen Partos



</doc>
<doc id="3671469" url="https://pl.wikipedia.org/wiki?curid=3671469" title="Cerkiew Wszechmiłującego Zbawiciela w Moskwie (Kuskowo)">
Cerkiew Wszechmiłującego Zbawiciela w Moskwie (Kuskowo)



</doc>
<doc id="3671470" url="https://pl.wikipedia.org/wiki?curid=3671470" title="Ignacy Juliusz Piłsudski">
Ignacy Juliusz Piłsudski

Ignacy Juliusz Piłsudski herbu Kościesza Odmienna (zm. po 1823 roku) – szambelan Stanisława Augusta Poniatowskiego w 1771 roku, piwniczy Wielkiego Księstwa Litewskiego w 1790 roku, ciwun wieszwiański w 1788 roku, ciwun gondyński w latach 1783-1788.

</doc>
<doc id="3671471" url="https://pl.wikipedia.org/wiki?curid=3671471" title="Ignacy Piłsudski">
Ignacy Piłsudski



</doc>
<doc id="3671474" url="https://pl.wikipedia.org/wiki?curid=3671474" title="Nyle DiMarco">
Nyle DiMarco

Nyle DiMarco (ur. 8 maja 1989 w Nowym Jorku) – amerykański model, aktor i aktywista społeczny, założyciel Fundacji pomagającej głuchym dzieciom w rozwoju, laureat 22. edycji programu "America’s Next Top Model".
Życiorys.
Wczesne lata.
Urodził się w nowojorskim Queens w rodzinie głuchych, zarówno jego dziadkowie, rodzice - Donna DiMarco i Neal Thompson, jak i jego bracia (brat bliźniak Nico i starszy Neal) byli głusi. Jego rodzina była pochodzenia włoskiego (dziadek od strony matki), angielskiego, szkockiego i niemieckiego. Jego rodzice rozwiedli się w jego wczesnym dzieciństwie i wychowywała go samotnie matka. Dorastał w Frederick w Maryland. Ukończył Gallaudet University na wydziale matematyki. Opanował amerykański język migowy, a także stał się biegły w czytaniu warg i komunikacji niewerbalnej.
Kariera.
W 2013 zagrał główną rolę w niezależnym filmie "W puszce" ("In the Can"), który został opowiedziany w amerykańskim języku migowym z angielskimi napisami. W 2014 i 2015 roku zagrał rolę Garretta Banducciego w serialu Freeform "Switched at Birth". 
Pracował przez około rok jako model freelancer, zanim w 2015 skontaktował się z producentami amerykańskiego programu "America’s Next Top Model". Został laureatem sezonu po rywalizacji w finale z modelką Mamé Adjei. Pracował jako model dla nowojorskiej agencji Wilhelmina Models, prezentując m.in. kolekcje Hugo Boss AG i Calvina Kleina.
Od 8 marca do 24 maja 2016 brał udział w 22. edycji programu "Dancing with the Stars", w której tańczył w parze z Petą Murgatroyd. Stał się drugim głuchym zawodnikiem w historii programu (pierwszą była Marlee Matlin, która tańczyła w szóstym sezonie). Para ostatecznie wygrała finał programu, a DiMarco został pierwszym głuchym uczestnikiem formatu, który tego dokonał. 
W 2016 został twarzą australijskiego lutowego magazynu gejowskiego „DNA”, październikowego wydania magazynu gejowskiego „Attitude” i listopadowego „Runway Prestige” w Hongkongu. 22 września 2016 w Rio All Suite Hotel and Casino w Las Vegas wystąpił gościnnie w rewii striptizerów Chippendales. Wziął udział w teledyskach: Tóc Tiên - „Big Girls Don’t Cry” (2016), Alex Newell - „Basically Over You (B.O.Y)” (2018) i Dan + Shay - „Tequila” (2018). Zagrał postać Dylana w jednym z odcinków serialu ABC Studios "Jednostka 19" ("Station 19", 2019) – pt.: „Into the Wildfire”.
Życie prywatne.
W 2015, udzielając wywiadu dla magazynu „Out”, określił swoją seksualność jako „płynną”.

</doc>
<doc id="3671478" url="https://pl.wikipedia.org/wiki?curid=3671478" title="Brockley Green">
Brockley Green

Brockley Green – przysiółek w Anglii, w Suffolk. Leży 44.5 km od miasta Ipswich i 77.1 km od Londynu. Brockley jest wspomniana w Domesday Book (1086) jako "Brochola".

</doc>
<doc id="3671482" url="https://pl.wikipedia.org/wiki?curid=3671482" title="Dworiec sporta Uruczʹje">
Dworiec sporta Uruczʹje



</doc>
<doc id="3671483" url="https://pl.wikipedia.org/wiki?curid=3671483" title="Jaskinia pod Baranami">
Jaskinia pod Baranami

Jaskinia pod Baranami – jaskinia w Dolinie Chochołowskiej w Tatrach Zachodnich. Wejście do niej znajduje się w północnym zboczu Kominiarskiego Wierchu, między Kufą i Spadami, nad Halą Kominy Dudowe, na wysokości 1490 metrów n.p.m. Długość jaskini wynosi 23 metry, a jej deniwelacja 5 metrów.
Opis jaskini.
Jaskinią jest wąski, idący w dół, korytarzyk, który idzie z obszernego otworu wejściowego i po około 11 metrach kończy się ślepo. W otworze, za prożkiem, jest jeszcze niewielka nyża.
Przyroda.
W jaskini nie ma szaty naciekowej. Trawa i mchy rosną do około 3 metrów w głąb od otworu.
Historia odkryć.
Jaskinia była zapewne znana od dawna. Jednak pierwszymi, którzy ją opisali byli Z. Biernacki, A. Wosiński i M. Żelechowski (zginął w 1971 roku w Jaskini Wielkiej Śnieżnej) ze Speleoklubu Częstochowa. Zbadali ją latem 1966 roku.

</doc>
<doc id="3671484" url="https://pl.wikipedia.org/wiki?curid=3671484" title="Vaporwave">
Vaporwave

Vaporwave – muzyczno-graficzny gatunek sztuki internetu powstały w latach 2010-2011. Muzycznie jest częściowo zdefiniowany przez utwory złożone z sampli innych piosenek, zwłaszcza z gatunku smooth jazz, elevator music, R&amp;B czy lounge z lat 80. i 90. XX wieku. Związana z nim subkultura jest czasami kojarzona z dwuznacznym lub satyrycznym podejściem do kapitalizmu, konsumpcjonizmu czy popkultury i zazwyczaj charakteryzuje się nostalgicznym oraz surrealistycznym przywiązaniem do kultury, technologii i reklam poprzednich dekad. Wizualnie składa się z wczesnych internetowych obrazów, designu stron internetowych późnych lat 90., reklam z lat 80. i 90., glitch art, anime, obiektów renderowanych w 3D i cyberpunkowych odwołań na okładkach i w teledyskach. 
Vaporwave powstał jako ironiczny wariant chillwave, ewoluując od hipnagogicznego popu, a także podobnych motywów retro-revivalistycznych i post-internetowych, które stały się modne w undergroundowej muzyce cyfrowej i scenach artystycznych, takich jak np. seapunk Tumblra. Pionierami stylu byli tacy artyści jak James Ferraro, Daniel Lopatin i Ramona Andra Xavier, z których każdy używał różnych pseudonimów. Po tym, jak album Ramony Xavier "Floral Shoppe" (2011) ustanowił kierunek dla gatunku, na stronach Last.fm, Reddit i 4chan rosła coraz większa publiczność. W tym czasie pojawiła się fala nowych wykonawców, działających również pod pseudonimami, która na portalu Bandcamp dystrybuowała swoje utwory.
Po szerszym zyskaniu popularności w 2012, pojawiło się wiele podgatunków vaporwave, takich jak future funk, mallsoft i hardvapour, chociaż zainteresowanie większością z nich szybko zmalało. Gatunek krzyżował się również z trendami w modzie, takimi jak streetwear. Od połowy 2010 vaporwave jest często opisywany jako „martwy” gatunek. Opinia publiczna zaczęła postrzegać go jako żartobliwego mema internetowego, co frustrowało niektórych twórców, którzy traktowali swoją twórczość poważnie. Od tego czasu wielu najbardziej wpływowych muzyków i wytwórni płytowych związanych z vaporwave przeniosło się w inne style muzyczne. Później, w 2010, gatunek ten wywołał odrodzenie zainteresowania japońską muzyką ambient i city popem. 
Charakterystyka.
Nazwa „vaporwave” wywodzi się od „vaporware”, terminu określającego oprogramowanie albo sprzęt komputerowy, które nie zostały jeszcze ukończone, ale których zapowiedziana data inauguracji została już dawno przekroczona. Drugi człon nazwy, czyli „wave” (ang. "fala") jest często stosowany do określania różnych gatunków muzycznych (jak np. new wave, cold wave, synthwave). Pierwsze odnotowane użycie terminu „vaporwave” pojawiło się w poście na blogu z października 2011, opublikowanym przez anonimowego użytkownika recenzującego album "Surf's Pure Hearts" zespołu Girlhood, jednak to producentowi muzycznemu Willowi Burnettowi przypisuje się ukucie tego terminu jako sposobu na opisanie konkretnego stylu. Jednak niektóre źródła przypisują stworzenie terminu polskiemu blogerowi Jakubowi Adamkowi. 
Vaporwave stanowi hiperspecyficzny podgatunek lub „mikrogatunek”, który jest zarówno formą muzyki elektronicznej, jak i stylem artystycznym, chociaż czasami sugeruje się, że jest to przede wszystkim medium wizualne. Gatunek w dużej mierze definiuje otaczającą go subkultura, w ramach której muzyka jest nierozerwalnie związana z wizualizacją. Laura Glitsos pisała: „W ten sposób vaporwave przeciwstawia się tradycyjnym konwencjom muzycznym, które zazwyczaj stawiają muzykę nad formą wizualną”. Muzycznie vaporwave rekonfiguruje muzykę taneczną z późnych lat 80. i wczesnych 90. stosując technikę „chopped and screwed” oraz dodając pogłos. Utwory są celowo cięte, spowalniane czy zapętlane, co ma stworzyć wrażeniem uszkodzonego materiału dźwiękowego. Składa się prawie w całości ze spowolnionych sampli, a jego stworzenie wymaga jedynie znajomości podstawowych technik produkcji. 
Gatunek ten opiera się na satyrycznych tendencjach chillwave i hipnagogicznego popu, będąc jednocześnie kojarzonym z dwuznacznym lub satyrycznym podejściem do kapitalizmu, konsumpcjonizmu i technokultury. Krytyk muzyczny Adam Trainer pisał o upodobaniu tego stylu do „muzyki stworzonej mniej dla przyjemności, a bardziej do regulacji nastroju”, na przykład korporacyjnej muzyki giełdowej do reklam informacyjnych i demonstracji produktów. Adam Harper opisał typowy utwór vaporwave jako „całkowicie zsyntetyzowany lub mocno przetworzony fragment korporacyjnej muzyki nastrojowej, jasny i poważny lub wolny i zmysłowy, często piękny, albo zapętlony z synchronizacją i poza punktem funkcjonalności”. Kulturoznawca Rafał Sowiński zauważył natomiast, że „utwory vaporwave – zarówno muzyczne, jak i graficzne czy audiowizualne – składają się z fragmentów innych utworów, odpowiednio przetworzonych i połączonych w nową całość”. Definiuje on także gatunek jako typowo plądrofoniczny, co odróżnia go od plagiatu. 
Angażując obie formy, muzyczną oraz wizualną, vaporwave traktuje internet jako medium kulturowe, społeczne i estetyczne. Przy czym w swojej estetyce wizualnej (w języku angielskim „aesthetic”, często stylizowane na „ＡＥＳＴＨＥＴＩＣＳ”, ze znakami o pełnej szerokości) obejmuje m.in. wczesne grafiki internetowe oraz design stron internetowych, przekaz reklamowy z lat 80. i 90., obiekty renderowane w 3D, glitch art, anime, cyberpunk, antyczne popiersia czy niskiej jakości obraz VHS. Bardzo często przewijającym się motywem są odwołania do Japonii oraz jej kultury. Ogólnie rzecz biorąc, artyści ograniczają chronologię swojego materiału źródłowego pomiędzy rozkwitem gospodarczym Japonii w latach 80., a atakami z 11 września lub pęknięciem bańki internetowej w 2001 (niektóre albumy, w tym "Floral Shoppe", przedstawiają na okładkach nienaruszone Twin Towers).
Historia.
Początek.
Vaporwave ma swój początek w internecie na początku 2010 jako ironiczna odmiana chillwave i pochodna twórczości hipnagogicznych artystów popowych, takich jak Ariel Pink i James Ferraro, których również charakteryzowało odwoływanie się do popkultury retro. Był to jeden z wielu mikrogatunków internetowych, które pojawiły się w tej epoce, obok witch house, seapunk, shitgaze, cloud rap i innych. Vaporwave zbiegło się z szerszym nurtem obejmującym młodych artystów, których twórczość czerpała z dzieciństwa lat 80. 
„Chillwave” i „hipnagogiczny pop” powstały praktycznie w tym samym czasie, w połowie 2009, i uznano je za zamienne. Podobnie jak vaporwave, związane były ze zjawiskiem nostalgii i pamięci kulturowej. Wśród najwcześniejszych twórców hipnagogicznych, którzy zwiastowali vaporwave, był Matrix Metals i jego album "Flamingo Breeze" (2009), który został stworzono w oparciu o loopy syntezatora. Mniej więcej w tym samym czasie Daniel Lopatin (Oneohtrix Point Never) anonimowo przesłał na YouTube kolekcję plądrofonicznych loopów pod pseudonimem sunsetcorp. Nagrania pochodziły z jego audiowizualnego albumu "Memory Vague" (czerwiec 2009). Natomiast nagranie "Feel It All Around" autorstwa Washed Out (czerwiec 2009), który spowolnił włoską piosenkę taneczną "I Want You" Gary'ego Lowa z 1983, był przykładem „analogowej nostalgii” chillwave, którą artyści vaporwave starali się przekonfigurować. 
Vaporwave został włączony w szerszą „estetyką Tumblra”, która stała się modna w podziemnych scenach muzyki cyfrowej i sztuki w 2010. W tym samym roku Lopatin umieścił kilka utworów z albumu "Memory Vague", a także kilka nowych, na swoim albumie "Chuck Person's Eccojams Vol. 1", wydanym w sierpniu pod pseudonimem „Chuck Person”. Okładka, która przypominała grę wideo "Ecco the Dolphin" z 1993, zainspirowała wielu nastolatków i młodych dorosłych do stworzenia czegoś, co miało stać się z czasem vaporwave. W połowie 2011 wykreował się seapunk, subkultura Tumblr opierająca się na wodnym motywie, będąca jednocześnie internetowym memem. Zapowiadała ona vaporwave w swoim przywiązaniu do „kosmicznej” muzyki elektronicznej i grafik internetowych z Geocities. Podobnie jak vaporwave, została zdefiniowana przez swój związek z kulturą internetową, będąca podejściem, które jest czasami określane jako post-internetowe. 
Muzyczny wzór dla vaporwave pochodzi z "Eccojams" i "Far Side Virtual" (październik 2011). "Eccojams" zawierał zmiksowane popowe piosenki z lat 80., podczas gdy "Far Side Virtual" czerpał głównie z „ziarnistych i bombastycznych dźwięków” takich mediów, jak Skype i Nintendo Wii. Według Milesa Bowe'a ze „Stereogum”, vaporwave było połączeniem „pociętych plądrofonii” Lopatina oraz „nihilistycznego melodyjnego muzaka z piekła Jamesa Ferraro”. Post z 2013 roku na blogu muzycznym przedstawiał te albumy, wraz z "Hologramami" Skeletona (listopad 2010), jako „proto vaporwave”. 
Wczesna scena.
Adam Harper pierwotnych artystów vaporwave określił „tajemniczymi i często bezimiennymi bytami, które czają się w internecie. Często za pseudo-korporacyjną nazwą lub fasadą internetową, i których muzykę można zazwyczaj pobrać za darmo przez Mediafire, Last.fm, SoundCloud lub Bandcamp”. Według Metallic Ghosts (Chaz Allen), oryginalna scena vaporwave wyszła z internetowego kręgu powstałego na stronie Turntable.fm. Obejmował on m.in. takich twórców jak: Internet Club (Robin Burnett), Veracom, Luxury Elite, Infinity Frequencies, Transmuteo (Jonathan Dean), Coolmemoryz i Prismcorp.
Wielu producentów tego środowiska czerpało inspirację z "New Dreams Ltd." Ramony Xavier (lipiec 2011). Pierwsze odnotowane użycie terminu „vaporwave” pojawiło się w poście na blogu z października 2011, opublikowanym przez anonimowego użytkownika recenzującego album "Surf's Pure Hearts" zespołu Girlhood, jednak to producentowi muzycznemu Willowi Burnettowi przypisuje się ukucie tego terminu jako sposobu na opisanie konkretnego stylu. "Floral Shoppe" Ramony Xavier (wówczas jako „Macintosh Plus”, grudzień 2011) był pierwszym albumem tego gatunku, który zawierał wszystkie podstawowe elementy vaporwave.
Gatunek zyskał szersze zainteresowanie w połowie 2012, przede wszystkim na takich stronach jak Last.fm, Reddit i 4chan. W serwisie Tumblr użytkownicy często dekorowali swoje profile grafikami w stylu vaporwave. We wrześniu Blank Banshee wydał swój debiutancki album "Blank Banshee 0", który odzwierciedlał trend producentów vaporwave, którzy byli bardziej pod wpływem muzyki trap i mniej zainteresowani przekazywaniem podtekstów politycznych. Portal Bandwagon nazwał to „płytą progresywną”, która wraz z „"Floral Shoppe”" „zasygnalizowała koniec pierwszej fali gatunku z dużą ilością sampli i ponownie skonfigurowała, co to znaczy tworzyć muzykę vaporwave”. 
Po tym, jak zalew nowych twórców vaporwave zwrócił się do Bandcamp w celu dystrybucji, różne internetowe wydawnictwa muzyczne, jak Tiny Mix Tapes, Dummy Mag i Sputnikmusic, zaczęły interesować się tym ruchem. Jednak pisarze, fani i artyści mieli trudności z rozróżnieniem między vaporwave, chillwave i hipnagogicznym popem, podczas gdy Ash Becks z portalu The Essential zauważył, że większe witryny, takie jak Pitchfork i Drowned in Sound, „pozornie nie tykały vaporwave przez cały dwuletni szczytowy okres gatunku”. Powszechnie krytykowano, że gatunek ten był „zbyt głupi” lub „zbyt intelektualny”. 
Szczyt popularności.
W listopadzie 2012 estetyka seapunk została użyta w teledyskach piosenkarek pop Rihanny i Azealii Banks. W związku z tym subkultura dostała się do mainstreamu, a wraz z nią vaporwave. W tym samym miesiącu recenzja wideo "Floral Shoppe", opublikowana przez YouTubera Anthony'ego Fantano, pomogła umocnić album jako reprezentatywne dzieło vaporwave, ale została również uznana za kluczowy moment w upadku gatunku. Wkrótce po tym, gdy znalazł się on w mainstreamie, był często opisywany jako „martwy”. Takie wypowiedzi pochodziły od samych fanów. 
Po pierwszej fali użytkownicy 4chana i Reddita wymyślili nowe terminy, które starały się podzielić vaporwave na wiele podgatunków. Niektóre powstały jako żart, m.in. „vaportrap”, „vapornoise” i „vaporgoth”. Dalsze podgatunki obejmowały „eccojams”, „utopian virtual”, „mallsoft”, „future funk”, „post-Internet”, „late-nite lo-fi”, „broken transmission” (lub „signalwave”) czy „hardvapour”. Joe Price z portalu muzycznego Complex poinformował, że „większość [podgatunków] zanikła, a wiele z nich na początku nie miało sensu. [...] Aspekt wizualny kształtował się szybciej niż dźwięk, co zaowocowało wydaniami, które wyglądają tak samo, ale nie tworzyły spójnej dźwiękowo całości”.
W 2013 YouTube zaczął umożliwiać swoim użytkownikom prowadzenie transmisji na żywo, co zaowocowało powstaniem wielu całodobowych „stacji radiowych” poświęconych mikrogatunkom, m.in. takim jak vaporwave czy lo-fi hip hop. Szwedzki raper Yung Lean i jego kolektyw Sad Boys zainspirowali falę anonimowych DJ-ów tworzących remiksy vaporwave bazujące na muzyce i obrazach z Nintendo 64, które następnie przesyłano na YouTube i SoundCloud. Evelyn Wang z magazynu „Dazed” przypisała Yung Leanowi wyniesienie stylistyki vaporwave poza internet, czego charakterystycznymi elementami były „smutne twarze”, streetwear, japońskie i arabskie akcesoria, mrożona herbata Arizona oraz komunikowanie się za pomocą memów. 
Pod koniec 2013 portal Vice opublikował artykuł zatytułowany "Is Vaporwave the Next Seapunk?". Chociaż autor twierdził, że vaporwave nie zakończy się jako „żart” tak, jak stało się z seapunkiem, to gatunek ten zaczął być w dużej mierze postrzegany jako internetowy mem oparty głównie na wizualnym retro stylu lub „klimacie”. Frustrowało to niektórych producentów muzycznych oraz artystów z tego gatunku, którzy wypuszczaną przez siebie muzykę traktowali poważnie. 
W 2015 „Rolling Stone” opublikował listę „10 artystów, których musisz znać”, a wśród nich umieszczono vaporwaveowy projekt muzyczny 2814. Przywołano ich album "Birth of a New Day" ("新 し い 日 の 誕 生") jako niezwykły sukces na skalę internetu. Album "I'll Try Living Like This" zespołu Death's Dynamic Shroud znalazł się na piętnastym miejscu listy magazynu „Fact” "The 50 Best Albums of 2015". Tego samego dnia MTV International wprowadziło rebranding zainspirowany vaporwave i seapunkiem. Tumblr natomiast uruchomił przeglądarkę GIFów o nazwie Tumblr TV, w stylu zbliżonym do tego zastosowanego przez MTV. Singiel artysty hip-hopowego Drake'a "Hotline Bling", wydany 31 lipca, również stał się popularny wśród producentów vaporwave, inspirując zarówno humorystyczne, jak i poważne remiksy utworu. 
Od 2016 albumy vaporwave, w tym "Floral Shoppe", nadal znajdowały się wśród najlepiej sprzedających się albumów eksperymentalnych na Bandcamp. Scena utrzymywała również społeczności fanów na takich portalach jak Reddit. Joe Price twierdził, że dla osób spoza tych grup gatunek vaporwave uważano za „wielki żart”. Dodał, że „użytkownicy różnych vaporwave sub-Redditów zawsze będą traktować to bardzo poważnie, ale nawet tam ludzie dyskutują, czy vaporwave jest nadal tak wpływowe”. 
George Clanton, istotna postać gatunku, skomentował, że etykieta „vaporwave” nadal dobrze funkcjonował jako tag marketingowy dla muzyki niezależnej. We wrześniu 2019 zorganizował on pierwszy w historii festiwal vaporwave – 100% ElectroniCON, który odbywał się w Nowym Jorku. Wystąpiło wówczas wielu artystów związanych z gatunkiem, m.in. Saint Pepsi, Vaperror, Nmesh, 18 Carat Affair czy sam Clanton. Dla niektórych był to pierwszy występ na żywo w karierze. 
Odbiór.
Parodia, mem, gatunek muzyczny.
Vaporwave był jednym z kilku mikrogatunków powstałych na początku 2010, które przez krótki czas skupiły uwagę mediów. Użytkownicy na forach muzycznych, cytowani przez Vice, różnie go scharakteryzowali, np. „chillwave dla marksistów”, „post-elevator music” i „korporacyjny smooth jazz Windows 95 pop”. Jego rozpowszechnienie bardziej przypominało internetowy mem niż typowy gatunek muzyczny. W 2017 autorzy Georgina Born i Christopher Haworth napisali: „Praktyki kulturowe vaporwave świadomie powielają i parodiują uzależniające, niemal przymusowe uczestnictwo w serwisach społecznościowych, gdzie nieodpłatna praca społeczności użytkowników napędza system i generuje wartość. Każdy, kto ma połączenie z internetem może tworzyć vaporwave. [...] Jednolitości memów sprzyja ich szybkie kopiowanie wśród hiperaktywnej subkultury internetowej tego gatunku”.
Współpracownik Pitchfork, Jonny Coleman, zdefiniował vaporwave jako coś „pomiędzy prawdziwym gatunkiem, który brzmi fałszywie, a fałszywym gatunkiem, który może być prawdziwy”. Również z Pitchfork, Patrick St. Michel nazwał vaporwave „niszowym zakątkiem muzyki internetowej, zamieszkałym przez ludzi Zachodu wygłupiających się z japońską muzyką, samplami i językiem”. Rob Arcand, związany z Vice, skomentował, że „szybkie rozprzestrzenianie się podgatunków samo w sobie stało się częścią puenty vaporwave”, wskazując na absurdalność samego gatunku, nawet jeśli widzi, że artyści używają go jako trampoliny do innowacji”.
W artykule „Rolling Stone” z 2018, w którym opisano entuzjazm Michaela Nesmitha z The Monkees dla vaporwave, autor Andy Greene opisał go jako „marginalny elektroniczny podgatunek, o którym słyszało niewielu poza entuzjastami ironicznych memów, nie mówiąc już o wypracowaniu opinii na ten temat”. Nesmith natomiast pochwalił gatunek i porównał go do psychodelicznego tripu.
Krytyk muzyczny Scott Beauchamp napisał, że postawa vaporwave jest bardziej skoncentrowana na stracie, pojęciu znużenia i biernej zgody, „był pierwszym gatunkiem muzycznym, który przeżył całe swoje życie od narodzin do śmierci całkowicie online”. Zasugerował, że przejawy "hipermodulacji" – precyzyjnie dostrojone „mikrodoświadczenia” wynikające z algorytmów mediów społecznościowych kierujących różnych ludzi o podobnych zainteresowaniach w niejasne tematy – zainspirowały zarówno rozwój, jak i upadek vaporwave.
Kapitalizm i technologia.
Vaporwave jest wiązany ze sceptycznym lub akceleracjonistycznym podejściem do kapitalizmu konsumenckiego. Adam Harper w swoim artykule "Dummy" z 2012 porównał gatunek do punk rocka i postawy antykapitalistycznej. Stwierdził, że producentów vaporwave „można odczytywać jako sarkastycznych antykapitalistów ujawniających kłamstwa i pomyłki współczesnej technokultury i jej reprezentacji”. Uznał także, że vaporwave stanowi zarówno krytykę, jak i poddanie się kapitalizmowi. Taka postawa byłaby charakterystyczna dla akceleracjonizmu, według którego opór wobec kapitalizmu jest bezcelowy, a wyłącznie przyczynianie się do jego rozrostu doprowadzi do załamania systemu. Niemniej jednak, Jakub Strużyński z portalu Meakultura zauważył, że akceleracjonistycznej wizji przeczy „zbyt jawnie ironiczna, zbyt przerysowana campowa estetyka vaporwave’u, co szczególnie łatwo zobaczyć w „bazarowej” estetyce przesytu marketingowego kiczu”. Według niego vaporwave „funkcjonuje jednak w ramach sztuki, a nie w relacji władzy wewnątrz społeczeństwa. Nie jest tak – jak ustrój polityczny – natrętny czy wszechobecny i niepowstrzymany, nie ingeruje w życie codzienne większości ludzi. Byłaby więc to po prostu krytyka pewnego "modus operandi", a nie jego celowe wspieranie, szczególnie że przywoływane dźwięki nie są dla większości społeczeństwa nieprzyjemne”. Natomiast dziennikarka muzyczna Katarzyna Warmuz w swoim artykule z 2016 oceniła, że nurt vaporwave jest bliski idei prezentowanej przez ruch nowej lewicy. Ma na to wskazywać przede wszystkim krytyczna postawa wobec systemu kapitalistycznego, konsumpcjonizmu, ale i zjawisko czerpania tego, „co wartościowe z przeszłości” i nadawaniu temu nowego znaczenia, na wzór filozofii Guya Deborda. 
Pedagog muzyczny Grafton Tanner napisał: „vaporwave to jeden ze stylów artystycznych, który ma na celu zmianę naszej postawy względem mediów elektronicznych, zmuszając nas do uznania nieznajomości wszechobecnej technologii... Vaporwave to muzyka „nie-czasu” i „nie-miejsca”, ponieważ wyraża sceptycyzm wobec tego, co kultura konsumpcyjna zrobiła z czasem i przestrzenią”. Komentując przyjęcie rebrandingu inspirowanego vaporwave i seapunkiem przez MTV International, Jordan Pearson z Motherboard, serwisu technologicznego Vice, zauważył, jak „cyniczny impuls, który ożywił vaporwave i związaną z nim estetykę opartą na Tumblrze, został dokooptowany i wymazany po obu stronach — tam, skąd pochodził materiał źródłowy i tam gdzie żyje”. Natomiast Scott Beauchamp zaproponował paralelę między postawą punka „No Future” i jego „surową energią niezadowolenia” wywodzącą się z historycznej dadaistycznej dystopii, a prezentowaną przez vaporwave „polityczną porażką i społeczną anomią”. 
Rafał Sowiński w 2017 zdefiniował postawę gatunku w następujący sposób: „Vaporwave stanowi interesujący przyczynek ku refleksji nad relacjami muzyki popularnej z kapitalizmem oraz oporem wobec niego. Apoteoza konsumpcji, standaryzacji i postępu technologicznego zostaje posunięta w tym nurcie do tak daleko idącej przesady, że przestaje być wiarygodna i staje się pastiszem komunikatu reklamowego”. Natomiast w 2019 naukowiec Emile Frankel swojej książce "Hearing the Cloud: Can Music Help Reimagin the Future?" napisał, że vaporwave został zredukowany do „komercyjnej powłoki samego siebie” przez tych, którzy fetyszyzowali lata 80. i „retro synth-pop”. Porównał tę scenę do PC Music, wytwórni, która prezentowała ironiczne podejście do komercji, a finalnie stała się „zwykłym popem”. „Wszystko, co stosuje ironię jako formę krytyki, grozi nieporozumieniem”.
Podgatunki.
Future funk.
Future funk to odgałęzienie inspirowane french housem, które łączy elementy disco i house z vaporwave. Wizualnie nawiązuje do anime z lat 80., czepiąc obrazy z takich seriali jak "Urusei Yatsura", "Chōjikū Yōsai Macross" i "Czarodziejka z Księżyca". Muzycznie future funk jest produkowany w ten sam sposób co vaporwave, w oparciu o sample, aczkolwiek z bardziej optymistycznym podejściem. Większość sampli muzycznych pochodzi z japońskich albumów city popu z lat 80. 
Jednym z najpopularniejszych artystów future funk jest Macross 82-99, który był pionierem tego gatunku swoją serią "Sailorwave" w 2013. Innymi znanymi artystami korzystającymi z tego gatunku są również: Skylar Spence (aka Saint Pepsi), Tsundere Valley, Ducat, and Yung Bae. 
Hardvapour.
Hardvapour pojawił się pod koniec 2015 jako reimaginacja vaporwave z mroczniejszymi motywami, szybszym tempem i cięższym dźwięk. Jest pod wpływem speedcore i gabber oraz definiuje się wbrew utopijnym nastrojom przypisywanym czasami vaporwave. Przykładowymi artystami hardvapour są wosX i Subhumanizer.
Mallsoft.
Mallsoft wzmacnia wpływy lounge w vaporwave. Można to postrzegać w nawiązaniu do „koncepcji centrów handlowych jako dużych, bezdusznych przestrzeni konsumpcjonizmu”, a twórczość z tego gatunku jako „badają społeczne konsekwencje kapitalizmu i globalizacji”. Popularnymi artystami mallsoft są Disclaimer, Groceries, Hantasi i Cat System Corp.

</doc>
<doc id="3671485" url="https://pl.wikipedia.org/wiki?curid=3671485" title="Browston Green">
Browston Green

Browston Green – przysiółek w Anglii, w Norfolk. Leży 27.3 km od miasta Norwich i 167.8 km od Londynu. Browston jest wspomniana w Domesday Book (1086) jako "Brockestuna".

</doc>
<doc id="3671487" url="https://pl.wikipedia.org/wiki?curid=3671487" title="Wojciech Krzykała">
Wojciech Krzykała

 
Wojciech Krzykała (ur. 15 października 1950) – polski koszykarz występujący na pozycji rozgrywającego, wielokrotny medalista mistrzostw Polski, po zakończeniu kariery zawodniczej trener koszykarski.
Jest absolwentem studiów prawniczych na Uniwersytecie Marii Curie-Skłodowskiej.
Jego syn – Jacek Krzykała był także zawodowym koszykarzem.
Osiągnięcia.
Na podstawie, o ile nie zaznaczono inaczej.

</doc>
<doc id="3671488" url="https://pl.wikipedia.org/wiki?curid=3671488" title="Muzyka austriacka">
Muzyka austriacka

Muzyka austriacka – muzyka tworzona na terenie Austrii; uznawana za część austriackiej kultury, powstawała w silnym związku z kulturami państw ościennych, w tym niemieckich. Z uwagi na te związki oraz zmiany terytorialne ścisłe granice tego pojęcia nie są ostre.
Wiedeń.
Wiedeń był ważnym ośrodkiem muzycznych innowacji. W okresie baroku muzyka austriacka była pod silnym wpływem Słowian i Węgrów. Na początku XVI wieku zaczęło rosnąć znaczenie Wiednia jako centrum kulturalnego. Miasto było głównie związane z instrumentami, między innymi lutnią. W XVIII i XIX wieku kompozytorów do miasta przyciągała dynastia Habsburgów, którzy byli mecenasami sztuki przemieniającymi Wiedeń w europejską stolicę muzyki poważnej doby klasycyzmu (czas tzw. szkoły starowiedeńskiej, a później "klasyków wiedeńskich"). Miasto kultywowało te tradycje, pozostając silnym ośrodkiem muzyki romantycznej oraz okresu modernizmu.
Z miastem związani byli tacy kompozytorzy, jak Joseph Haydn, Wolfgang Amadeus Mozart, Ludwig van Beethoven, Johannes Brahms, Johann Strauss ojciec i syn, Anton Bruckner i Gustav Mahler. Tam urodzili się Franz Schubert, a także dodekafonicy Arnold Schönberg, Alban Berg i Anton Webern z tzw. "drugiej szkoły wiedeńskiej" oraz jazzman Joe Zawinul.
Jodłowanie.
Jodłowanie to forma śpiewu z częstymi zmianami skokowymi pomiędzy rejestrami. Tradycja rozwinęła się w Alpach. Austriacy określają jodłowanie mianem "juchizn".
Muzyka rockowa i pop.
W latach 80. XX wieku najpopularniejszym austriackim solistą był Falco. Jego piosenka „Rock Me Amadeus” trafiła w 1986 na amerykańską listę przebojów "Hot 100", tworzoną przez magazyn" „"Billboard”". "W 1998 muzyka Falco ponownie stała się popularna ze względu na jego nagłą śmierć w Republice Dominikany.
Austria nie jest istotnym międzynarodowym ośrodkiem muzyki rockowej i pop. Mimo to niektóre zespoły i soliści są dość znani. Zespół Opus znalazł się na światowych listach przebojów. W ciągu ostatnich kilku lat austriackie grupy odbywały trasy koncertowe po Europie i odnosiły sukcesy na listach przebojów. Najbardziej znana jest Christina Stürmer. Zespół SheSays grał jako support podczas europejskiej trasy koncertowej Bryana Adamsa. Ostatnio popularne są albumy zespołów AOR i Cornerstone.
Aktualnie na austriackiej scenie metalowej najpopularniejsze jest trio Belphegor, grające death metal. Wśród zespołów metalowych można znaleźć również Hollenthon, Pungent Stench, Abigor, Disharmonic Orchestra, Visions of Atlantis, Dornenreich, Summoning oraz Estatic Fear.
Christian Fennesz to austriacki twórca muzyki elektronicznej. Z tego kraju pochodzą również Der Blutharsch oraz Sturmpercht.
W 1967 w Wiedniu urodził się perkusista Thomas Lang. Grał on z takimi artystami, jak Robert Fripp, Geri Halliwell czy Robbie Williams.
Niewielkie znaczenie w Austrii ma muzyka z gatunku indie rock. Wiedeński zespół Killed By 9V Batteries jest jednym z nielicznych, który odbywa międzynarodowe trasy koncertowe.
Co roku w październiku odbywa się The Waves Vienna Music Festival &amp; Conference. Jest to festiwal muzyki pop.
Współczesna muzyka poważna.
Orkiestra Wiener Philharmoniker to znany na całym świecie zespół, który odbywa światowe trasy koncertowe. Ich coroczny Koncert Noworoczny, odbywający się w sali koncertowej Wiener Musikverein, jest jednym z najważniejszych koncertów muzyki poważnej w Europie.
Muzyka elektroniczna.
Scena muzyki elektronicznej w Austrii rozwija się prężnie. Znanymi przedstawicielami są Parov Stelar, Kruder &amp; Dorfmeister oraz Elektro Guzzi. Popularny jest również gatunek drum ‘n’ bass, a wykonujący go artyści (Camo &amp; Krooked, Disaszt, Ill.Skillz czy Mefjus) odnoszą sukcesy na scenie międzynarodowej.
Neue Deutsche Härte.
Nurt Neue Deutsche Härte jest bardzo popularny w Austrii i w niemieckojęzycznej części Europy. Reprezentują go takie zespoły, jak Stahlhammer i L'Âme Immortelle, które odnoszą międzynarodowe sukcesy. Również niemiecki zespół Samsas Traum jest związany z Austrią.

</doc>
<doc id="3671491" url="https://pl.wikipedia.org/wiki?curid=3671491" title="Spisek Sześciu">
Spisek Sześciu

Spisek Sześciu – polski zespół jazzowy, utworzony w październiku 1972 roku we Wrocławiu.
Historia.
Formacja powstała z inicjatywy Włodzimierza Wińskiego (saksofon tenorowy i barytonowy, lider), który zaprosił do współpracy: Zbigniewa Czwojdę (trąbka), Leszka Paszkę (puzon), Bogusława Razika (instrumenty klawiszowe), Andrzeja Pluszcza (gitara basowa) i Adama Bielawskiego (perkusja). Z grupą współpracowali także perkusiści: Zbigniew Lewandowski i Eugeniusz Mańko. Na pierwszy program grupy składały się utwory funkowe i hard-bopowe o zwięzłych tematach, prostej harmonii, żywiołowych improwizacjach w klasycznej bluesowej skali i z wyraźnie akcentowanym, motorycznym rytmem. Muzyka ta wyraźne nawiązywała do źródeł jazzu, takich jak: blues, czy pieśni spirituals i gospels. Ujawniała także (głównie za sprawą rytmiki) pokrewieństwo z rockiem, dzięki czemu muzycy zdobyli sympatię młodzieżowej publiczności, a także zyskali pochlebne recenzje na wielu imprezach jazzowych. Ostatecznie zespół prezentował tendencję tzw. środka awangardy jazzowej, bez dużych odchyleń w stronę eksperymentu.
Spisek Sześciu zadebiutował w 1973 roku na Studenckim Festiwalu Jazzowym „Jazz nad Odrą” we Wrocławiu, gdzie otrzymał wyróżnienie. W imprezie tej brał udział jeszcze trzykrotnie: w 1974 (I nagroda zespołowa) i w latach 1975–1976. W 1973 muzycy grupy współtworzyli również Big Band „Wrocław” z którym wzięli udział w jam session na festiwalu jazzowym w Přerov (Czechosłowacja). W 1974 roku Spisek Sześciu już jako samodzielny wykonawca zdobył tam "Złoty Medal" i tytuł "Zespołu Ekstraklasy Europejskiej". W tym samym roku zespół wystąpił na Jazz Jamboree i na festiwalu w San Sebastian (Hiszpania) oraz w Finlandii. W latach 1972–1974 brał udział w "Dniach Komedy", organizowanych przez warszawski klub studencki Medyk oraz wziął udział w imprezie FAMA'73. Zespół dokonał nagrań archiwalnych dla Polskiego Radia we Wrocławiu i w Warszawie. W marcu 1975 roku we Wrocławiu nagrał longplay "Complot of Six". W lipcu 1976 roku piosenkarka Halina Frąckowiak z towarzyszeniem Spisku Sześciu rozpoczęła tournée po Polsce. Zespół przestał istnieć w tym samym roku, a muzycy formacji weszli w skład grup: Spisek (W. Wiński, L. Paszko) i Crash (Z. Czwojda, A. Pluszcz, A. Bielawski, Z. Lewandowski).

</doc>
<doc id="3671493" url="https://pl.wikipedia.org/wiki?curid=3671493" title="Vitalii Tsitou">
Vitalii Tsitou



</doc>
<doc id="3671494" url="https://pl.wikipedia.org/wiki?curid=3671494" title="Kościół Objawienia Pańskiego w Prenach">
Kościół Objawienia Pańskiego w Prenach

Kościół Objawienia Pańskiego w Prenach – katolicki kościół w Prenach (Litwa, okręg kowieński, rejon preński).
Kościół zbudowano w 1750 z drewna. W 1875 dokonano przebudowy, w czasie której dobudowano transept.
Kościół trójnawowy z transeptem, na planie krzyża greckiego. Ramiona transeptu oraz prezbiterium wielobocznie zamknięte. Po bokach fasady znajdują się dwie wieże z barokowymi hełmami. Między wieżami jest trójkątny fronton. Na każdym końcu dachu (nad fasadą, ramionami transeptu oraz prezbiterium) wznoszą się niewielkie wieżyczki.
Wnętrze kościoła w stylu barokowym zawiera 5 ołtarzy oraz cenne rzeźby z XVIII wieku.
W 2008 Poczta litewska wydała znaczek z widokiem kościoła w Prenach

</doc>
<doc id="3671495" url="https://pl.wikipedia.org/wiki?curid=3671495" title="Jerzy Żywarski">
Jerzy Żywarski

 
Jerzy Żywarski (ur. 16 kwietnia 1961) – polski koszykarz występujący na pozycji rozgrywającego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671496" url="https://pl.wikipedia.org/wiki?curid=3671496" title="Obszar Warowny &quot;Śląsk&quot;">
Obszar Warowny &quot;Śląsk&quot;



</doc>
<doc id="3671498" url="https://pl.wikipedia.org/wiki?curid=3671498" title="Blues of Desperation">
Blues of Desperation

Blues of Desperation – dwunasty album studyjny amerykańskiego gitarzysty blues-rockowego Joe Bonamassa. Wydawnictwo ukazało się 25 marca 2016 roku nakładem wytwórni muzycznej J&amp;R Adventures.
Tak, jak jego poprzedni solowy album "Different Shades of Blue", także ten zawiera oryginalny materiał artysty. Podążając za słowami Bonamassy: „Chciałbym, aby ludzie słyszeli moją ewolucję, jako blues-rockowego muzyka” oraz „[...] ktoś kto nie spoczywa na lurach i kto zawsze brnie do przodu zastanawiając się, jak muzyka może ewoluować i być istotna.” i patrząc z perspektywy lat na jego twórczość mając w tle najnowszy album z pewnością ową ewolucję się dostrzega. Joe bowiem nie pozostaje w miejscu i proponuje swym kolejnym albumem porcję świeżego bluesa. Jak zwykle wydawnictwo opatrzone jest ręką Kevin Shirley, który nadaje temu odpowiedni tor, sprawiając iż dopełnia idealnie całość.
Nagrania uzyskały w Polsce certyfikat złotej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3671499" url="https://pl.wikipedia.org/wiki?curid=3671499" title="Jaskinia Lodowa nad Kufą">
Jaskinia Lodowa nad Kufą

Jaskinia Lodowa nad Kufą – jaskinia w Dolinie Chochołowskiej w Tatrach Zachodnich. Wejście do niej znajduje się w północnych stokach Kominiarskiego Wierchu, ponad Doliną Dudową, w grzbiecie nad Kufą, w pobliżu Szczeliny przy Lodowej nad Kufą, na wysokości 1670 metrów n.p.m. Długość jaskini wynosi 20 metrów, a jej deniwelacja 3,5 metra.
Opis jaskini.
Jaskinię stanowi wąski, prawie poziomy korytarz prowadzący od otworu wejściowego do poprzecznego uskoku zamkniętego zawaliskiem. Po drodze znajdują się trzy trudne zaciski i dwa prożki.
Przyroda.
W jaskini panuje niska temperatura. Ściany są mokre.
Roślinność nie występuje.
Historia odkryć.
Jaskinię odkrył W.W. Wiśniewski, który w latach 1976-77 przeszukiwał rejon Kominiarskiego Wierchu. Znajdował się w niej wtedy lód. Stąd nazwa.

</doc>
<doc id="3671501" url="https://pl.wikipedia.org/wiki?curid=3671501" title="Jacek Bukiel">
Jacek Bukiel

 
Jacek Bukiel (ur. 1 maja 1951, zm. 17 sierpnia 2015) – polski koszykarz występujący na pozycji rzucającego obrońcy, dwukrotny medalista mistrzostw Polski, po zakończeniu kariery zawodniczej trener koszykarski.
Osiągnięcia.
Na podstawie, o ile nie zaznaczono inaczej.

</doc>
<doc id="3671504" url="https://pl.wikipedia.org/wiki?curid=3671504" title="Mistrzostwa Polski Seniorów w Lekkoatletyce 2016">
Mistrzostwa Polski Seniorów w Lekkoatletyce 2016

92. Mistrzostwa Polski Seniorów w Lekkoatletyce – zawody lekkoatletyczne, które odbywały się między 24 a 26 czerwca 2016 w Bydgoszczy.
Organizatora mistrzostw Zarząd Polskiego Związku Lekkiej Atletyki wybrał we wrześniu 2015.
Chód na 50 km.
Zawody o mistrzostwo Polski mężczyzn w chodzie na 50 kilometrów odbyły się w słowackiej miejscowości Dudince 19 marca w ramach mityngu Dudinská Päťdesiatka.
Biegi przełajowe.
88. mistrzostwa Polski w biegach przełajowych zostały rozegrane 20 marca w Żaganiu. Kobiety startowały na dystansie 5 kilometrów, a mężczyźni na 4 kilometry i na 10 kilometrów.
Maraton.
86. mistrzostwa Polski mężczyzn w biegu maratońskim rozegrane zostały 24 kwietnia 2016 w Warszawie w ramach czwartej edycji Orlen Warsaw Marathon. 36. mistrzostwa Polski kobiet w biegu maratońskim odbyły się 17 kwietnia w ramach DOZ Maratonu z PZU w Łodzi.
Bieg na 10 000 m.
Mistrzostwa Polski w biegu na 10 000 metrów zostały rozegrane 21 maja w Białogardzie.
Bieg na 10 km.
7. mistrzostwa Polski w biegu ulicznym na 10 kilometrów mężczyzn zostały rozegrane 6 sierpnia w Gdańsku. 5. mistrzostwa kobiet odbyły się 29 maja w Bielsku-Białej.
Wieloboje.
Mistrzostwa Polski w wielobojach zostały rozegrane 4 i 5 czerwca w Warszawie.
Bieg na 5 km.
5. mistrzostwa Polski mężczyzn w biegu ulicznym na 5 kilometrów zostały rozegrane 11 czerwca w Warszawie. Mistrzostwa kobiet rozegrane zostały 18 września w Kleszczowie.
Półmaraton.
25. Mistrzostwa Polski w półmaratonie zostały rozegrane 4 września w Pile.

</doc>
<doc id="3671506" url="https://pl.wikipedia.org/wiki?curid=3671506" title="Suha (Syria)">
Suha (Syria)

Suha (arab. سوحا) – miejscowość w Syrii, w muhafazie Hama. W 2004 roku liczyła 2232 mieszkańców.

</doc>
<doc id="3671507" url="https://pl.wikipedia.org/wiki?curid=3671507" title="Peter Stebbings">
Peter Stebbings

Peter Stebbings (ur. 28 lutego 1971 roku w Vancouver) – kanadyjski aktor, reżyser, producent i scenarzysta.

</doc>
<doc id="3671511" url="https://pl.wikipedia.org/wiki?curid=3671511" title="Adam Miklasz">
Adam Miklasz

Adam Miklasz (ur. 14 stycznia 1981 w Krakowie) – polski prozaik, dziennikarz, scenarzysta. Jest bratem reżyser Magdaleny Miklasz. Jego wujem jest aktor Marek Pyś.
Twórczość.
Jest autorem powieści: "Polska szkoła boksu" 2009, "Ostatni mecz" 2012 wyd. Skrzat, "Wszyscy jesteśmy foliarzami!" 2021, "Řezaný świat" 2022 oraz współautorem antologii "Bękarty Wołgi" 2014 wyd. Ha!Art. Napisał scenariusz do plenerowych widowisk teatralnych realizowanych dla Stowarzyszenia De­Novo (2014, "Łestern, Dynów") oraz Teatru Łaźnia Nowa (2015, "NH Wonderland, Nowa Huta"). Publikował m.in. w czasopismach Tekstualia, Ha!Art, Nowa Europa Wschodnia, Przegląd oraz na portalu Ciekawostki historyczne. Jest autorem słuchowiska dla młodzieży Zróbmy Band, realizowanego dla Wydawnictwa Zjawisko. W 2021 ukazała się jego kolejna książka "Wszyscy jesteśmy foliarzami".
Interesuje się historią, kulturą i piłką nożną w środkowej Europie i na Bałkanach.

</doc>
<doc id="3671515" url="https://pl.wikipedia.org/wiki?curid=3671515" title="Cerkiew Ikony Matki Bożej „Wszystkich Strapionych Radość” w Moskwie (Mieszczanskij)">
Cerkiew Ikony Matki Bożej „Wszystkich Strapionych Radość” w Moskwie (Mieszczanskij)

Cerkiew Ikony Matki Bożej „Wszystkich Strapionych Radość” – prawosławna cerkiew w Moskwie, w rejonie Mieszczanskim, w dekanacie Spotkania Włodzimierskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Historia.
Cerkiew została zbudowana w latach 1896–1899 przy szpitalu wzniesionym przez fundację Katarzyny II, przy którym do tej pory istniała cerkiew domowa pod tym samym wezwaniem. Autorem jej projektu był Władimir Diesiatow, zaś wzniesienie budynku sfinansował fabrykant Aleksandr Kawierin. Nowa świątynia miała służyć robotnikom jego fabryki, a także upamiętniać ślub Mikołaja II z Aleksandrą Fiodorowną oraz ich koronację. 
Cerkiew została zlikwidowana po rewolucji październikowej w 1922, a wieńczące ją kopuły z krzyżami oraz dzwonnicę cerkiewną rozebrano. W 1924 budynkiem świątyni zarządzał szpital, urządzono w nim biuro ekspertyz medycyny sądowej. Rosyjski Kościół Prawosławny odzyskał obiekt w 1996, wtedy też rozpoczęto przywracanie cerkwi pierwotnego wyglądu. Nabożeństwa w obiekcie odbywają się ponownie od 1997. W 2006 odbudowano dzwonnicę świątyni. Do użytku liturgicznego do tej pory przywrócono jedynie dolny ołtarz św. Pawła.
Architektura.
Cerkiew została zbudowana w stylu rosyjsko-bizantyjskim. Pierwotnie była to budowla pięciokopułowa, dwupoziomowa: na górnej kondygnacji mieściła się główna świątynia Ikony Matki Bożej „Wszystkich Strapionych Radość”, na dolnej natomiast cerkiew św. Pawła Wyznawcy przeznaczona do nabożeństw pogrzebowych.

</doc>
<doc id="3671520" url="https://pl.wikipedia.org/wiki?curid=3671520" title="Dżuruh">
Dżuruh

Dżuruh (arab. جروح) – miejscowość w Syrii, w muhafazie Hama. W 2004 roku liczyła 1223 mieszkańców.

</doc>
<doc id="3671521" url="https://pl.wikipedia.org/wiki?curid=3671521" title="Eva Borušovičová">
Eva Borušovičová

Eva Borušovičová (ur. 5 stycznia 1970 w Levicach) – słowacka reżyserka i scenarzystka.
Ukończyła Wyższą Szkołę Sztuk Scenicznych w Bratysławie w zakresie reżyserii i scenopisarstwa. Jako reżyser debiutowała filmem "Modré z nebe" (1997), opowiadającym o trzech kobietach z trzech różnych pokoleń, żyjących razem w domu na wsi. Dwa lata później nakręciła telewizyjny film "Amálka, ja sa zbláznim!", a w 2001 film "Vadí nevadí".
Jest też autorką scenariusza do filmu "Janosik. Prawdziwa historia". Scenariusz napisała jako projekt na studiach. W 2002 produkcji filmu podjął się Rudolf Biermann, jednak przy zaledwie 40% nakręconych materiałów projekt musiał zostać porzucony z braku funduszy. W 2008 podjął go Dariusz Jabłoński, film trafił na ekrany w 2009.
13 kwietnia 2013 odbyła się premiera jej sztuki teatralnej "69 vecí lepších než sex".
Eva Borušovičová wykłada na Wyższej Szkole Sztuk Scenicznych w Bratysławie. Jest matką dwóch synów.

</doc>
<doc id="3671528" url="https://pl.wikipedia.org/wiki?curid=3671528" title="Dżaruh">
Dżaruh



</doc>
<doc id="3671530" url="https://pl.wikipedia.org/wiki?curid=3671530" title="Lecznica &quot;Pod koniem&quot; w Łodzi">
Lecznica &quot;Pod koniem&quot; w Łodzi



</doc>
<doc id="3671534" url="https://pl.wikipedia.org/wiki?curid=3671534" title="Ulica Patrice'a Lumumby w Łodzi">
Ulica Patrice'a Lumumby w Łodzi



</doc>
<doc id="3671536" url="https://pl.wikipedia.org/wiki?curid=3671536" title="Masud (Syria)">
Masud (Syria)

Masud (arab. مسعود) – miejscowość w Syrii, w muhafazie Hama. W 2004 roku liczyła 1625 mieszkańców.

</doc>
<doc id="3671538" url="https://pl.wikipedia.org/wiki?curid=3671538" title="Magdalena Miklasz">
Magdalena Miklasz

Magdalena Miklasz (ur. 26 marca 1983 w Krakowie w Nowej Hucie) – polska reżyserka teatralna, skrzypaczka, aktorka, żeglarka.
Życiorys.
Jest absolwentką Akademii Sztuk Teatralnych im. St. Wyspiańskiego w Krakowie na Wydziale Reżyserii Dramatu w Krakowie, oraz Akademii Teatralnej im. Aleksandra Zelwerowicza Krakowie, Wydziału Reżyserii Dramatu oraz Akademii Teatralnej im. Aleksandra Zelwerowicza, Wydziału Sztuki Lalkarskiej w Białymstoku. Reżyseruje spektakle dla dorosłych i dla dzieci w teatrach w całej Polsce. Przez 11 lat była pomysłodawcą i organizatorem spektakli plenerowych w Dynowie, które angażowały do wspólnego działania mieszkańców miasteczka oraz artystów z całej Polski. Wykładała w Warszawskiej Szkole Filmowej na Wydziale Aktorskim i w Akademii Teatralnej im. Aleksandra Zelwerowicza na Wydziale Sztuki Lalkarskiej w Białymstoku.
Jej brat Adam Miklasz jest prozaikiem, dziennikarzem, scenarzystą.

</doc>
<doc id="3671546" url="https://pl.wikipedia.org/wiki?curid=3671546" title="Ukajribat">
Ukajribat

Ukajribat (arab. عقيربات) – miasto w Syrii, w muhafazie Hama. W 2004 roku liczyło 2745 mieszkańców.

</doc>
<doc id="3671547" url="https://pl.wikipedia.org/wiki?curid=3671547" title="Jaskinia Dwuotworowa w Iwanówce">
Jaskinia Dwuotworowa w Iwanówce

Jaskinia Dwuotworowa w Iwanówce – jaskinia w Dolinie Chochołowskiej w Tatrach Zachodnich. Ma dwa otwory wejściowe położone nad Doliną Iwaniacką, w skałach zachodniej części Kominiarskiego Wierchu, w górnej części Szerokiego Żlebu, na wysokościach 1672 i 1675 metrów n.p.m. Długość jaskini wynosi 27,5 metra, a jej deniwelacja 7 metrów.
Opis jaskini.
Jaskinię stanowi korytarz kończący się niedostępną szczeliną, do którego prowadzą z powierzchni dwa otwory. Zaczyna się on w otworze dolnym, natomiast do otworu górnego idzie wąski ciąg mający swój początek w korytarzu, 4 metry od otworu dolnego. Wiedzie on przez próg o wysokości 1,3 metra do prostopadłego korytarzyka, który doprowadza do otworu górnego.
Przyroda.
W jaskini występują nacieki grzybkowe. Ściany są wilgotne. Światło sięga do 8 metrów w jej głąb.
Przy otworze rosną porosty, mchy i paprocie.
Historia odkryć.
Jaskinia prawdopodobnie służyła w dawnych latach jako schron dla pasterzy. Jej położenie wskazał grotołazom poznańskim T. Mączka, leśniczy z Doliny Chochołowskiej. W 1985 roku jaskinia została przez nich zbadana. W 1986 roku W.W. Wiśniewski sporządził pierwszy plan jaskini.

</doc>
<doc id="3671548" url="https://pl.wikipedia.org/wiki?curid=3671548" title="Different Shades of Blue">
Different Shades of Blue

Different Shades of Blue – jedenasty album studyjny amerykańskiego gitarzysty blues-rockowego Joego Bonamassy. Wydawnictwo ukazało się 22 września 2014 roku nakładem wytwórni muzycznej J&amp;R Adventures. Nagrania zostały zarejestrowane w The Palms w Las Vegas oraz w The Cave w Malibu. Natomiast mastering odbył się w Gateway Mastering w Portland.
Nagrania uzyskały w Polsce certyfikat złotej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3671551" url="https://pl.wikipedia.org/wiki?curid=3671551" title="Duszpasterstwo Akademickie &quot;Węzeł&quot;">
Duszpasterstwo Akademickie &quot;Węzeł&quot;



</doc>
<doc id="3671552" url="https://pl.wikipedia.org/wiki?curid=3671552" title="Mistrzostwa Europy w Skeletonie 2011">
Mistrzostwa Europy w Skeletonie 2011

Mistrzostwa Europy w Skeletonie 2011 odbyły się 22 i 23 stycznia 2011 w niemieckim Winterbergu. Była to 17. edycja mistrzostw. W zawodach wzięło udział 28 zawodników. Rozegrano przejazd mężczyzn i kobiet.

</doc>
<doc id="3671554" url="https://pl.wikipedia.org/wiki?curid=3671554" title="Osiedle akademickie &quot;Lumumbowo&quot; w Łodzi">
Osiedle akademickie &quot;Lumumbowo&quot; w Łodzi



</doc>
<doc id="3671555" url="https://pl.wikipedia.org/wiki?curid=3671555" title="Who Made Who World Tour">
Who Made Who World Tour

Who Made Who World Tour – dziesiąta trasa koncertowa grupy muzycznej AC/DC obejmująca wyłącznie Amerykę Północną, w jej trakcie odbyły się czterdzieści trzy koncerty.

</doc>
<doc id="3671556" url="https://pl.wikipedia.org/wiki?curid=3671556" title="ORP „Sokół”">
ORP „Sokół”



</doc>
<doc id="3671558" url="https://pl.wikipedia.org/wiki?curid=3671558" title="Janet Waldo">
Janet Waldo

Janet Marie Waldo (ur. 4 lutego 1919 w Yakimie, zm. 12 czerwca 2016 w Los Angeles) – amerykańska aktorka głosowa. Dubbingowała wiele postaci animowanych. Najbardziej znana jako Judy Jetson, Penelopa Pistop oraz tytułowa Josie w "Josie i Kociaki".
Zmarła w Los Angeles w wieku 97 lat.

</doc>
<doc id="3671560" url="https://pl.wikipedia.org/wiki?curid=3671560" title="Telewizja TTM">
Telewizja TTM



</doc>
<doc id="3671563" url="https://pl.wikipedia.org/wiki?curid=3671563" title="Jaskinia Skośna">
Jaskinia Skośna

Jaskinia Skośna – jaskinia w Dolinie Lejowej w Tatrach Zachodnich. Wejście do niej znajduje się w grani wiodącej od Kominiarskiego Wierchu ku Raptawickiej Turni, około 400 metrów od szczytu Kominiarskiego Wierchu, obok Szczeliny w Grani I, powyżej jaskini Suchy Biwak, w pobliżu Schronu nad Lejową i Szczeliny ze Śniegiem, na wysokości 1764 metry n.p.m. Długość jaskini wynosi 28 metrów, a jej deniwelacja 5,5 metrów.
Opis jaskini.
Jest to jaskinia tektoniczna, której ciągi są szczelinami, rozwinięta w dwóch poziomach. Otwór wejściowy eksponowany ku wschodowi, podłużny, również rozwinięty na tektonicznej szczelinie w kierunku wschód-zachód, stromo nachylonej na południe. W jej połowie przez przejście między głazami można dostać się dolnego odgałęzienia, będącego także szczeliną. Idąc w dół, po około 5 metrach, dociera się na jej dno. Stąd przez zacisk dostać się można do najniższej części jaskini, którą tworzą dwie szczeliny dochodzące do siebie pod kątem prostym. Kończą się one zwężeniami nie do przejścia. W dnie rumosz skalny. Jaskinia niebezpieczna ze względu na zaklinowane w stropie bloki.
Przyroda.
Nacieki ani roślinność w jaskini nie występują. Ściany są mokre.
Historia odkryć.
Jaskinię odkryli jesienią 1965 roku grotołazi z AKT Poznań.

</doc>
<doc id="3671567" url="https://pl.wikipedia.org/wiki?curid=3671567" title="Mistrzostwa Europy w Skeletonie 2010">
Mistrzostwa Europy w Skeletonie 2010

Mistrzostwa Europy w Skeletonie 2010 odbyły się 22 i 23 stycznia 2010 w austriackim Igls. Była to 16. edycja mistrzostw. W zawodach wzięło udział 32 zawodników. Rozegrano przejazd mężczyzn i kobiet.

</doc>
<doc id="3671569" url="https://pl.wikipedia.org/wiki?curid=3671569" title="Yevgeni Lazuka">
Yevgeni Lazuka



</doc>
<doc id="3671571" url="https://pl.wikipedia.org/wiki?curid=3671571" title="Szczelina ze Śniegiem">
Szczelina ze Śniegiem

Szczelina ze Śniegiem – jaskinia w Dolinie Lejowej w Tatrach Zachodnich. Wejście do niej znajduje się poniżej grani Kominiarskiego Wierchu, w pobliżu Jaskini Skośnej, na wysokości 1745 m n.p.m. Długość jaskini wynosi 24 metry, a jej deniwelacja 7,70 metrów.
Opis jaskini.
Jaskinię stanowi szczelina tektoniczna otwarta od góry. Wejście do niej znajduje się w dużym leju krasowym.
Od otworu idzie się w dół około 4 metrów do zacisku. Za nim szczelina rozszerza się i po 5 metrach kończy się w kolejnym leju krasowym.
Przyroda.
Nacieków w jaskini nie ma. Przeważnie przez cały rok leży w niej śnieg i lód. Roślinność nie występuje.
Historia odkryć.
Jaskinia znana była od dawna. Pierwszą wzmiankę o niej zamieścił W.W. Wiśniewski w 1989 roku.
Dokumentację szczeliny sporządziła I. Luty 5 lipca 2004 roku.

</doc>
<doc id="3671572" url="https://pl.wikipedia.org/wiki?curid=3671572" title="Ervin Bauer">
Ervin Bauer

Ervin Bauer (ur. 19 października 1890 w Lewoczy, zm. 11 stycznia 1938 w Leningradzie) – węgierski biolog i lekarz.
Życiorys.
Urodził się w Lewoczy, w Austro-Węgrzech (obecnie Słowacja), w rodzinie o gruntownym wykształceniu. Jego ojciec, Simon Bauer, pracował jako nauczyciel języka francuskiego i niemieckiego, a także publikował tłumaczenia utworów niemieckich na węgierski oraz publikacje z zakresu lingwistyki. Matka uczyła angielskiego i francuskiego w szkole dla dziewcząt w Segedynie. 
W 1897 roku Simon Bauer zmarł na raka, pozostawiając żonę z trójką dzieci: 13-letnim Herbertem, 9-letnią Hildą oraz 6-letnim Ervinem. Starszy brat Ervina, Herbert, został pisarzem i krytykiem filmowym, posługując się węgierskim nazwiskiem Béla Balázs. Hilda Bauer studiowała języki obce i została nauczycielką. Cała rodzina obracała się w kręgach naukowych i kulturalnych, do przyjaciół Ervina należał m.in. György Lukács.
Chciał studiować matematykę, ale pod wpływem matki zdecydował się na studia medyczne, najpierw w Budapeszcie, potem na Wydziale Medycznym Uniwersytetu w Getyndze. Już w czasie studiów zaangażował się w pracę badawczą, jeszcze przed ich ukończeniem opublikował pierwsze publikacje naukowe. W 1914 roku poznał o dziesięć lat starszą pisarkę Margit Kaffkę, ich wspólną podróż do Włoch przerwała informacja o wybuchu I wojny światowej. Zdecydowali się na powrót na Węgry, gdzie się pobrali. Ervin natychmiast po ukończeniu studiów został powołany do Armii Austro-Węgier i skierowany początkowo na front wschodni, a następnie do służby w szpitalu wojskowym w Temesvárze. W czasie pandemii grypy "hiszpanki" Margit Kaffka zachorowała i zmarła 1 grudnia 1918 roku. Podczas pobytu w Temesvárze Bauer kontynuował pracę naukową, zaczął się wówczas interesować ogólnym zagadnieniem życia.
W 1919 roku, po upadku Węgierskiej Republiki Rad, podczas fali białego terroru, Bauer zdecydował się opuścić Węgry. Wraz z drugą żoną, matematyczką Stefánią Szilárd, przebywali w Wiedniu, potem w Getyndze, w 1921 roku przenieśli się do Pragi, gdzie Bauer został zatrudniony na stanowisku asystenta na Wydziale Medycznym Uniwersytetu Karola. Z Pragi przeprowadzili się na krótko do Berlina, a następnie, w 1925 roku, na zaproszenie Nikołaja Siemaszko, ludowego komisarza ochrony zdrowia RFSRR, do Związku Radzieckiego.
Do 1931 roku pracował jako dyrektor departamentu Instytutu Higieny Pracy w Moskwie. Publikował w tym czasie artykuły dotyczące rozwijania metod testów krwi, ale także rozwijał swoje zainteresowania teoretycznymi podstawami życia. W 1930 roku ukazała się jego książka "Podstawy fizyczne w biologii". W 1931 roku organizował Wydział Biologii Ogólnej w Instytucie Biologicznym im. K. Timiriazewa w Moskwie. W 1933 roku przeprowadził się do Leningradu, gdzie został dyrektorem Wydziału Badań nad Rakiem, a następnie Wydziału Biologii Ogólnej Instytutu Medycyny Eksperymentalnej (Всесоюзный институт экспериментальной медицины - ВИЭМ).
W 1935 w Leningradzie ukazała się książka "Biologia teoretyczna", w której szczegółowo zreasumował rozwój swojej "zasady stałej nierównowagi żywej materii". Wychodząc od podstaw termodynamiki wyprowadzał opisy różnych zjawisk związanych z życiem, np. metabolizmu, czy asymilacji. Dystansował się zarówno od witalizmu, jak i mechanicyzmu, część jego poglądów była nieco anachroniczna, ale ogólne zasady w sposób realistyczny opisywały żywe organizmy.
Bauer cieszył się dużym szacunkiem w ZSRR, o czym świadczy fakt, że zlecono mu zredagowanie hasła życie, w Wielkiej Encyklopedii Radzieckiej. Fakt ten nie uchronił go przed działaniami prowadzonymi w ramach Wielkiej Czystki. Małżeństwo Bauerów zostało aresztowane przez NKWD 4 sierpnia 1937 pod zarzutem szpiegostwa. Oboje zostali skazani na śmierć, rozstrzelani 11 stycznia 1938 i pochowani w zbiorowej mogile w nieznanym miejscu. Ich synowie 12-letni Michaił i 2-letni Karl zostali umieszczeni w domu dziecka. Uznanie Bauera za "wroga ludu" spowodowało, że egzemplarze książek jego autorstwa były usuwane z bibliotek i niszczone. Ograniczyło to (i tak niewielki, ze względu na barierę językową) zasięg jego prac.
W 1954 roku Bauerowie zostali zrehabilitowani, jednak pomimo oficjalnego stwierdzenia ich niewinności, data i miejsce ich śmierci pozostały utajnione do 1992 roku.

</doc>
<doc id="3671575" url="https://pl.wikipedia.org/wiki?curid=3671575" title="Piotr Kriwonos">
Piotr Kriwonos

Piotr Fiodorowicz Kriwonos (ros. Пётр Фёдорович Кривоно́с; ur. w Teodozji, zm. 19 października 1980 w Kijowie) – radziecki kolejarz, jeden z inicjatorów ruchu stachanowskiego w transporcie kolejowym, Bohater Pracy Socjalistycznej (1943).
Życiorys.
Urodzony w rodzinie ukraińskiego kolejarza. Od 1913 mieszkał z rodziną w Słowiańsku, 1925 skończył szkołę-siedmiolatkę, pracował jako ślusarz, 1926-1929 uczył się w szkole fabrycznej w Słowiańsku. Od 1929 pracował jako pomocnik maszynisty na Kolei Południowo-Donieckiej, od 1929 należał do WKP(b), na początku lat 30. krótko studiował w Dniepropietrowskim Instytucie Inżynierów Transportu, potem odbywał służbę wojskową. W 1933 skończył kursy maszynistów parowozów w Krzemieńczuku i został maszynistą, w lutym 1938 szefem służby parowozowej Kolei Południowo-Donieckiej, a w maju 1938 szefem tej Kolei. Od listopada 1939 był szefem Kolei Północno-Donieckiej, brał udział w wojnie z Niemcami, w końcu 1941 został pełnomocnikiem Ludowego Komisariatu Dróg Szosowych na Północnym Kaukazie, wykonywał zadania Państwowego Komitetu Obrony ZSRR – budowę bocznic kolejowych dla zaopatrzenia wojsk, m.in. w rejonie Stalingradu. Od 15 sierpnia 1942 do 6 lutego 1943 był szefem Kolei Tomskiej z zarządem w Nowosybirsku, w marcu 1943 wrócił do Donbasu i ponownie został szefem Kolei Północno-Donieckiej, na tym stanowisku kierował odbudową infrastruktury kolejowej Donbasu. W maju 1946 został szefem Południowo-Zachodniego Okręgu Dróg Kolejowych z zarządem w Kijowie, a w sierpniu 1947 szefem Donieckiego Okręgu Dróg Kolejowych z zarządem w Charkowie, 1953 ukończył Moskiewski Elektrotechniczny Instytut Inżynierów Transportu Kolejowego im. Dzierżyńskiego i został szefem Kolei Południowo-Zachodniej na Ukrainie; pełnił tę funkcję do końca życia. Od 3 czerwca do 30 sierpnia 1937 był zastępcą członka, a od 30 sierpnia 1937 do 23 września 1952 członkiem KC KP(b)U. Od 21 marca 1939 do 5 października 1952 wchodził w skład Centralnej Komisji Rewizyjnej WKP(b), a od 26 marca 1954 do śmierci KC KPU. Deputowany do Rady Najwyższej ZSRR od 1 do 5 kadencji (1937-1962) i do Rady Najwyższej Ukraińskiej SRR. Pochowany na Cmentarzu Bajkowa.
Odznaczenia.
I inne.

</doc>
<doc id="3671576" url="https://pl.wikipedia.org/wiki?curid=3671576" title="Rey Misterio Jr.">
Rey Misterio Jr.



</doc>
<doc id="3671577" url="https://pl.wikipedia.org/wiki?curid=3671577" title="Mistrzostwa Europy w Skeletonie 2009">
Mistrzostwa Europy w Skeletonie 2009

Mistrzostwa Europy w Skeletonie 2009 odbyły się 16 i 17 stycznia 2009 w szwajcarskim Sankt Moritz. Była to 15. edycja mistrzostw. W zawodach wzięło udział 28 zawodników. Rozegrano przejazd mężczyzn i kobiet.

</doc>
<doc id="3671579" url="https://pl.wikipedia.org/wiki?curid=3671579" title="Roman Brecely">
Roman Brecely

Roman Brecely (ur. 26 lipca 1966 w Zálesiu) – słowacki menedżer, ekonomista i polityk, w 2016 minister transportu.
Życiorys.
Kształcił się w Trnawie na jednym z wydziałów Słowackiego Uniwersytetu Technicznego w Bratysławie. Ukończył następnie ekonomię i zarządzanie na City University of Seattle. Pracował początkowo w marketingu w koncernie paliwowym Slovnaft, następnie w branży reklamowej. Później obejmował kierownicze stanowiska menedżerskie w różnych przedsiębiorstwach działających głównie w energetyce. M.in. od 2009 do 2014 w odpowiadał za procesy inwestycyjne w kompanii ČEZ.
Zaangażował się w działalność polityczną w ramach partii SIEŤ Radoslava Procházki. W 2016 bez powodzenia kandydował z jej listy do Rady Narodowej. 23 marca tego samego roku objął stanowisko ministra transportu, robót publicznych i rozwoju regionalnego w koalicyjnym trzecim rządzie Roberta Fica. W sierpniu 2016 zastąpił Radoslava Procházkę na funkcji przewodniczącego partii, którą opuściła wówczas większość deputowanych. 31 sierpnia tegoż roku odwołany ze składu rządu. W maju 2017 zrezygnował z członkostwa w partii.

</doc>
<doc id="3671583" url="https://pl.wikipedia.org/wiki?curid=3671583" title="Unsubstantial Blues">
Unsubstantial Blues

Unsubstantial Blues, znany także jako Aprócska Blues – debiutancki utwór węgierskiej piosenkarki Magdi Rúzsy napisany przez samą artystkę we współpracy z Imre Mózsikiem i wydany jako singiel w 2007 roku. Węgierskojęzyczna wersja piosenki została umieszczona na debiutanckiej płycie studyjnej piosenkarki zatytułowanej "Ördögi angyal" z 2006 roku.
W 2007 roku utwór został wybrany wewnętrznie na propozycję reprezentującą Węgry w 41. Konkursie Piosenki Eurowizji organizowanym w Helsinkach. 10 maja został zaprezentowany przez Rúzsę jako dwudziesty drugi w kolejności w półfinale Konkursu Piosenki Eurowizji i zdobył 224 punkty, w tym m.in. maksymalne noty 12 punktów od Danii, Islandii i Serbii, dzięki czemu awansował do finału z drugiego miejsca. W sobotnim finale, który odbył się 12 maja, Rúzsa wystąpiła z nim jako ósma w kolejności i otrzymała łącznie 128 punktów, w tym 12 punktów od Serbii, dzięki czemu zajęła ostatecznie dziewiąte miejsce. 
Po finale konkursu utwór został wyróżniony Nagrodą Kompozytorów im. Marcela Bezençona, której laureata wybierają kompozytorzy biorący udział w danej edycji konkursu.
Lista utworów.
CD maxi single

</doc>
<doc id="3671584" url="https://pl.wikipedia.org/wiki?curid=3671584" title="Mourad Laachraoui">
Mourad Laachraoui

Mourad Laachraoui (ur. 31 marca 1995) – belgijski taekwondzista. Mistrz Europy z 2016 roku. Srebrny medalista Letniej Uniwersjady 2015.
Laachraoui w swojej karierze uczestniczył w mistrzostwach Europy w kategorii juniorów (1/16 finału w 2013 i 1/8 finału w 2014 – w obu przypadkach w kategorii do 54 kg) oraz młodzieżowców (1/8 finału w 2015 w kategorii do 51 kg). Dwukrotnie brał udział w seniorskich mistrzostwach świata (1/16 finału w 2013 i 1/4 finału w 2015 – w obu przypadkach w kategorii do 54 kg). W 2015 roku zdobył srebrny medal Letniej Uniwersjady 2015 w kategorii do 54 kg. Rok później w tej samej kategorii został mistrzem Europy seniorów.
Mourad Laachraoui jest młodszym bratem Najima Laachraouiego – zamachowca-samobójcy z zamachu terrorystycznego w Brukseli z marca 2016, współodpowiedzialnego także za wcześniejsze zamachy w Paryżu z listopada 2015.

</doc>
<doc id="3671586" url="https://pl.wikipedia.org/wiki?curid=3671586" title="Stara Miłosna">
Stara Miłosna

Stara Miłosna – osiedle i obszar MSI w dzielnicy Wesoła w Warszawie.
Położenie.
Osiedle Stara Miłosna położone jest na wschodnich rubieżach Warszawy, na południu dzielnicy Wesoła. Jej główną ulicą jest Trakt Brzeski, przez który przebiegają droga krajowa nr 2 oraz trasa europejska nr 30.
Historia administracyjna.
Wieś Miłosna należała w latach 1867–1930 do gminy Wawer (początkowo nazywaną gminą Miłosna) w powiecie warszawskim. W 1921 roku liczyła 66 stałych mieszkańców. 
20 października 1933 weszła w skład gromady Miłosna w granicach gminy Wawer, składającą się z samej wsi Miłosna.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Miłosna Stara liczyła 1616 mieszkańców.
15 maja 1951 gromadę Miłosna Stara wyłączono ze znoszonej gminy Wawer i włączono do gminy Sulejówek w tymże powiecie.
1 lipca 1952, w związku z likwidacją powiatu warszawskiego, gromadę Miłosna Stara wyłączono z gminy Sulejówek i włączono do nowo utworzonej gminy Wesoła w nowo utworzonym powiecie miejsko-uzdrowiskowym Otwock, gdzie gmina ta została przekształcona w jedną z jego ośmiu jednostek składowych – dzielnicę Wesoła.
Dzielnica Wesoła przetrwała do końca 1957 roku, czyli do chwili zniesienia powiatu miejsko-uzdrowiskowego Otwock i przekształcenia go w powiat otwocki. 1 stycznia 1958 dzielnicy Wesoła nadano status osiedla, przez co Stara Miłosna stała się integralną częścią Wesołej, a w związku z nadaniem Wesołej praw miejskich 1 stycznia 1969 – częścią miasta.
1 czerwca 1975 Wesoła weszła w skład stołecznego województwa warszawskiego.
W związku z kolejną reformą administracyjną, Wesoła weszła w skład powiatu mińskiego w województwie mazowieckim. 1 stycznia 2002 Wesołą wyłączono z powiatu mińskiego i przyłączono do powiatu warszawskiego.
W związku ze zniesieniem powiatu warszawskiego 27 października 2002 miasto Wesoła, wraz ze Starą Miłosną, włączono do Warszawy.
Historia.
Stara Miłosna jest najstarszym osiedlem Wesołej, której udokumentowana historia sięga XIV wieku. Była to wieś szlachecka. Najstarszy zapis nazwy ma postać "Milosina", późniejsze: "Miłośnia", "Miłośna", aż po znaną ze współczesności Miłosną (także: Miłosnę). Przez Miłosną wiódł trakt, którym przeganiano stada bydła, a także wożono zaopatrzenie dla Warszawy. Przy trasie istniały liczne karczmy oraz "domy pocztowe" (zajazdy). W I połowie XIX wieku właścicielem dużej części ziem Miłosnej był książę Franciszek Ksawery Drucki Lubecki, ówczesny minister skarbu, który miał tu pałacyk letni, zniszczony w trakcie bitwy o Olszynkę Grochowską.
Następnie dobra Miłosnej przeszły w ręce Rychłowskich, a na przełomie XIX i XX wieku uległy parcelacji. W "Słowniku Geograficznym Królestwa Polskiego" z 1885 można przeczytać, że "na dobra Miłosny składały się folwarki: Miłosna, Borków, Kaczydół i Żurawka, nomenklatury: Pohulanka, Janówek i Zakręt oraz osada Zakręt. Ponadto Miłosna posiada stacyę drogi żelaznej warszawsko-terespolskiej, a w odległości 17 wiorst od Warszawy jest była stacya pocztowa przy drodze bitej".
Podczas I wojny światowej w 1915 roku wojska niemieckie przejęły rosyjską linię obrony, przebiegającą przez pasmo wydm Starej Miłosnej, tworząc linię obronną zwaną "Brückenkopf Warschau" (przedmoście Warszawy). 
W dwudziestoleciu międzywojennym Stara Miłosna stała się prosperującą miejscowością letniskową z uzdrowiskiem borowinowym dla dzieci „Nasza Chata” i lotniskiem szybowcowym. Duże zniszczenia spowodowała II wojna światowa. 
Od końca lat 80. nastąpiły intensywna rozbudowa osiedla i przyrost mieszkańców. Powstały zabudowy wielorodzinna oraz jednorodzinna (przed przemianami ustrojowymi nazwa osiedla miała brzmieć "Osiedle 50-lecia PRL"). Obecnie kolejne domy jednorodzinne zaczynają naruszać granice Mazowieckiego Parku Krajobrazowego.
Po przyłączeniu Starej Miłosnej do Warszawy podjęto decyzję o pozostawieniu bez zmian dublujących się nazw ulic i placów. Na przykład do zdublowanych nazw należą ulice Jana Pawła II (aleja o takiej samej nazwie znajduje się w Śródmieściu), czy Józefa Piłsudskiego (plac w Śródmieściu).

</doc>
<doc id="3671587" url="https://pl.wikipedia.org/wiki?curid=3671587" title="Mourad Laszrawi">
Mourad Laszrawi



</doc>
<doc id="3671588" url="https://pl.wikipedia.org/wiki?curid=3671588" title="Wesoła-Centrum">
Wesoła-Centrum

Wesoła-Centrum – osiedle i obszar MSI w Warszawie w dzielnicy Wesoła.
Położenie.
Osiedle Wesoła-Centrum jest centralnym obszarem dzielnicy Wesoła. Północną granicę osiedla stanowi linia kolejowa nr 2 (Warszawa – Terespol).
Historia.
Tereny obecnego osiedla Wesoła-Centrum należały około 500 lat temu do dóbr wsi Długa, a w XVII wieku – do gminy Okuniew. Początki osadnictwa są związane z budową Kolei Terespolskiej. W Wesołej powstała wówczas platforma przeładunkowa dla wojska rosyjskiego, która z czasem stała się przystankiem kolejowym. Wokół niego powstawały domy urzędników, kolejarzy, a także letnisko. W 1918 roku osiedle przybrało nazwę "Wesoła". Dalszy rozwój wiązał się ściśle z Warszawą.
Do 1930 Wesoła należała do gminy Okuniew w powiecie warszawskim. Nie występuje jako samodzielna miejscowość w spisie z 1921 roku. 
1 kwietnia 1930 Wesołę włączono do gminy Wawer w tymże powiecie. Według danych z 1931 roku w Wesołej było około 70 budynków mieszkalnych.
20 października 1933 utworzono gromadę Wola Grzybowska w granicach gminy Wawer, składającą się ze wsi Wola Grzybowska, Groszówka i Wesoła.
Pod koniec lat trzydziestych nastąpił burzliwy rozwój budownictwa willowego, czemu sprzyjały klimat i walory krajobrazowe osiedla. 1 kwietnia 1939 gromadę Wola Grzybowska (wraz z Groszówką i Wesołą) włączono do nowo utworzonej gminy Sulejówek w tymże powiecie.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Wola Grzybowska (wraz z Groszówką i Wesołą) liczyła 4433 mieszkańców.
1 lipca 1952, w związku z likwidacją powiatu warszawskiego, gromadę Wola Grzybowska (wraz z Groszówką i Wesołą) wyłączono z gminy Sulejówek i włączono do nowo utworzonej gminy Wesoła w nowo utworzonym powiecie miejsko-uzdrowiskowym Otwock, gdzie gmina ta została przekształcona w jedną z jego ośmiu jednostek składowych – dzielnicę Wesoła.
Dzielnica Wesoła przetrwała do końca 1957 roku, czyli do chwili zniesienia powiatu miejsko-uzdrowiskowego Otwock i przekształcenia go w powiat otwocki. 1 stycznia 1958 dzielnicy Wesoła nadano status osiedla, przez co Groszówka stała się integralną częścią Wesołej, a w związku z nadaniem Wesołej praw miejskich 1 stycznia 1969 – częścią miasta.
1 czerwca 1975 Wesoła weszła w skład stołecznego województwa warszawskiego.
W związku z kolejną reformą administracyjną, Wesoła weszła w skład Powiatu mińskiego w województwie mazowieckim. 1 stycznia 2002 Wesołą wyłączono z powiatu mińskiego i przyłączono do powiatu warszawskiego.
W związku ze zniesieniem powiatu warszawskiego 27 października 2002 miasto Wesoła, wraz z Wesołą (centrum), włączono do Warszawy.
Osiedle Wesoła posiada SIMC 1061268, w przeciwieństwie do dzielnicy Wesoła, której SIMC to 0921728.
Transport.
W północnej części osiedla znajduje się stacja kolejowa Warszawa Wesoła. Odjeżdżają stąd m.in. pociągi Szybkiej Kolei Miejskiej linii S2 (Sulejówek Miłosna – Warszawa Lotnisko Chopina) oraz pociągi Kolei Mazowieckich w kierunku Warszawy Zachodniej, Mińska Mazowieckiego, Siedlec oraz Łukowa.
Oprócz tego przez osiedle przebiegają trasy kilku linii autobusowych Zarządu Transportu Miejskiego.

</doc>
<doc id="3671589" url="https://pl.wikipedia.org/wiki?curid=3671589" title="Zachar Jefimienko">
Zachar Jefimienko



</doc>
<doc id="3671590" url="https://pl.wikipedia.org/wiki?curid=3671590" title="Dziurawiec (Dolina Kościeliska)">
Dziurawiec (Dolina Kościeliska)

Dziurawiec – jaskinia w Dolinie Kościeliskiej w Tatrach Zachodnich. Ma dwa otwory wejściowe położone na zachodnim zboczu Doliny Kościeliskiej, za Bramą Kraszewskiego, w pobliżu Szczeliny przy Dziurawcu, na wysokości 1025 metrów n.p.m. Jaskinia jest pozioma, a jej długość wynosi 22 metry.
Opis jaskini.
Jaskinię stanowi korytarz prowadzący z dużego przedsionka przy obszernym otworze południowym do małego przedsionka przy otworze północnym. Po drodze odchodzą od niego dwa boczne, krótkie korytarzyki.
Przyroda.
Prawdopodobnie jaskinia jest fragmentem podziemnego przepływu Potoku Kościeliskiego. 
Można w niej spotkać nacieki grzybkowe.
W obu przedsionkach jaskini rosną paprocie, mchy i porosty.
Historia odkryć.
Jaskinia była znana od dawna. Widać to po zachowanych znakach poszukiwaczy skarbów przy północnym otworze. Jan Gwalbert Pawlikowski napisał w 1887 roku: "W prawym zboczu Doliny Kościeliskiej leży blisko jej ujścia, w górze, grota dwuwylotowa, tworząca korytarz ciasny i błotny. Położenie dzikie, wcale ładne". (Za Dolinę Kościeliską uważał Pawlikowski tylko część leżącą powyżej Lodowego Źródła).
Kazimierz Kowalski w 1952 roku sporządził plan i opis jaskini.

</doc>
<doc id="3671591" url="https://pl.wikipedia.org/wiki?curid=3671591" title="Wola Grzybowska">
Wola Grzybowska

Wola Grzybowska – osiedle i obszar MSI w Warszawie w dzielnicy Wesoła.
Położenie.
Wola Grzybowska położona jest we wschodniej części dzielnicy Wesoła, a zarazem Warszawy, granicząc z miastem Sulejówek (dzielnicą Cechówka). Północną granicę osiedla stanowi linia kolejowa nr 2 (Warszawa – Terespol).
Historia.
Początkowo folwark i osada należąca do gminy Okuniew. Legenda o pochodzeniu nazwy głosi, iż jej właścicielem był starosta warszawski – Grzybowski. Co najmniej od początku XX wieku własność księcia Emanuela Bułhaka. Według spisu z 1931 roku na terenie Woli Grzybowskiej były 52 domy. W czasach II wojny światowej poważnie zniszczona, ale odbudowana. W 1969 roku wieś włączona do miasta Wesoła, a 27 października 2002 roku w wyniku referendum została włączona w granice Warszawy.
Historia administracyjna.
Wieś Grzybowska Wola należała w latach 1867–1930 do gminy Okuniew w powiecie warszawskim. W 1921 roku Grzybowska Wola liczyła 437 mieszkańców, a folwark Grzybowska Wola 17. 
1 kwietnia 1930 Wolę Grzybowską włączono do gminy Wawer w tymże powiecie.
20 października 1933 utworzono gromadę Wola Grzybowska w granicach gminy Wawer, składającą się ze wsi Wola Grzybowska, Groszówka i Wesoła.
1 kwietnia 1939 gromadę Wola Grzybowska wyłączono z gminy Wawer i włączono do nowo utworzonej gminy Sulejówek w tymże powiecie. Do gromady Wola Grzybowska przyłączono wówczas 101 ha gromady Poligon, dotychczas w gminie Wawer.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Wola Grzybowska liczyła 4433 mieszkańców.
1 lipca 1952, w związku z likwidacją powiatu warszawskiego, gromadę Wola Grzybowska wyłączono z gminy Sulejówek i włączono do nowo utworzonej gminy Wesoła w nowo utworzonym powiecie miejsko-uzdrowiskowym Otwock, gdzie gmina ta została przekształcona w jedną z jego ośmiu jednostek składowych – dzielnicę Wesoła. Część gromady Wola Grzybowska stanowiąca 101 ha poligonu (włączonego do gminy Sulejówek w 1939 roku) włączono do miasta Rembertów.
Dzielnica Wesoła przetrwała do końca 1957 roku, czyli do chwili zniesienia powiatu miejsko-uzdrowiskowego Otwock i przekształcenia go w powiat otwocki. 1 stycznia 1958 dzielnicy Wesoła nadano status osiedla, przez co Wola Grzybowska stała się integralną częścią Wesołej, a w związku z nadaniem Wesołej praw miejskich 1 stycznia 1969 – częścią miasta.
1 czerwca 1975 Wesoła weszła w skład stołecznego województwa warszawskiego.
W związku z kolejną reformą administracyjną, Wesoła weszła w skład powiatu mińskiego w województwie mazowieckim. 1 stycznia 2002 Wesołą wyłączono z powiatu mińskiego i przyłączono do powiatu warszawskiego.
W związku ze zniesieniem powiatu warszawskiego 27 października 2002 miasto Wesoła, wraz z Wolą Grzybowską, włączono do Warszawy.
Transport.
W północno-wschodniej części osiedla znajduje się stacja kolejowa Warszawa Wola Grzybowska. Odjeżdżają stąd m.in. pociągi Szybkiej Kolei Miejskiej linii S2 (Sulejówek Miłosna – Warszawa Lotnisko Chopina) oraz pociągi Kolei Mazowieckich w kierunku Warszawy Zachodniej, Mińska Mazowieckiego, Siedlec, Mrozów oraz Łukowa.
Przy ulicy Armii Krajowej znajduje się pętla autobusowa o nazwie "Wola Grzybowska". Odjeżdżają stąd autobusy linii 514 w kierunku Metra Politechnika oraz N71 w stronę Dworca Centralnego. Oprócz tego przez dzielnicę przejeżdżają autobusy linii 173 (Stara Miłosna – Dworzec Wschodni (Lubelska)).

</doc>
<doc id="3671592" url="https://pl.wikipedia.org/wiki?curid=3671592" title="Adam Bal (starosta)">
Adam Bal (starosta)

Adam Bal z Hoczwi herbu Gozdawa (ur. 15 stycznia 1867 w Nowosiółkach Baligrodzkich, zm. 13 stycznia 1927 w Krakowie) – polski urzędnik terytorialny, starosta.
Życiorys.
Adam Bal z Hoczwi urodził się 15 stycznia 1867 w Nowosiółkach Baligrodzkich, majątku swoich rodziców Jana i Felicji z domu Żurowskiej. Kształcił się w Krakowie, gdzie w 1885 ukończył VIII klasę i zdał egzamin dojrzałości w C. K. III Gimnazjum w Krakowie (w jego klasie byli m.in. Karol Łepkowski, Stanisław Szeptycki, Stanisław Wróblewski). Następnie odbył studia na Uniwersytecie Jagiellońskim. W 1892 uzyskał stopień doktora praw.
W 1892 wstąpił do służby rządowej w Galicji. W charakterze praktykanta konceptowego był zatrudniony w C. K. Namiestnictwie we Lwowie od około 1892, skąd potem był przydzielony do starostwa c. k. powiatu jasielskiego od około 1893, następnie do starostwa c. k. powiatu krośnieńskiego od około 1894, gdzie od około 1898 pracował w charakterze koncepisty namiestnictwa. Od około 1901 był komisarzem w starostwie krośnieńskim (już bez przydziału z Namiestnictwa). W listopadzie 1907 został mianowany sekretarzem namiestnictwa i od tego roku był przydzielony z Namiestnictwa do starostwa krośnieńskiego. Równolegle od około 1907 był komisarzem rządowym Kasie Oszczędności Miasta Krosna. Od 1909 w charakterze sekretarza namiestnictwa pełnił funkcję kierownika starostwa c. k. powiatu liskiego wobec opróżnienia tam posady starosty, a w lutym 1911 został mianowany starostą tamże. Od około 1910 był przewodniczącym C. K. Rady Szkolnej Okręgowej w Lisku. Od 1912 był starostą c. k. powiatu łańcuckiego i piastował tę posadę także podczas I wojny światowej do końca istnienia Austro-Węgier w 1918. W tym czasie był przewodniczącym C. K. Rady Szkolnej Okręgowej w Łańcucie. Otrzymał tytuł radcy namiestnictwa.
Po odzyskaniu niepodległości przez Polskę (1918) został powołany do służby w Polskiej Komisji Likwidacyjnej w 1919 i pracował tam najpierw w Wydziale Administracyjnym, a potem w Biurze dla Spraw Misji Zagranicznych, Prezydium PKL, po czym został przeniesiony do Prezydium Lwowskiej Komisji Generalnej Delegatury Rządu. Potem był inspektorem aprowizacyjnym przy Generalnym Delegacie Rządu, a w trakcie wojny polsko-bolszewickiej był zastępcą tegoż w I Oddziale Sztabu Dowództwa Okręgu Generalnego „Kraków”. Do 1921 był inspektorem objazdowym starostw. Po wprowadzeniu reformy administracyjnej i utworzeniu Urzędu Wojewódzkiego w Krakowie z dniem 1 września 1921 został powołany na urząd stanowisko kierownika starostwa powiatu krakowskiego, które sprawował do końca życia. W 1923 otrzymał V stopień służbowy. Był poważany w różnych środowiskach i uznawany za bezstronnego urzędnika.
W Krakowie zamieszkiwał przy ul. Jana III Sobieskiego. Zmarł 13 stycznia 1927 w Krakowie dwa dni przed swoimi 60. urodzinami. Jego uroczysty pogrzeb odbył się 16 stycznia 1927, po którym został pochowany w tymczasowym grobowcu na Cmentarzu Rakowickim w Krakowie.
Jego bratankiem był Stanisław Bal, a krewnymi Wiktor Żurowski i Adam Ostaszewski.
Odznaczenia.
austro-węgierskie

</doc>
<doc id="3671594" url="https://pl.wikipedia.org/wiki?curid=3671594" title="Gabriele Nelli">
Gabriele Nelli

Gabriele Nelli (ur. 4 grudnia 1993 w Lukce) – włoski siatkarz, grający na pozycji atakującego, reprezentant Włoch. 
Sukcesy klubowe.
Superpuchar Włoch:
Puchar CEV:
Mistrzostwo Włoch:
Liga Mistrzów:
Klubowe Mistrzostwa Świata:
Sukcesy reprezentacyjne.
Mistrzostwa Europy Juniorów:
Mistrzostwa Świata Juniorów:
Mistrzostwa Świata U-23:

</doc>
<doc id="3671597" url="https://pl.wikipedia.org/wiki?curid=3671597" title="Sainsbury’s Birmingham Grand Prix 2015">
Sainsbury’s Birmingham Grand Prix 2015

Sainsbury’s Birmingham Grand Prix 2015 – mityng lekkoatletyczny, który odbył się 7 czerwca w Birmingham. Zawody były piątą odsłoną prestiżowej Diamentowej Ligi w sezonie 2015.

</doc>
<doc id="3671598" url="https://pl.wikipedia.org/wiki?curid=3671598" title="Plac Niepodległości w Taszkencie">
Plac Niepodległości w Taszkencie

Plac Niepodległości (uzb. "Mustaqillik Maydoni") – główny plac w Taszkencie, stolicy Uzbekistanu. Zajmuje powierzchnię 16 ha. Jego historia sięga roku 1865, kiedy po likwidacji chanatu kokandzkiego została wybudowana reprezentacyjna rezydencja nowego gubernatora. Teren obecnego placu stanowił wówczas ogrody pałacowe.
W czasach sowieckich plac nosił nazwę Placu Lenina, choć nazywany był również Aleją Parad, ponieważ to na nim odbywały się parady wojskowe i pochody pierwszomajowe. Po odzyskaniu niepodległości przez Uzbekistan w 1991 roku plac nazwano Placem Niepodległości. Stojący na nim pomnik Lenina został zburzony, a w jego miejsce w 1992 roku wzniesiono pomnik niepodległości – kulę ziemską z zaznaczonymi konturami Uzbekistanu.
Oprócz pomnika niepodległości na placu znajduje się również wzniesiony w 2006 roku pomnik „Szczęśliwa Matka”. Składają się na niego 6-metrowa figura uzbeckiej kobiety oraz 3,5-metrowa figura jej dziecka. Nad głównym wejściem na plac znajduje się brama-łuk, na której szczycie znajduje się pomnik walczących bocianów.
Obecnie placu używa się głównie podczas obchodów Nowego Roku oraz Święta Niepodległości (1 września). Pełni on również funkcję rekreacyjną dla mieszkańców miasta. Przy nim znajdują się także budynki administracji państwowej, m.in. Senatu oraz Ministerstwa Finansów.

</doc>
<doc id="3671600" url="https://pl.wikipedia.org/wiki?curid=3671600" title="Kazimierz Warzeszkiewicz (sędzia)">
Kazimierz Warzeszkiewicz (sędzia)

Kazimierz Warzeszkiewicz – urzędnik austriacki narodowości polskiej.
Podczas I wojny światowej pełniąc urząd sędziego powiatowego w Rzeszowie w 1917 został odznaczony Krzyżem Kawalerskim Orderu Franciszka Józefa z dekoracją wojenną.
Synem Kazimierza i Marii z domu Malik był Stanisław Warzeszkiewicz (1907-1940, adwokat i oficer Wojska Polskiego, ofiara zbrodni katyńskiej).

</doc>
<doc id="3671606" url="https://pl.wikipedia.org/wiki?curid=3671606" title="1897 w muzyce">
1897 w muzyce



</doc>
<doc id="3671607" url="https://pl.wikipedia.org/wiki?curid=3671607" title="Kazimierz Łączyński">
Kazimierz Łączyński

Kazimierz Łączyński rycerz herbu Nałęcz (ur. 1856, zm. 27 sierpnia 1922 w Jaśle) – pułkownik kawalerii Wojska Polskiego.
Życiorys.
Urodził się w 1856. Został oficerem cesarskiej i królewskiej Armii. Na majora został awansowany ze starszeństwem z 1 listopada 1901 roku. W 1904 dowodził I dywizjonem c. i k. 6 Pułku Ułanów w Rzeszowie. Brał udział w I wojnie światowej, służąc w stopniu pułkownika ułanów w Rzeszowie.
15 sierpnia 1919 został przyjęty do Wojska Polskiego z byłej armii austriacko-węgierskiej, w stopniu pułkownika ze starszeństwem z 10 marca 1916, i zaliczony do I Rezerwy. 19 stycznia 1920 został przeniesiony z Głównego Kwatermistrzostwa Naczelnego Dowództwa WP do Stacji Odpoczynku dla Koni w Chodorowie na stanowisko dowódcy. 29 maja 1920 został zatwierdzony z dniem 1 kwietnia 1920 roku w stopniu pułkownika, w kawalerii, w grupie oficerów byłej armii austriacko-węgierskiej. Był nadal dowódcą stacji. Z dniem 1 maja 1921 został przeniesiony w stan spoczynku z prawem noszenia munduru. 
Był właścicielem dóbr ziemskich. Zmarł 27 sierpnia 1922 w Jaśle. Został pochowany na cmentarzu komunalnym w Jaśle 29 sierpnia 1922.
Jego żoną była Wanda z domu de Lenie Younga (1871-1916), z którą miał syna Włodzimierza (1898-1944), majora Wojska Polskiego. W Jaśle zamieszkiwali przy ulicy Sokoła.

</doc>
<doc id="3671608" url="https://pl.wikipedia.org/wiki?curid=3671608" title="Bislett Games 2015">
Bislett Games 2015

Bislett Games 2015 – mityng lekkoatletyczny, który odbył się 11 czerwca w Oslo. Zawody były szóstą odsłoną prestiżowej Diamentowej Ligi w sezonie 2015.

</doc>
<doc id="3671610" url="https://pl.wikipedia.org/wiki?curid=3671610" title="Freddie (piosenkarz)">
Freddie (piosenkarz)

Freddie, właściwie Gábor Alfréd Fehérvári (ur. 8 kwietnia 1990 w Győr) – węgierski piosenkarz i prezenter telewizyjny, reprezentant Węgier w 61. Konkursie Piosenki Eurowizji (2016).
Życiorys.
Wczesne lata.
Studiował w szkole handlowej i pracował jako asystent w Győr. Jako nastolatek grał hobbistycznie w koszykówkę, a po doznaniu poważnej kontuzji rozpoczął naukę gry na gitarze. Wówczas zdecydował się na rozpoczęcie kariery muzycznej. W 2010 śpiewał i grał w kilku lokalnych zespołach muzycznych.
Kariera.
2014–15: Debiut medialny w "Rising Star".
W 2014 wziął udział w przesłuchaniach do pierwszej węgierskiej edycji programu "Rising Star". Zakwalifikował się do kolejnego etapu, a później do finałowej dwunastki programu. Po kilku miesiącach eliminacji, w lutym 2015 dotarł do finału, w którym zajął czwarte miejsce. W trakcie trwania talent-show zaśpiewał takie utwory, jak m.in. „Use Somebody” i „Sex on Fire” z repertuaru Kings of Leon, „Grenade” Bruno Marsa, „Counting Stars” OneRepublic, „You’re Nobody Til Somebody Loves You” Jamesa Arthura oraz „Impossible” Shontelle.
W trakcie udziału w programie nawiązał współpracę z piosenkarzem Andrásem Kállay-Saundersem, który napisał mu jego debiutancki singiel „Mary Joe”, będący w późniejszym czasie jednym z przebojów 2015 w kraju. Jesienią Fehérvári zaczął występować pod pseudonimem Freddie. 
2016–2017: Start w Konkursie Piosenki Eurowizji i album "Pioneers".
W grudniu 2015 został ogłoszony jednym z uczestników krajowych eliminacji eurowizyjnych "A Dal 2016", do których zgłosił się z piosenką „Pioneer”. 23 stycznia 2016 wystąpił w pierwszym ćwierćfinale selekcji i awansował do półfinału, a 20 lutego zdobył awans do finału rozgrywanego 27 lutego. Zdobył w nim największą liczbę głosów telewidzów, dzięki czemu wygrał, zostając reprezentantem Węgier w 61. Konkursie Piosenki Eurowizji organizowanym w Sztokholmie. 10 maja wystąpił w pierwszym półfinale Konkursu Piosenki Eurowizji i z czwartego miejsca awansował do finału. Zajął w nim 19. miejsce z 108 punktami na koncie, w tym 56 punktów od telewidzów (14. miejsce) i 52 pkt od jurorów (18. miejsce).
15 listopada 2016 wydał swój debiutancki album studyjny, zatytułowany "Pioneers". Płytę promował singlami: „Mary Joe”, „Neked nem kell” i „Pioneer” z 2015, „Na jó, Hello” z 2016 oraz „Ez a vihar”, „Csodák” i „Nincsen holnap” z 2017. Z piosenkami „Pioneer” i „Csodák” dotarł na szczyt krajowej listy przebojów.
Od 2018: Udział w "Sztárban sztár".
W 2018 prowadził koncerty "A Dal 2018", w tej roli powróci także w 2019. Jesienią 2018 uczestniczył w szóstej edycji programu "Sztárban sztár". Dotarł do finału, w którym wygrał.

</doc>
<doc id="3671614" url="https://pl.wikipedia.org/wiki?curid=3671614" title="Nykyfor Kalczenko">
Nykyfor Kalczenko



</doc>
<doc id="3671615" url="https://pl.wikipedia.org/wiki?curid=3671615" title="Dżinni al-Albawi">
Dżinni al-Albawi

Dżinni al-Albawi (arab. جني العلباوي) – wieś w Syrii, w muhafazie Hama. W 2004 roku liczyła 835 mieszkańców.

</doc>
<doc id="3671618" url="https://pl.wikipedia.org/wiki?curid=3671618" title="Pioneer (utwór muzyczny)">
Pioneer (utwór muzyczny)

Pioneer – utwór węgierskiego piosenkarza Gábora „Freddiego” Fehérváriego, wydany w formie singla w 2016. Piosenkę napisali Zé Szabó, Borbála Csarnai.
Freddie opowiedział o znaczeniu piosenki, mówiąc: "Piosenka opowiada o naszych wewnętrznych rozterkach, z którymi musimy mierzyć się każdego dnia, zaś wszystkie odpowiedzi skryte są w nas. Prawdziwy pionier stawia czoła problemom i bierze pełną odpowiedzialność za swoje decyzje.".
Utwór został zakwalifikowany do programu "A Dal 2016", pomyślnie przeszedł przez kolejne etapy eliminacyjne i dostał się do finału, w którym zwyciężył po zdobyciu największego poparcia telewidzów, dzięki czemu został wybrany na propozycję reprezentującą Węgry w 61. Konkursie Piosenki Eurowizji organizowanym w Sztokholmie. Zajął 19. miejsce w finale konkursu.
Utwór dotarł do pierwszego miejsca krajowej listy przebojów.
Lista utworów.
Digital download

</doc>
<doc id="3671621" url="https://pl.wikipedia.org/wiki?curid=3671621" title="As-Si’in">
As-Si’in

As-Si’in (arab. السعن) – miasto w Syrii, w muhafazie Hama. W 2004 roku liczyło 3360 mieszkańców.

</doc>
<doc id="3671622" url="https://pl.wikipedia.org/wiki?curid=3671622" title="Jewhen Paton">
Jewhen Paton



</doc>
<doc id="3671623" url="https://pl.wikipedia.org/wiki?curid=3671623" title="Carlos Quintero (kolarz)">
Carlos Quintero (kolarz)

Carlos Julián Quintero Norena (ur. 5 marca 1986 w Villamaría) – kolumbijski kolarz szosowy.
Osiągnięcia.
Opracowano na podstawie:

</doc>
<doc id="3671624" url="https://pl.wikipedia.org/wiki?curid=3671624" title="Juan Pablo Valencia">
Juan Pablo Valencia

Juan Pablo Valencia (ur. 2 maja 1988 w Medellínie) – kolumbijski kolarz szosowy.

</doc>
<doc id="3671626" url="https://pl.wikipedia.org/wiki?curid=3671626" title="Aleksander Saburow">
Aleksander Saburow



</doc>
<doc id="3671628" url="https://pl.wikipedia.org/wiki?curid=3671628" title="Lista nagród czasopisma Wrestling Observer Newsletter">
Lista nagród czasopisma Wrestling Observer Newsletter

Poniżej znajduje się lista nagród czasopisma Wrestling Observer Newsletter, która została stworzona przez Dave’a Meltzera- amerykańskiego dziennikarza i obserwatora wrestlingu.
Kontynuowane nagrody.
- nagroda dla zawodnika MMA.

</doc>
<doc id="3671629" url="https://pl.wikipedia.org/wiki?curid=3671629" title="Wrestling Observer Newsletter">
Wrestling Observer Newsletter

Wrestling Observer Newsletter (WON) – newsletter poświęcony wrestlingowi i mieszanym sztukom walki założony przez Dave'a Meltzera w 1980.
W ramach newslettera funkcjonują strona internetowa, podcasty i galeria sławy Wrestling Observer Newsletter Hall of Fame. Corocznie przyznawane są także nagrody dla zawodników i promotorów wrestlingu. Charakterystyczne dla newslettera jest ocenianie walk za pomocą gwiazdek w skali od -5 do 5. "Wrestling Observer Newsletter" przypisuje się spopularyzowanie takiego systemu oceniania walk, choć sam Meltzer przyznaje, że wzorował się Normem Dooley, który robił to już wcześniej.
W 2008 "Wrestling Observer Newsletter" połączył się z newsletterem "Figure Four Weekly" Bryana Alvareza.
Historia.
Założycielem newslettera był Dave Meltzer, który od 1980 nagrywał walki na swoim pierwszym magnetowidzie i rozprowadzał je wśród innych fanów wraz z autorskimi reportażami i zestawieniami wyników walk. Sam otrzymywał kasety między innymi ze Stanów Środkowoatlantyckich i stanów centralnych. W 1982 postanowił na podstawie swojej działalności założyć newsletter, który nazwał "Wrestling Observer Newsletter". Tytuł inspirowany był częściowo nazwą brytyjskiego tygodnika "The Observer".
Według Meltzera "Wrestling Observer Newsletter" miał być bardzo popularny wśród ludzi związanych zawodowo z wrestlingiem. Według jego szacunków subskrybowało go 2/3 osób związanych z Jim Crockett Promotions i Mid-South Wrestling, a także między 1/2, a 1/3 osób związanych z World Wrestling Federation. W Meltzer 1986 całkowicie poświęcił się zawodowo wyłącznie prowadzeniem i rozwojem newslettera.
W latach 90. Dave Meltzer i Bryan Alvarez w ramach newslettera prowadzili podcasty, które były udostępniane telefonicznie. Linia, dzięki której można ich było posłuchać nazywała się "Wrestling Observer Hotline". Między 1999, a 2001 Meltzer i Alvarez prowadzili też podcast "Wrestling Observer Live" za pośrednictwem portalu streamingowego eYada. Później różne podcasty zaczęły być udostępniane na oficjalnej stronie internetowej newslettera.
12 czerwca 2008 "Wrestling Observer Newsletter" połączył się z newsletterem "Figure Four Weekly" Bryana Alvareza.

</doc>
<doc id="3671630" url="https://pl.wikipedia.org/wiki?curid=3671630" title="Włodzimierz Łączyński">
Włodzimierz Łączyński

Włodzimierz Hipolit Łączyński h. Nałęcz (ur. 2 maja 1898 w Radymnie, zm. 27 września 1944 w Oflagu VI B Dössel) – major kawalerii Wojska Polskiego.
Życiorys.
Urodził się w rodzinie Kazimierza, pułkownika kawalerii, i Wandy z domu Young. Zdał egzamin dojrzałości w Przemyślu. W czasie I wojny światowej, od 1917 walczył w szeregach c. i k. Armii. Wziął udział w walkach na froncie włoskim, gdzie odniósł rany. Został mianowany na stopień podporucznika, a jego oddziałem macierzystym był pułk ułanów Nr 6.
W grudniu 1918 został przyjęty do Wojska Polskiego. W latach 1919–1920 uczestniczył w wojnie z Ukraińcami i bolszewikami, brał udział w walkach w ramach 6 Pułku Ułanów Kaniowskich.
3 maja 1922 został zweryfikowany w stopniu porucznika ze starszeństwem z 1 czerwca 1919 i 227. lokatą w korpusie oficerów kawalerii, a jego oddziałem macierzystym był 10 pułk strzelców konnych w Łańcucie. W czerwcu 1924 został przydzielony do Dowództwa Okręgu Korpusu Nr X w Przemyślu na stanowisko oficera ordynansowego dowódcy okręgu korpusu. 1 grudnia 1924 został mianowany rotmistrzem ze starszeństwem z 15 sierpnia 1924 i 75. lokatą w korpusie oficerów kawalerii. W latach 1928–1934 pełnił służbę w 8 pułku ułanów w Krakowie. 4 lutego 1934 został awansowany na majora ze starszeństwem z dniem 1 stycznia 1934 i 6. lokatą w korpusie oficerów kawalerii. W następnym miesiącu został przeniesiony z 8 do 27 pułku ułanów w Nieświeżu na stanowisko dowódcy szwadronu zapasowego w Baranowiczach.
Przed wybuchem II wojny światowej (prawdopodobnie 16 sierpnia 1939) został zastępcą dowódcy 2 pułku strzelców konnych w Hrubieszowie (Wołyńska Brygada Kawalerii – Armia „Łódź”). W tej funkcji brał udział w kampanii wrześniowej. Odniósł rany 24 września 1939 w walkach k. Chełma. Po klęsce polskiej wojny obronnej przedostał się przez Węgry (tymczasowo internowany w Hidasnémeti) do Francji. Został oficerem Polskich Sił Zbrojnych. W 1940 był dowódcą 3 Oddziału Rozpoznawczego. Uczestniczył w kampanii francuskiej, w maju i czerwcu 1940 w szeregach 1 Dywizji Grenadierów kontynuował walkę przeciwko Niemcom na linii Maginota. 10 lipca 1940 dostał się do niewoli niemieckiej. Został osadzony w Oflagu VI B Dössel, gdzie zginął 27 września 1944 w wyniku zbombardowania obozu. Razem z 184 innymi zabitymi w tym tragicznym zdarzeniu został pochowany na tamtejszym cmentarzu w Dössel (obecnie część miasta Warburg).
Jego żoną od 1922 była Helena z Błażowskich, z którą miał synów Kazimierza (ur. 1923) i Jerzego (ur. 1927).
Upamiętnienie.
W dowód uznania Rada Miejska Kamieńska, uchwałą nr XVIII/136/2000 z 28 czerwca 2000 r., uhonorowała mjr. Włodzimierza Łączyńskiego nazywając jedną z nowo projektowanych ulic jego imieniem.

</doc>
<doc id="3671633" url="https://pl.wikipedia.org/wiki?curid=3671633" title="Townsend Coleman">
Townsend Coleman

Townsend Coleman (ur. 28 maja 1954) – amerykański aktor głosowy. 

</doc>
<doc id="3671635" url="https://pl.wikipedia.org/wiki?curid=3671635" title="H. L. Hunley">
H. L. Hunley



</doc>
<doc id="3671637" url="https://pl.wikipedia.org/wiki?curid=3671637" title="Anik Badżra">
Anik Badżra

Anik Badżra (arab. عنيق باجرة) – wieś w Syrii, w muhafazie Hama. W 2004 roku liczyła 313 mieszkańców.

</doc>
<doc id="3671638" url="https://pl.wikipedia.org/wiki?curid=3671638" title="Ruhdżan">
Ruhdżan

Ruhdżan (arab. رهجان) – wieś w Syrii, w muhafazie Hama. W 2004 roku liczyła 860 mieszkańców.

</doc>
<doc id="3671639" url="https://pl.wikipedia.org/wiki?curid=3671639" title="Dżani al-Albawi">
Dżani al-Albawi



</doc>
<doc id="3671640" url="https://pl.wikipedia.org/wiki?curid=3671640" title="Pomnik &quot;Tym, którzy nie powrócili z morza&quot; w Szczecinie">
Pomnik &quot;Tym, którzy nie powrócili z morza&quot; w Szczecinie



</doc>
<doc id="3671641" url="https://pl.wikipedia.org/wiki?curid=3671641" title="Asz-Szajch Hilal">
Asz-Szajch Hilal

Asz-Szajch Hilal (arab. الشيخ هلال) – wieś w Syrii, w muhafazie Hama. W 2004 roku liczyła 835 mieszkańców.

</doc>
<doc id="3671643" url="https://pl.wikipedia.org/wiki?curid=3671643" title="Vytauto Stadion">
Vytauto Stadion



</doc>
<doc id="3671645" url="https://pl.wikipedia.org/wiki?curid=3671645" title="Rahdżan">
Rahdżan



</doc>
<doc id="3671646" url="https://pl.wikipedia.org/wiki?curid=3671646" title="Stara Miłosna (Warszawa)">
Stara Miłosna (Warszawa)



</doc>
<doc id="3671647" url="https://pl.wikipedia.org/wiki?curid=3671647" title="Stadion im. S. Dariusa i Girėnasa w Kownie">
Stadion im. S. Dariusa i Girėnasa w Kownie



</doc>
<doc id="3671649" url="https://pl.wikipedia.org/wiki?curid=3671649" title="Asrijja">
Asrijja

Asrijja (arab. أسرية) – miejscowość w Syrii, w muhafazie Hama. W 2004 roku liczyła 2118 mieszkańców.

</doc>
<doc id="3671650" url="https://pl.wikipedia.org/wiki?curid=3671650" title="Savivaldybė Stadion">
Savivaldybė Stadion



</doc>
<doc id="3671653" url="https://pl.wikipedia.org/wiki?curid=3671653" title="Pomnik &quot;Matka Ziemia&quot;">
Pomnik &quot;Matka Ziemia&quot;



</doc>
<doc id="3671655" url="https://pl.wikipedia.org/wiki?curid=3671655" title="LFF Stadion">
LFF Stadion



</doc>
<doc id="3671656" url="https://pl.wikipedia.org/wiki?curid=3671656" title="Elektrownia Jądrowa &quot;Warta&quot;">
Elektrownia Jądrowa &quot;Warta&quot;



</doc>
<doc id="3671657" url="https://pl.wikipedia.org/wiki?curid=3671657" title="Al-Hardana (Hama)">
Al-Hardana (Hama)

Al-Hardana (arab. الحردانة) – wieś w Syrii, w muhafazie Hama. W 2004 roku liczyła 142 mieszkańców.

</doc>
<doc id="3671659" url="https://pl.wikipedia.org/wiki?curid=3671659" title="Ruch Ekologiczno-Pokojowy &quot;Wolę być&quot;">
Ruch Ekologiczno-Pokojowy &quot;Wolę być&quot;



</doc>
<doc id="3671661" url="https://pl.wikipedia.org/wiki?curid=3671661" title="Aukštaitijos Stadion">
Aukštaitijos Stadion



</doc>
<doc id="3671662" url="https://pl.wikipedia.org/wiki?curid=3671662" title="Stadion Vytauto">
Stadion Vytauto



</doc>
<doc id="3671664" url="https://pl.wikipedia.org/wiki?curid=3671664" title="Rusłan Maszurenko">
Rusłan Maszurenko

Rusłan Ołeksandrowycz Maszurenko (ukr. Руслан Олександрович Машуренко; ur. 13 marca 1971) – ukraiński judoka.
Na Igrzyskach Olimpijskich w Sydney w 2000 zdobył brązowy medal w wadze średniej (do 90 kg; ex aequo z Francuzem Frédéricem Demontfauconem). Ma w swoim dorobku również dwa brązowe medale mistrzostw Europy (Birmingham 1995 i Wrocław 2000). 

</doc>
<doc id="3671665" url="https://pl.wikipedia.org/wiki?curid=3671665" title="Mafkar Szarki">
Mafkar Szarki

Mafkar Szarki (arab. مفكر شرقي) – wieś w Syrii, w muhafazie Hama. W 2004 roku liczyła 802 mieszkańców.

</doc>
<doc id="3671666" url="https://pl.wikipedia.org/wiki?curid=3671666" title="Stadion Miejski w Gorżdy">
Stadion Miejski w Gorżdy



</doc>
<doc id="3671669" url="https://pl.wikipedia.org/wiki?curid=3671669" title="Al-Barduna">
Al-Barduna

Al-Barduna (arab. البردونة) – wieś w Syrii, w muhafazie Hama. W 2004 roku liczyła 862 mieszkańców.

</doc>
<doc id="3671670" url="https://pl.wikipedia.org/wiki?curid=3671670" title="Zemgales Olimpiskais centrs">
Zemgales Olimpiskais centrs



</doc>
<doc id="3671671" url="https://pl.wikipedia.org/wiki?curid=3671671" title="Uniwersytet Korwina w Budapeszcie">
Uniwersytet Korwina w Budapeszcie

Uniwersytet Korwina w Budapeszcie () – państwowa uczelnia wyższa z główną siedzibą w Budapeszcie na Węgrzech.
Opis.
Za datę powstania uczelni przyjmuje się rok 1920, w którym na Węgierskim Uniwersytecie Królewskim utworzono Wydział Ekonomiczny. W 1948 roku wydział ten przekształcił się w samodzielną uczelnię nazwaną Węgierskim Uniwersytetem Ekonomicznym. 
W 1953 roku patronem uczelni został Karl Marx; przyjęła ona wówczas nazwę Uniwersytetu Nauk Ekonomicznych im. Karola Marxa. Kolejne zmiany miały miejsce w roku 2000, kiedy uniwersytet został połączony z Wyższą Szkołą Administracji Państwowej, oraz w 2003, kiedy dołączono do niego trzy wydziały Uniwersytetu Ogrodnictwa i Nauk o Żywności. Uczelnia przyjęła wówczas nazwę Uniwersytetu Korwina. 
W 2016 Wydziały: Ogrodnictwa, Nauk o Żywności oraz Architektury Krajobrazu zostały odłączone od Uniwersytetu Korwina i włączone w strukturę Uniwersytetu św. Stefana w Gödöllő. 

</doc>
<doc id="3671672" url="https://pl.wikipedia.org/wiki?curid=3671672" title="Maszt ze statku s/s &quot;Kapitan K. Maciejewicz&quot;">
Maszt ze statku s/s &quot;Kapitan K. Maciejewicz&quot;



</doc>
<doc id="3671673" url="https://pl.wikipedia.org/wiki?curid=3671673" title="Stadion Daugava w Lipawie">
Stadion Daugava w Lipawie



</doc>
<doc id="3671675" url="https://pl.wikipedia.org/wiki?curid=3671675" title="Stadion Celtnieks w Dyneburgu">
Stadion Celtnieks w Dyneburgu



</doc>
<doc id="3671677" url="https://pl.wikipedia.org/wiki?curid=3671677" title="Asz-Szuhajb">
Asz-Szuhajb

Asz-Szuhajb (arab. الشهيب) – wieś w Syrii, w muhafazie Hama. W 2004 roku liczyła 567 mieszkańców.

</doc>
<doc id="3671678" url="https://pl.wikipedia.org/wiki?curid=3671678" title="Pomnik &quot;Poległym w Walkach o Wyzwolenie Dąbia&quot;">
Pomnik &quot;Poległym w Walkach o Wyzwolenie Dąbia&quot;



</doc>
<doc id="3671682" url="https://pl.wikipedia.org/wiki?curid=3671682" title="Umm Churajza">
Umm Churajza

Umm Churajza (arab. أم خريزة) – wieś w Syrii, w muhafazie Hama. W 2004 roku liczyła 250 mieszkańców.

</doc>
<doc id="3671686" url="https://pl.wikipedia.org/wiki?curid=3671686" title="Kalevi Keskstaadion">
Kalevi Keskstaadion



</doc>
<doc id="3671691" url="https://pl.wikipedia.org/wiki?curid=3671691" title="Robert Pelikán">
Robert Pelikán

Robert Pelikán (ur. 18 października 1979 w Pradze) – czeski polityk i prawnik, parlamentarzysta, od 2015 do 2018 minister sprawiedliwości.
Życiorys.
W 2003 ukończył studia prawnicze na Uniwersytecie Karola w Pradze, w 2011 doktoryzował się na tej samej uczelni. Od 2003 pracował jako prawnik, m.in. w międzynarodowym przedsiębiorstwie prawniczym Linklaters. W 2008 współtworzył i był partnerem w kancelarii prawniczej Vrána &amp; Pelikán.
W 2014 został pierwszym wiceministrem sprawiedliwości w rządzie Bohuslava Sobotki. 12 marca 2015 w tym samym gabinecie zastąpił Helenę Válkovą na stanowisku ministra sprawiedliwości z rekomendacji ANO 2011. W tym samym roku formalnie wstąpił do tego ugrupowania.
Z listy ANO 2011 w wyborach w 2017 uzyskał mandat deputowanego do Izby Poselskiej. 13 grudnia tegoż roku ponownie objął urząd ministra sprawiedliwości, wchodząc w skład nowo utworzonego rządu Andreja Babiša. Przejął również kierowanie Radą Legislacyjną. Pełnił tę funkcję do 27 czerwca 2018. Wcześniej w tym samym miesiącu zrezygnował z zasiadania w parlamencie, decydując się na powrót do aktywności zawodowej.

</doc>
<doc id="3671693" url="https://pl.wikipedia.org/wiki?curid=3671693" title="Valga keskstaadion">
Valga keskstaadion



</doc>
<doc id="3671696" url="https://pl.wikipedia.org/wiki?curid=3671696" title="Kukeltasz">
Kukeltasz

Kukeltasz, Kukeldasz, Kukeldesz (uzb. "Koʻkaldosh madrasasi") – średniowieczna medresa znajdująca się w Taszkencie, stolicy Uzbekistanu. Znajduje się w pobliżu stacji metra Chorsu oraz bazaru Chorsu.
Medresa została wybudowana w 1570 roku przez dynastię Szejbanidów, których zwano Kukeltaszami. W dalszych latach oprócz pełnienia funkcji szkoły stała się także karawanserajem, a od XIX wieku twierdzą. W latach 1830–1831 pierwsze piętro zostało rozebrane, a pozyskany w ten sposób materiał został wykorzystany przy budowie medresy Beklarbegi. Później jednak piętro odbudowano. Uległa zniszczeniu podczas trzęsienia ziemi w 1868 roku. Odbudowana w latach 1902–1903. Kolejna odbudowa nastąpiła w latach 50. XX wieku. Medresa była jednym z nielicznych budynków religijnych, które nie uległy zniszczeniu podczas trzęsienia ziemi w 1966 roku.
W czasach sowieckich medresę zamieniono w muzeum, najpierw ateizmu, a później muzyki ludowej. Funkcję szkoły przywrócono po odzyskaniu niepodległości w roku 1991.

</doc>
<doc id="3671697" url="https://pl.wikipedia.org/wiki?curid=3671697" title="Kohtla-Järve Spordikeskuse staadion">
Kohtla-Järve Spordikeskuse staadion



</doc>
<doc id="3671698" url="https://pl.wikipedia.org/wiki?curid=3671698" title="Sillamäe Kalevi staadion">
Sillamäe Kalevi staadion



</doc>
<doc id="3671699" url="https://pl.wikipedia.org/wiki?curid=3671699" title="Paide Ühisgümnaasiumi staadion">
Paide Ühisgümnaasiumi staadion



</doc>
<doc id="3671700" url="https://pl.wikipedia.org/wiki?curid=3671700" title="Stadionul Constantin Bălălău">
Stadionul Constantin Bălălău



</doc>
<doc id="3671703" url="https://pl.wikipedia.org/wiki?curid=3671703" title="Stadion Dan Păltinișanu">
Stadion Dan Păltinișanu



</doc>
<doc id="3671704" url="https://pl.wikipedia.org/wiki?curid=3671704" title="Stadion Emil Alexandrescu">
Stadion Emil Alexandrescu



</doc>
<doc id="3671706" url="https://pl.wikipedia.org/wiki?curid=3671706" title="Erik the Viking">
Erik the Viking



</doc>
<doc id="3671707" url="https://pl.wikipedia.org/wiki?curid=3671707" title="Karla Šlechtová">
Karla Šlechtová

Karla Šlechtová (ur. 22 maja 1977 w Karlowych Warach) – czeska ekonomistka i urzędniczka państwowa, parlamentarzystka, w latach 2015–2017 minister rozwoju regionalnego, od 2017 do 2018 minister obrony.
Życiorys.
W 1999 ukończyła studia ekonomiczne na Uniwersytecie Zachodnioczeskim w Pilźnie, w 2001 na tej samej uczelni uzyskała dyplom inżyniera (Ing.). Od 1998 pracowała jako koordynatorka i menedżer projektów. W latach 2005–2010 była konsultantem w firmie doradczej Deloitte. Od 2011 związana zawodowo z administracją państwową, do 2014 kierowała jednym z departamentów Ministerstwa Rozwoju Regionalnego. W 2014 została dyrektorem sekcji ds. funduszy europejskich i spraw europejskich w biurze rządu Republiki Czeskiej.
8 października 2014 z rekomendacji ANO 2011 zastąpiła Věrę Jourovą na stanowisku ministra rozwoju regionalnego w rządzie Bohuslava Sobotki. W wyborach w 2017 z listy swojego ugrupowania uzyskała mandat deputowanej do Izby Poselskiej.
13 grudnia 2017 objęła urząd ministra obrony w nowo utworzonym rządzie Andreja Babiša. Pełniła tę funkcję do 27 czerwca 2018.

</doc>
<doc id="3671708" url="https://pl.wikipedia.org/wiki?curid=3671708" title="Stadion Ion Moina">
Stadion Ion Moina



</doc>
<doc id="3671710" url="https://pl.wikipedia.org/wiki?curid=3671710" title="Stadion Ion Oblemenco">
Stadion Ion Oblemenco



</doc>
<doc id="3671711" url="https://pl.wikipedia.org/wiki?curid=3671711" title="True Colors">
True Colors



</doc>
<doc id="3671714" url="https://pl.wikipedia.org/wiki?curid=3671714" title="Stadion Florea Dumitrache">
Stadion Florea Dumitrache



</doc>
<doc id="3671716" url="https://pl.wikipedia.org/wiki?curid=3671716" title="Wróbel krótkopalcowy">
Wróbel krótkopalcowy

Wróbel krótkopalcowy ("Carpospiza brachydactyla") – gatunek małego ptaka z rodziny wróbli (Passeridae). Po raz pierwszy został opisany w 1850 przez Karola Lucjana Bonaparte (bratanka Napoleona Bonaparte). Gatunek słabo poznany. Jest to ptak pozbawiony cech charakterystycznych, głównie barwy piaskowej. Długość ciała wynosi 13,5–14,5 cm, masa ciała 21–25 g. Rozpiętość skrzydeł: 27–30 cm. Nie występuje dymorfizm płciowy. Pożywieniem wróbli krótkopalcowych są różnorodne nasiona, zjadają również zielone części roślin. Zarówno dla młodych, jak i dorosłych w sezonie lęgowym podstawą pożywienia są owady, chwytane zarówno w locie, jak i zbierane z liści. Żeruje na terenach kamienistych, piaszczystych oraz w winnicach. Samica znosi od 3 do 6 jaj, które wysiaduje sama. Karmieniem młodych zajmują się oba ptaki z pary. Inkubacja trwa 14–16 dni. Młode stają się niezależne po około 20–27 dniach. Nie jest jasne, kiedy zaczynają żerować samodzielnie. Wróbel krótkopalcowy występuje od Turcji poprzez Bliski Wschód po Turkmenistan i zachodni Afganistan. Nie jest zagrożony wyginięciem.
Taksonomia.
Po raz pierwszy gatunek opisał Karol Lucjan Bonaparte. Opis ukazał się w 1850 w pierwszym tomie "Conspectus generum avium". Holotyp pochodził z miasta Al-Kunfuza w Arabii Saudyjskiej; Bonaparte zapisał nazwę jako "Arabia, Abissynia". Autor nadał nowemu gatunkowi nazwę "Petronia brachydactyla". Już wcześniej Hemprich i Ehrenberg odkryli ten gatunek w Arabii; nadali mu nazwę "Fringilla brachydactyla", nie dołączyli jednak żadnego opisu.
Niektórzy autorzy podtrzymują klasyfikację wróbla krótkopalcowego w rodzaju "Petronia". Wróbel krótkopalcowy nie przypomina jednak przedstawicieli "Petronia" lub niedawno ponownie uznanego rodzaju "Gymnoris" głosem, morfologią i zachowaniem. Budowa żuchwy, aparatu gnykowo-językowego i budowa czaszki wskazują na to, że wróbel krótkopalcowy to relikt w procesie radiacji u wróbli (Passeridae), trznadlowatych (Emberizidae) lub łuszczaków (Fringillidae). Biologią rozrodu (barwa i znakowanie skorupki jaja, wygląd zajadów) bardziej przypominają łuszczaki. Budowa aparatu gnykowo-językowego wskazuje jednak na przynależność do wróblowatych – podobnie jak inni przedstawiciele tej rodziny, wróbel krótkopalcowy ma znacznie powiększony mięsień "musculus hypoglossus anterior" oraz ma kość "preglossale" na końcu języka. Kość ta została opisana w 1978 jako właściwa przedstawicielom "Passer". Właściwa klasyfikacja gatunku wymaga badań DNA.
Niemiecki ornitolog i odkrywca Johann Wilhelm von Müller wydzielił wróbla krótkopalcowego do osobnego rodzaju "Carpospiza". Swoje spostrzeżenia zamieścił w dziele "Description de nouveaux oiseaux d'Afrique découverts et dessinés d'après nature", o którym informacje ukazywały się w częściach na łamach "Journal für Ornithologie". Do opisu załączona była tablica barwna oznaczona numerem 10. Autor nadał gatunkowi nazwę "Carpospiza longipennis". Obecnie (2016) Międzynarodowy Komitet Ornitologiczny umieszcza wróbla krótkopalcowego w monotypowym rodzaju "Carpospiza".
Gatunek monotypowy. Anton Reichenow w 1916 opisał nowy podgatunek "Carpospiza brachydactyla psammochroa". Jako typowe miejsce występowania podał "Sarhad" w irańskiej części dawnego Beludżystanu. Ptaki tego podgatunku miały być jaśniejsze i większe od ptaków podgatunku nominatywnego. Ptak zbadany przez Reichenowa był niewątpliwie dużym okazem (długość skrzydła 98 mm), jednakże takowe zdarzają się w dowolnym miejscu zasięgu, a jasna barwa upierzenia mogła wynikać z młodego wieku ptaka, który dopiero co opierzył się.
Nazewnictwo.
Nazwa rodzajowa "Carpospiza" pochodzi od dwóch greckich słów: "karpos" – nadgarstek i "spiza" – zięba. Epitet gatunkowy "brachydactyla" pochodzi od greckiego "brakhudaktulos" (βραχυδακτυλος), oznaczającego dosłownie "o krótkich palcach" ("brakhus" – krótki, "daktulos" – palec).
Morfologia.
Długość ciała wynosi 13,5–14,5 cm, masa ciała 21–25 g. Rozpiętość skrzydeł: 27–30 cm. Wymiary szczegółowe w milimetrach:
Według autora "Finches and Sparrows" długość skrzydła u samca wynosi 90–102 mm, samicy – 86–94 mm, długość ogona 42–52 mm, a dzioba – 12,5–13,5 mm (autor nie podał liczby zbadanych osobników). Ernst Hartert podaje nieco niższą wartość maksymalną dla długości ogona (do 55 mm) i niższą wartość minimalną dla długości dzioba (od 11 mm). Długość środkowego palca wraz z pazurem u 10 osobników: 16,3–18,5 mm.
Nie występuje dymorfizm płciowy w upierzeniu. Wróbel krótkopalcowy to pozbawiony cech charakterystycznych, głównie piaskowy ptak. Przy złożonym skrzydle jego końce niemal sięgają końców ogona. Pióra od czoła po kark mają barwę jasnopiaskową lub piaskowoszarą. Jasna lub płowopiaskowa brew jest słabo zarysowana. Barwa brwi zależy od stanu upierzenia – jest jasnoizabelowata w świeżym upierzeniu, biała w znoszonym. Niższą część kantarka po obszar pod okiem również porastają pióra płowopiaskowe; dzięki temu ciemna tęczówka uzyskuje jasną otoczkę. Policzek i pokrywy uszne szarobrązowe lub jaśniejsze. Występuje płowobrązowy wąs, pod nim jasnopłowy pas; pasek przyżuchwowy ciemniejszy. Grzbiet, barkówki i kuper identycznej barwy, co wierzch głowy i kark, jedynie pokrywy nadogonowe nieco ciemniejsze lub bardziej brązowe. Ogon ciemny, szarobrązowy, z jaśniejszą lub płowobiałą końcówką i płową krawędzią. Sterówki od spodu jaśniejsze. Pokrywy skrzydłowe mniejsze nie odstają kolorystyką od wierzchu ciała. Pokrywy skrzydłowe średnie u nasady ciemne lub brązowe, zakończone płowo. Pokrywy skrzydłowe większe podobne, mają jednak cienkie płowe krawędzie i szersze, jasne końcówki; tworzą podwójny pasek skrzydłowy. Skrzydełko ciemnobrązowe. Pokrywy pierwszorzędowe jasne, płowe, z ciemniejszymi krawędziami i końcówkami. Lotki ciemnobrązowe, delikatnie obrzeżone jaśniejszym kolorem lub piaskowopłowym, szerzej na lotkach II i II rzędu (przy złożonym skrzydle zdaje się to być jednolitym jasnym polem). Broda i gardło białawe lub jasnopłowe. Pokrywy podogonowe białe. Dziób mocny, barwy kremowej lub jasnopiaskowej, przypomina nieco ten skowronka; wyraźnie zaznaczona jest wygięta górna krawędź dzioba. Nogi pomarańczowobrązowe, o różnym nasileniu tej barwy. Tęczówka brązowa lub ciemnobrązowa.
Jedynym podobnym do wróbla krótkopalcowego ptakiem jest samica wróbla żółtogardłego ("Petronia xanthocollis") lub młodociany przedstawiciel tego gatunku; wróble żółtogardłe są jednak o około 10% mniejsze od krótkopalcowych. Osobnik zaobserwowany 2 października 2012 w Indiach miał bardzo jasne upierzenie; według niektórych osób, z którymi autor obserwacji się skontaktował (źródła jedynie "in litteris"), mógł być to ptak leucystyczny lub o wyjątkowo znoszonym upierzeniu. W zimie, tuż po opierzeniu, upierzenie zdaje się być ciemniejsze lub bardziej piaskowobrązowe. Młodociane są podobne do dorosłych, jednak jaśniejsze lub bardziej piaskowe. Prawdopodobnie pierzenie rozpoczyna się jeszcze na obszarach gniazdowania, trwa podczas wędrówki i kończy się na zimowiskach.
Zasięg występowania.
Wróble krótkopalcowe lęgną się w południowo-wschodniej Turcji, na północnym Bliskim Wschodzie (Syria, Liban, na południe po górę Hermon), nieregularnie w Arabii Saudyjskiej i Zjednoczonych Emiratach Arabskich, Armenii na wschód po Iran, Turkmenistan i zachodni Afganistan. W Libanie gniazdują jedynie w paśmie Antyliban. W Izraelu jedyne stanowiska lęgowe mieszczą się na górze Hermon. W Armenii (lęgowy) stwierdzany na wysokości 700-2300 m n.p.m. Według Harterta w górach południowo-zachodniego Iranu (wówczas: Persji) ptaki tego gatunku można spotkać do wysokości 2400 m n.p.m. W Jordanii w 2010 zlokalizowano jednoznacznie tereny lęgowe; mieściły się na wysokości około 600 m n.p.m. Na górze Hermon rozród stwierdzono na wysokości 1100–1800 m n.p.m.
Gatunek wędrowny. Z terenów lęgowych wróble krótkopalcowe wędrują na południe lub południowy zachód; zimowiska znajdują się w południowym Iraku (okazjonalnie w południowym Izraelu i na Synaju), w zachodniej Arabii Saudyjskiej, Etiopii, Erytrei i Sudanie na południe do około 12°N, na wschód do 31°E. W Etiopii bywał odnotowywany na wysokości 380–520 m n.p.m., głównie w dolnym biegu rzeki Auasz, na południe do 9 °N. W Erytrei od poziomu morza do 640 m n.p.m. w Agordat i 1394 m n.p.m. w Keren, przeważnie jednak poniżej 300 m n.p.m.; między 15° a 17°30′ N.
W Erytrei ptaki tego gatunku przebywają od grudnia do marca. Podczas wędrówek wróble krótkopalcowe przelatują przez Irak, Jordanię, Zjednoczone Emiraty Arabskie i Oman. Sześć razy stwierdzany w Egipcie (stan w 2010), zalatuje również do Dagestanu (raz według stanu wiedzy z 1998) i Jemenu, w trakcie wędrówek również do Dżibuti. Według checklisty BirdLife International na lata 2006–2011 wróbel krótkopalcowy był 13 razy stwierdzany na Cyprze – wyłącznie w 2008. Przypuszczalnie przedstawiciele gatunku występują w zachodnim Pakistanie, jednak przynajmniej do 2012 nie obserwowano ich tam. 2 października 2012 w Manipal w indyjskim stanie Karnataka zaobserwowano wróbla krótkopalcowego; wcześniej przedstawicieli gatunku obserwowano w Indiach jedynie dwukrotnie, w obydwu przypadkach na początku 2012 – po raz pierwszy 15 lutego tamtego roku. Możliwe, że ptaki gniazdujące na wschodnich rubieżach zasięgu zimowały na subkontynencie indyjskim, ale zostały wcześniej po prostu przeoczone. W Jemenie ptaki te nieregularnie lęgną się, co początkowo wnioskowano na podstawie obecności śpiewających samców. Wiosną 2010 stwierdzono lęgi – zlokalizowano 12 gniazd i ponad 45 osobników, w tym wiele śpiewających samców).
Ekologia i zachowanie.
Gatunek słabo poznany; niewiele jest też informacji o preferowanym środowisku w miejscach rozrodu. Jedyny wydany do 2005 artykuł poświęcony ekologii gatunku skupiał się na rozwoju piskląt. Środowiskiem życia gatunku są trawiaste równiny i zbocza z wychodniami skalnymi, również suche, kamieniste półpustynie i uedy, obszary górskie. Często spotykany na jałowych zboczach wąwozów, zaroślach pistacji ("Pistacia"). W Izraelu na stanowiskach lęgowych na górze Hermon występują krzewy o wysokości do 1,3 m. W trakcie gorętszej pory dnia kryje się w cieniu, podczas chłodniejszej żeruje na ziemi lub przesiaduje na trawach i krzewach (np. dzikich migdałowcach) lub ścianach opuszczonych glinianych domków. Podczas zimowania zamieszkują bardziej otwarte tereny, również uprawne. W trakcie migracji ptaki w Izraelu przebywają na polach uprawnych lub kamienistych albo trawiastych równinach. Wróble krótkopalcowe wędrują głównie nocą. W niektórych obszarach pojawia się licznie, gdy pojawiają się nasiona prosa. Zwykle przedstawiciele "C. brachydactyla" pojawiają się w parach lub luźnych stadach; gniazdują w półkoloniach, poza sezonem lęgowym mogą tworzyć stada liczące kilkaset osobników.
Pożywieniem wróbli krótkopalcowych są różnorodne nasiona – np. manneczki ("Eleusine"), wiechliny ("Poa") i cibory ("Cyperus"), również roślin uprawnych (jak proso i sorgo). Zjada również zielone części roślin – w Armenii obserwowano w maju ptaki jedzące liście, kwiaty i pączki ostrożnia ("Cirsium"), sparcety ("Onobrychis"), mietelnika ("Bassia scoparia") i "Amblyopogon". Zarówno dla młodych jak i dorosłych w sezonie lęgowym podstawą pożywienia są owady, jak chrząszcze (Coleoptera) i prostoskrzydłe (Orthoptera). Owady łapią zarówno w locie, jak i zbierają je z liści. Żerują na terenach kamienistych, piaszczystych, w winnicach. Raz w Jordanii obserwowano ptaka żerującego na odchodach wielbłąda.
Głos.
Zawołanie przedstawicieli gatunku to wysokie, nosowe "tłeee", "złeee" lub "tłee-oo". W locie odzywają się również miękkim trylem lub wibrującym dźwiękiem. Pieśń to monotonne brzęczenie, przypominające głos cykady, potrzeszcza ("Emberiza calandra"); jest to wzrastający głos "tss tss tss tseeeeeeei" lub "tee-zeeze-zeeezeeei". Pieśń opisywana również jako świszcząca, podobna do tej dzwońca ("Chloris chloris"), zaś z zakończeniem jak u trznadla zwyczajnego ("Emberiza citrinella"). Samce śpiewają siedząc na ziemi lub niskim krzewie, czasem siedząc na klifie lub, rzadziej, w locie. 
Lęgi.
Do Turcji przybywają na początku lub w środku maja, okazjonalnie w kwietniu (najwcześniej stwierdzony 10 kwietnia). Odlatują przed końcem sierpnia. Mogą gniazdować w jednym miejscu w danym sezonie, ale już nie w następnym. W Jordanii w trakcie badań prowadzonych od maja do wczesnego czerwca większość gniazd była budowana lub ptaki dopiero co składały do nich jaja, jedynie w jednym z pięcioma jajami prawdopodobnie odbywało się już wysiadywanie. W Armenii budowanie gniazd odbywa się od początku maja do początku czerwca. W Izraelu gniazdują od końca maja do początku lipca. W Arabii Saudyjskiej stwierdzono gniazdo z pełnym zniesieniem i młode w środku marca. W Zjednoczonych Emiratach Arabskich znaleziono podloty w sierpniu. Jedno gniazdo w Omanie było budowane pod koniec lutego (zostało jednak opuszczone). Podczas kopulacji następuje jedynie jedna próba wejścia na samicę. Samo spółkowanie trwa kilka sekund; obserwowano je rankiem lub w środku dnia, jeszcze podczas budowy gniazd. Samiec po kopulacji może powrócić do śpiewania.
Badania na ptakach w dolinie Bekaa (Liban) wykazały, że zagęszczenie wróbli jest pozytywnie skorelowane z pokryciem ziemi drobnymi kamykami i ilością dostępnego odpowiedniego środowiska, a skorelowane negatywnie z liczbą drzew. Obecność wróbli na danym terenie zależała również od temperatury i obecności na danym terenie prostoskrzydłych i chrząszczy. Gniazdują w luźnych koloniach.
Gniazdo.
Gniazdo to otwarta, masywna półkula zbudowana z ciernistych gałązek, łodyg liści i traw, wyściełana puchem roślinnym – np. z ostrożnia ("Cirsium"), przegorzanu ("Echinops"), popłochu ("Onopordum") – główkami kwiatowymi (m.in. szaroty, "Gnaphalium", bylicy, "Artemisia", "Atraphaxis", smagliczki, "Alyssum"), trawami, miękkimi liśćmi, łuskami cebulek roślinnych i sierścią. Buduje je wyłącznie samica, okazjonalnie w towarzystwie samca podczas zbierania materiału. Budowa gniazda zajmuje 4–5 dni. Końcowy efekt przypomina gniazdo dziwonii ("Carpodacus erythrinus") lub gilaka pustynnego ("Bucanetes githagineus"). Niektóre gniazda są małe i starannie uwite, w innych na obrzeżu gniazda znajdują się długie (do 30 cm) gałązki odstające we wszystkich kierunkach. 14 gniazd z Armenii miało zewnętrzną średnicę od 10,1 do 15,5 cm, wewnętrzną – 5,9–8,1 cm, a głębokość 4,6–5,8 cm. Spotykane są jednak gniazda głębokie zaledwie na 2 centymetry.
Gniazdo umieszczone może być na krzewie, ale i w szczelinie skalnej lub otworze budynku; stare doniesienia o gniazdach w takich miejscach wymagają jednak potwierdzenia. Każde z 12 gniazd odnalezionych w Jordanii w 2010 znajdowało się na niskim krzewie od 2 do 40 cm nad ziemią. Były to rośliny kolczaste – "Astragalus spinosus" (8 gniazd), przegorzan ("Echinops"; 2 gniazda), "Achillea fragrantissima" i heliotrop ("Heliotropium") – po 1 gnieździe.
Jaja i młode.
W zniesieniu od 3 do 6 jaj. Składane są wcześnie rano. Trzy jaja z Syrii, w kolekcji Muzeum Brytyjskiego, mają wymiary 19–20 na 13–14,5 mm. 46 jaj z Armenii miało wymiary 17,8–22,5 na 14,1–16,5 mm i masę 1,4–2,9 g. Skorupka jaja ma barwę białą, rzadko z różowym nalotem; pokrywają ją plamki lub krótkie kreski koloru od czarnego po czerwonobrązowego. Składanie jaj rozpoczyna się już po ukończeni budowy gniazda. 
Samica wysiaduje sama, karmieniem młodych zajmują się oba ptaki z pary. Inkubacja trwa 14–16 dni (dane z 5 lęgów). Podczas wysiadywania samica siedzi na jajach przez 30–45 minut z przerwami 5–25 minut. W razie niesprzyjającej pogody samica może nie schodzić z jaj przez 2 godziny. Po wykluciu się młode mają żółte wnętrze dzioba, zajady nie są dobrze widoczne. Po 4–7 dniach życia naga skóra na dziobie i nogach jest różowa, sam dziób ma lekko niebieskawe zabarwienie. Według znanych doniesień młode mają być w pełni opierzone po 11–12 lub 14–16 dniach. Stają się niezależne po około 20–27 dniach. Nie jest jasne, kiedy młode zaczynają żerować samodzielnie. Pewien odchowany w niewoli osobnik zaczął pobierać pokarm sam po 27 dniach życia.
Status i zagrożenia.
IUCN uznaje wróbla krótkopalcowego za gatunek najmniejszej troski (LC, "Least Concern") nieprzerwanie od 1988 (stan w 2020). Trend liczebności populacji uznawany jest za stabilny. BirdLife International wymienia 19 ostoi ptaków IBA, gdzie występują wróble krótkopalcowe.
W Jordanii zaobserwowano dwa potencjalne naziemne drapieżniki, które mogłyby zagrażać wróblom krótkopalcowym: lisa rudego ("Vulpes vulpes") i warana szarego ("Varanus griseus"). W Armenii spośród 14 obserwowanych gniazd 12 zostało splądrowanych przez lisy, gady i ptaki, pisklęta z jedynie dwóch lęgów dożyły opierzenia.

</doc>
<doc id="3671717" url="https://pl.wikipedia.org/wiki?curid=3671717" title="True Colours">
True Colours



</doc>
<doc id="3671718" url="https://pl.wikipedia.org/wiki?curid=3671718" title="Stadionul Municipal (Botoșani)">
Stadionul Municipal (Botoșani)



</doc>
<doc id="3671719" url="https://pl.wikipedia.org/wiki?curid=3671719" title="Imogen Stubbs">
Imogen Stubbs

Imogen Stubbs, Lady Nunn (ur. 20 lutego 1961 w Newcastle upon Tyne) – brytyjska aktorka teatralna, telewizyjna i filmowa oraz scenarzystka.

</doc>
<doc id="3671720" url="https://pl.wikipedia.org/wiki?curid=3671720" title="Stadionul Național">
Stadionul Național



</doc>
<doc id="3671722" url="https://pl.wikipedia.org/wiki?curid=3671722" title="Monty Python's Fliegender Zirkus">
Monty Python's Fliegender Zirkus



</doc>
<doc id="3671724" url="https://pl.wikipedia.org/wiki?curid=3671724" title="Monty Python's Personal Best">
Monty Python's Personal Best



</doc>
<doc id="3671727" url="https://pl.wikipedia.org/wiki?curid=3671727" title="Stadion Dr. Constantin Rădulescu">
Stadion Dr. Constantin Rădulescu



</doc>
<doc id="3671729" url="https://pl.wikipedia.org/wiki?curid=3671729" title="Svatopluk Němeček">
Svatopluk Němeček

Svatopluk Němeček (ur. 23 lutego 1972 w Boguminie) – czeski lekarz, samorządowiec i polityk, od 2014 do 2016 minister zdrowia.
Życiorys.
W 1996 ukończył studia medyczne na Uniwersytecie Palackiego w Ołomuńcu. W 1999 uzyskał specjalizację z zakresu chorób wewnętrznych. Początkowo pracował jako lekarz w szpitalu w Boguminie, później w służbie zdrowia w Karwinie. Od 2002 do 2005 był dyrektorem szpitala w Boguminie, a następnie do 2014 kierował szpitalem uniwersyteckim w Ostrawie.
W pierwszej połowie lat 90. należał do Partii Zielonych, a w 1996 dołączył do Czeskiej Partii Socjaldemokratycznej. W latach 1994–2014 zasiadał w radzie miejskiej Bogumina, od 2006 do 2010 wchodził w skład zarządu tej miejscowości. W latach 2012–2014 pełnił funkcję radnego kraju morawsko-śląskiego. 29 stycznia 2014 objął stanowisko ministra zdrowia w koalicyjnym rządzie Bohuslava Sobotki. Zakończył urzędowanie 30 listopada 2016.

</doc>
<doc id="3671730" url="https://pl.wikipedia.org/wiki?curid=3671730" title="Stadion Miejski im. Tudora Vladimirescu w Târgu Jiu">
Stadion Miejski im. Tudora Vladimirescu w Târgu Jiu



</doc>
<doc id="3671732" url="https://pl.wikipedia.org/wiki?curid=3671732" title="Katalin Karády">
Katalin Karády

Katalin Karády, właśc. Katalin Kanczler (ur. 8 grudnia 1910 w Budapeszcie, zm. 8 lutego 1990 w Nowym Jorku) – węgierska aktorka i piosenkarka. Odznaczona orderem "Sprawiedliwy wśród Narodów Świata".
Młodość.
Urodziła się 8 grudnia 1910 w Budapeszcie, jest najmłodszą z siedmiorga dzieci Rozálii Lőrinc i Ferenca Kanczlera. Dzieciństwo spędziła w Kőbányi, potem – dzięki pomocy organizacji charytatywnej – mieszkała przez pięć lat w Szwajcarii i Holandii. Po powrocie do domu rodzinnego studiowała w żeńskiej szkole marketingowej.
Kariera aktorska i muzyczna.
Karierę aktorską rozpoczęła w 1936, wcześniej ćwicząc pod okiem Ernő Tarnaya i Artúra Bárdosa. W trakcie jednego z wieczorów spędzanych w barze w Budzie jej osobą zainteresował się dziennikarz (i późniejszy menedżer) Zoltán Egyed, który wymyślił jej pseudonim sceniczny oraz przedstawił Ilonie Aczél. U boku byłej aktorki Kanczler nauczyła się podstaw aktorstwa oraz śpiewu. Pod koniec lat 30. zadebiutowała na deskach teatru Joób Dániel. W latach 1931–1941 grała w teatrach Pesti i Vígszínház.
W 1939 zagrała swoją pierwszą rolę filmową w produkcji "Halálos Tavasz" w reżyserii László Kalmára. Rola Ralben przyniosła jej popularność oraz tytuł „symbolu seksu” w kraju. W ciągu kolejnych dziewięciu lat wystąpiła w około dwudziestu filmach. W 1940 zagrała tytułową rolę w filmie "Erzsébet királyné" oraz wcieliła się w postać Márii w filmie "Hazajáró lélek". W 1941 była odtwórczynią głównych ról w filmach: "Ne kérdezd ki voltam" (postać Eszter Konrád) i "Egy tál lencse" (Margit Horváth), a także roli Irén w produkcji "A szűz és a gödölye". W 1942 wystąpiła w głównych rolach w kilku filmach, w tym m.in. w roli Ágnes Balásfy w produkcji "Halálos csók", Márii w "Alkalom" i Anny w "Egy szív megáll". Rok 1943 przyniósł jej główne role w kolejnych kilku filmach, w tym m.in. Évy Ollai w "Ópiumkeringö", Ilony Ág w "Csalódás", Gizi Harmonikás w "Külvárosi örszoba", Pálmy Benedek w "Makrancos hölgy" i Éva w "Boldog idők". W 1944 zagrała tytułowe role w filmach "Szováthy Éva" i "Machita", a także wcieliła się w postać Anady w produkcji "Valamit visz a víz" oraz wzięła udział w filmie "A hangod elkísér".
Oprócz występów w teatrach i filmach działała muzycznie. W ciągu kilkunastu lat kariery nagrała i wydała kilka albumów studyjnych, takich jak "Halálos tavasz", "Híres magyar filmslágerek", "Milliók kedvenc énekese", "Régi melódiák" czy "Legszebb dalai".
W latach 1979–1998 ukazało się kilka albumów kompilacyjnych z nagranymi przez nią utworami, w tym m.in. "Karády Katalin" (1979), "Tudok egy dalt" (1982), "Te vagy a fény" (1986) i "Nincs vége még" (1990).
Okres wojny i zakończenie kariery.
Po niemieckiej inwazji na Węgry podczas II wojny światowej władze kraju zaczęły blokować karierę Karády, uniemożliwiając granie jej utworów w Węgierskim Radiu oraz wycofując jej filmy z kinowych repertuarów. W marcu 1944 została aresztowana pod zarzutem szpiegostwa na rzecz aliantów. W więzieniu spędziła trzy miesiące, podczas których była często torturowana. Po zwolnieniu z więzienia, w czym pomogli przyjaciele jej narzeczonego Istvána Ujszászyego, zaangażowała się w pomoc społeczną mieszkańcom Budapesztu, zajmując się m.in. żydowskimi dziećmi. Latem 1945 załamała się nerwowo po usłyszeniu o jego śmierci (choć wówczas jeszcze żył), przez co odizolowała się od życia społecznego na kolejne dziewięć miesięcy.
Po zakończeniu wojny zdecydowała się na powrót do aktorstwa. W latach 1945–1948 zagrała kilka różnych ról w teatrze operetkowym i wystąpiła w jednym filmie – "Betlehemi királyok". W 1949 wcieliła się w rolę Vilmy w produkcji "Forró mezök", która okazała się ostatnim filmem w jej karierze. W tym samym roku wszystkie filmy z jej udziałem zostały usunięte z kinowych repertuarów.
Dwa lata później zdecydowała się na wyjazd z Węgier. Najpierw wyjechała do Salzburga, potem przeprowadziła się m.in. do Brukseli. W 1953 zamieszkała w São Paulo, gdzie otworzyła sklep z odzieżą. W 1968 przeniosła się do Nowego Jorku, gdzie otworzyła sklep z kapeluszami. Poza kilkoma okolicznościowymi występami dla najbliższych aktorka zrezygnowała z kariery medialnej. Z okazji 70. urodzin otrzymała od rządu zaproszenie do powrotu na Węgry, na co w odpowiedzi wysłała zapraszającym kapelusz.
Zmarła 8 lutego 1990 w Nowym Jorku, w wieku 79 lat. Jej ciało zostało sprowadzone na Węgry, uroczystości pogrzebowe odbyły się 19 lutego w bazylice św. Stefana w Budapeszcie. Spoczywa na budapeszteńskim cmentarzu Farkasréti w kwaterze 22/1.
Życie prywatne.
Po śmierci ojca, którego po latach wspominała jako osobę agresywną, w 1931 wzięła ślub z 30 lat starszym celnikiem Rezső Vargą, z którym rozwiodła się jednak kilka miesięcy później. Była także zaręczona z Istvánem Ujszászym, szefem tajnych służb regenta Miklósa Horthyego, co wzbudzało wiele kontrowersji.
Pamięć i wpływ na popkulturę.
W latach największych sukcesów zawodowych Karády stała się obiektem fascynacji, zaś jej styl ubierania się oraz uczesania były inspiracją dla wielu nastolatek.
W 1982 ukazał się album studyjny pt. "Hernádi Judit" (znany też pt. "Sohase mondd") aktorki i piosenkarki Judit Hernádi, który był inspirowany twórczością Karády i stanowił formę hołdu artystce.
W 2001 odbyła się premiera filmu "Hamvadó Cigarettavég" w reżyserii Pétera Bacsó, dedykowanego pamięci aktorki.
W 2004 Katalin Karády otrzymała pośmiertnie tytuł "Sprawiedliwej wśród Narodów Świata" od Instytutu Pamięci Męczenników i Bohaterów Holocaustu (Jad Waszem).
Filmografia.
Spis sporządzono na podstawie materiału źródłowego.

</doc>
<doc id="3671734" url="https://pl.wikipedia.org/wiki?curid=3671734" title="Városi Stadion (Nyíregyháza)">
Városi Stadion (Nyíregyháza)



</doc>
<doc id="3671736" url="https://pl.wikipedia.org/wiki?curid=3671736" title="Dan Ťok">
Dan Ťok

Dan Ťok (ur. 4 marca 1959 w m. Uherské Hradiště) – czeski menedżer, inżynier i polityk, parlamentarzysta, w latach 2014–2019 minister transportu.
Życiorys.
Absolwent maszynoznawstwa na Uniwersytecie Technicznym w Brnie (1983). W tym samym roku podjął pracę jako konstruktor w przedsiębiorstwie První brněnská strojírna. Później obejmował stanowiska menedżerskie i dyrektorskie w różnych koncernach. Był m.in. dyrektorem zarządzającym czeskiego oddziału ABB (1996–1999) dyrektorem regionalnym Alstomu w Czechach (1999–2003) i dyrektorem zarządzającym grupy Skanska w Czechach (2008–2014).
4 grudnia 2014 z rekomendacji partii ANO 2011 w rządzie Bohuslava Sobotki zastąpił Antonína Prachařa na stanowisku ministra transportu. Z listy tego ugrupowania w wyborach w 2017 uzyskał mandat deputowanego do Izby Poselskiej. 13 grudnia tegoż roku ponownie został ministrem transportu, wchodząc w skład nowo utworzonego rządu Andreja Babiša. Pozostał na tym stanowisku także w powołanym 27 czerwca 2018 drugim gabinecie dotychczasowego premiera. 30 kwietnia 2019 odszedł z rządu, w tym samym miesiącu zrezygnował też z mandatu poselskiego.
W 2016 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="3671737" url="https://pl.wikipedia.org/wiki?curid=3671737" title="Gyulai István Atlétikai Stadion">
Gyulai István Atlétikai Stadion



</doc>
<doc id="3671739" url="https://pl.wikipedia.org/wiki?curid=3671739" title="Ligeti Stadion">
Ligeti Stadion



</doc>
<doc id="3671741" url="https://pl.wikipedia.org/wiki?curid=3671741" title="Albert Flórián Stadion">
Albert Flórián Stadion



</doc>
<doc id="3671742" url="https://pl.wikipedia.org/wiki?curid=3671742" title="Stadion Ferenca Szuszy">
Stadion Ferenca Szuszy



</doc>
<doc id="3671743" url="https://pl.wikipedia.org/wiki?curid=3671743" title="Medresa Kukeldesz">
Medresa Kukeldesz



</doc>
<doc id="3671749" url="https://pl.wikipedia.org/wiki?curid=3671749" title="XL Galan 2015">
XL Galan 2015

XL Galan 2015 – halowy mityng lekkoatletyczny, który odbył się 9 lutego 2015 w stolicy Szwecji – Sztokholmie.
Zawody były czwartą odsłoną prestiżowego cyklu IAAF Indoor Permit Meetings w sezonie 2015.

</doc>
<doc id="3671751" url="https://pl.wikipedia.org/wiki?curid=3671751" title="Grażyna Kociniak">
Grażyna Kociniak

Grażyna Pliszczyńska-Kociniak (ur. 2 stycznia 1938 w Lublinie, zm. 11 lutego 2016 w Warszawie) – polska montażystka filmowa, członkini Polskiej Akademii Filmowej.
Życiorys.
Jako montażystka związana była z Wytwórnią Filmów Dokumentalnych w Warszawie. Pracowała również przy takich produkcjach jak serial telewizyjny "Wojna domowa" w reż. Jerzego Gruzy, a także filmach "Przekładaniec" w reż. Andrzeja Wajdy, "Bulgot" w reż. Marka Piwowskiego oraz " Superwizja" w reż. Roberta Glińskiego. Należała do Stowarzyszenia Filmowców Polskich. Przez ponad 50 lat była żoną aktora Mariana Kociniaka. Zmarła 11 lutego 2016 w Warszawie, a 18 lutego tego samego roku została pochowana na cmentarzu ewangelicko-reformowanym przy ulicy Żytniej w Warszawie (kwatera 12-4-1a).
Życie prywatne.
Pierwszym mężem montażystki filmowej był Andrzej Gronau a drugim Marian Kociniak.
Wybrana filmografia.
Źródło: Filmpolski.pl.

</doc>
<doc id="3671753" url="https://pl.wikipedia.org/wiki?curid=3671753" title="Veronika Ľašová">
Veronika Ľašová

Veronika Ľašová (ur. 25 czerwca 1992 w Michalovcach) – słowacka lekkoatletka, oszczepniczka.
W 2009 roku nie przeszła eliminacji podczas mistrzostw świata juniorów młodszych, a na olimpijskim festiwalu młodzieży Europy zajęła 10. miejsce.
Złota medalistka (w drużynie) igrzysk europejskich (2015) – indywidualnie była 7. w rzucie oszczepem.
Wielokrotna reprezentantka kraju w drużynowych mistrzostwach Europy.
Złota medalistka mistrzostw Słowacji.

</doc>
<doc id="3671754" url="https://pl.wikipedia.org/wiki?curid=3671754" title="Veronika Lasova">
Veronika Lasova



</doc>
<doc id="3671755" url="https://pl.wikipedia.org/wiki?curid=3671755" title="Veronika Lašová">
Veronika Lašová



</doc>
<doc id="3671760" url="https://pl.wikipedia.org/wiki?curid=3671760" title="Russian Winter 2015">
Russian Winter 2015

Russian Winter 2015 – halowy mityng lekkoatletyczny, który odbył się 1 lutego 2014 w stolicy Rosji – Moskwie. 
Zawody były drugą odsłoną prestiżowego cyklu IAAF Indoor Permit Meetings w sezonie 2015.

</doc>
<doc id="3671763" url="https://pl.wikipedia.org/wiki?curid=3671763" title="Zamachy w Paryżu w listopadzie 2015">
Zamachy w Paryżu w listopadzie 2015



</doc>
<doc id="3671768" url="https://pl.wikipedia.org/wiki?curid=3671768" title="Helene Rittenauer">
Helene Rittenauer

Helene Rittenauer (ur. w 1894) – austriacka lekkoatletka, skoczkini wzwyż.
9 czerwca 1918 w Wiedniu ustanowiła wynikiem 1,32 metra rekord Austrii w skoku wzwyż. Wynik ten poprawiła (o 1 centymetr) trzy tygodnie później Maria Keller.

</doc>
<doc id="3671770" url="https://pl.wikipedia.org/wiki?curid=3671770" title="Kazimierz Gorgoń">
Kazimierz Gorgoń



</doc>
<doc id="3671772" url="https://pl.wikipedia.org/wiki?curid=3671772" title="Moravany">
Moravany



</doc>
<doc id="3671773" url="https://pl.wikipedia.org/wiki?curid=3671773" title="Lumumba">
Lumumba



</doc>
<doc id="3671775" url="https://pl.wikipedia.org/wiki?curid=3671775" title="Hi! School – Love On">
Hi! School – Love On

Hi! School – Love On (kor.: 하이스쿨: 러브온, MOCT: "Ha-i seukul: Rabeu on") – południowokoreański serial telewizyjny emitowany w 2014 roku na kanale KBS2. Główne role odgrywają w nim Kim Sae-ron, Nam Woo-hyun oraz Lee Sung-yeol. Serial emitowany był od 11 lipca do 19 grudnia 2014 roku.

</doc>
<doc id="3671782" url="https://pl.wikipedia.org/wiki?curid=3671782" title="Naczyniak płodowy">
Naczyniak płodowy



</doc>
<doc id="3671784" url="https://pl.wikipedia.org/wiki?curid=3671784" title="Dominik Głuchowski">
Dominik Głuchowski

Dominik Głuchowski herbu Radwan – szambelan Stanisława Augusta Poniatowskiego w 1772 roku, podstoli słonimski w 1771 roku, podczaszy słonimski w 1774 roku, cześnik słonimski w 1773 roku, koniuszy słonimski w 1769 roku, starosta pułtaranowski.

</doc>
<doc id="3671790" url="https://pl.wikipedia.org/wiki?curid=3671790" title="Kazimierz Pieniążek">
Kazimierz Pieniążek

Kazimierz Pieniążek CR (ur. 4 marca 1907 w Chęcinach, zm. 2 kwietnia 1940 w Palmirach) – polski duchowny katolicki, ojciec zakonny ze Zgromadzenia Zmartwychwstania Pana Naszego Jezusa Chrystusa, Sługa Boży Kościoła katolickiego.
Życiorys.
Był prezbiterem pełniącym obowiązki rektora kościoła zmartwychwstańców pod wezwaniem św. Kazimierza. Po agresji niemieckiej na Polskę i anektowaniu jej części zgodnie z traktatem o granicach i przyjaźni pomiędzy III Rzeszą a Związkiem Socjalistycznych Republik Radzieckich doszło do aresztowania, które nastąpiło 1 kwietnia 1940 roku. Prowadził działalność duszpasterską w Warszawie. Zamordowany został przez Niemców w masakrze dokonanej w Palmirach co upamiętnia tablica umieszczona na lewym filarze przedsionka kościoła.
Jest jednym z 122 Sług Bożych, wobec których 24 maja 2011 roku zakończył się diecezjalny etap procesu beatyfikacyjnego drugiej grupy męczenników z okresu II wojny światowej – Henryka Szumana i 121 towarzyszy.

</doc>
<doc id="3671791" url="https://pl.wikipedia.org/wiki?curid=3671791" title="AlphaGo">
AlphaGo

AlphaGo – program komputerowy do gry w go stworzony przez firmę DeepMind. W listopadzie 2015 roku jako pierwszy automat pokonał zawodowego gracza, Fan Hui, w pięciorundowym pojedynku na pełnej planszy w równej grze. Mecz zakończył się wynikiem 5:0. W marcu 2016 w meczu z jednym z najlepszych zawodowych graczy – Lee Sedolem – wygrał 4:1. W uznaniu wygranej AlphaGo otrzymał honorowy 9. dan od południowokoreańskiej federacji go.
Algorytm stojący za programem stanowi kombinację technik sieci neuronowych, uczenia maszynowego oraz wyszukiwania Monte Carlo.
22 grudnia 2016 roku został wybrany przez "Science" jako jeden z „przełomów roku”.
Historia i współzawodnictwo.
Go jest znacznie trudniejsze dla komputerów niż inne gry, takie jak szachy, ponieważ znacznie większy współczynnik rozgałęzienia utrudnia stosowanie tradycyjnych metod, takich jak algorytm alfa-beta, przechodzenie drzewa i wyszukiwanie heurystyczne.
Prawie dwie dekady po tym, jak IBM Computer Deep Blue pokonał mistrza świata w szachach Garri Kasparowa (w 1997 r.), najsilniejsze programy "go" z wykorzystaniem technik sztucznej inteligencji osiągnęły tylko poziom amatora 5-dan i wciąż nie mogły pokonać profesjonalnego gracza "go" bez handicapów. W 2012 roku program Zen, działający na czterech komputerach PC, pokonał Masakiego Takemiya (9p) dwa razy z użyciem 5 i 4 kamieni handicap. W 2013 roku Crazy Stone pokonał Yoshio Ishida (9p) w grach na czterokamiennych handicapach.
Według Davida Silvera projekt badawczy AlphaGo został utworzony około 2014 roku w celu sprawdzenia, jak dobrze sieć neuronowa wykorzystująca głębokie uczenie się może rywalizować w "go". AlphaGo stanowi znaczną poprawę w stosunku do poprzednich programów "go". W 500 grach przeciwko innym dostępnym programom "go", w tym Crazy Stone i Zen, AlphaGo działające na jednym komputerze przegrało tylko raz. W podobnym meczu AlphaGo na wielu komputerach wygrała wszystkie 500 gier granych przeciwko innym programom Go i 77% gier rozgrywanych przeciwko AlphaGo działającemu na jednym komputerze. Wersja rozproszona w październiku 2015 r. używała 1202 CPU i 176 GPU.
Mecz przeciwko Fan Hui.
W październiku 2015 r. dystrybuowana wersja AlphaGo pokonała profesjonalnego mistrza europejskiego "go" Fana Huia, 2-dan (z 9 dan możliwych), pięć do zera. Był to pierwszy raz, kiedy program komputerowy "go" pokonał profesjonalnego człowieka na pełnej planszy bez handicapów. Ogłoszenie wiadomości zostało opóźnione do 27 stycznia 2016 r., aby zbiegło się z publikacją w czasopiśmie „Nature” opisującego stosowane algorytmy.
Mecz przeciwko Lee Sedolowi.
AlphaGo rozegrał 5 meczów z koreańskim zawodowcem "go" Lee Sedolem (9-dan), jednym z najlepszych graczy w "go". Gra odbyła się w hotelu Four Seasons w Seulu, w Korei Południowej w dniach 9, 12, 13 i 15 marca 2016 r.. Rozgrywka była transmitowana na żywo. Aja Huang, członek zespołu DeepMind i amator 6-dan Go, umieszczał kamienie na planszy "go" według wskazówek AlphaGo, który działał w oparciu o Google Cloud Computing z serwerami z siedzibą w Stanach Zjednoczonych. Mecz stosował chińskie reguły z 7,5-punktowym komi, a każda ze stron miała dwie godziny czasu myślenia plus trzy okresy po 60 sekund na tak zwane byo-yomi. Wersja AlphaGo grająca przeciwko Lee wykorzystała podobną moc obliczeniową, jaka była stosowana w meczu Fan Hui. Economist poinformował, że używał 1.920 CPU i 280 GPU.
Lee Sedol był drugi na świecie pod względem liczby zwycięstw w mistrzostwach świata w "go". Choć nie ma żadnego oficjalnego rankingu w międzynarodowym "go", niektóre źródła uznały Lee Sedola za czwartego gracza na świecie w tamtym czasie. AlphaGo nie był specjalnie szkolony do gry przeciwko Lee Sedolowi.
Pierwsze trzy mecze wygrał AlphaGo po rezygnacji Sedola. Jednak Sedol pokonał AlphaGo w czwartej grze, wygrywając rezygnację w ruchu 180. Mimo to AlphaGo osiągnęła czwartą wygraną, zdobywając piątą grę po rezygnacji.
Nagroda wyniosła 1 milion USD. Od kiedy AlphaGo wygrało cztery z pięciu gier, i tym samym całą serię, nagroda została przekazana organizacjom charytatywnym, w tym UNICEF. Lee Sedol otrzymał 150 000 dolarów za udział we wszystkich 5 meczach i dodatkowe 20 000 dolarów za jego pojedynczą wygraną.
W czerwcu 2016 podczas prezentacji na uniwersytecie w Holandii Aja Huang, jeden z zespołów Deep Mind, ujawnił, że poprawił problem, który wystąpił podczas czwartej gry meczu między AlphaGo i Sedol, a po ruchu 78. (który przez wielu specjalistów został nazwany "ręką Boga"), grałby dokładnie i zachowywał przewagę, wystrzegając się błędów, które doprowadziły do przegranej. AlphaGo prowadziło całą grę i ruch Lee nie został zaliczony jako ten, który wygrał grę, ale spowodował, że moce obliczeniowe programu były przekierowywane i zmylone. Huang wyjaśnił, że polityka sieci AlphaGo w znalezieniu najdokładniejszej kolejności i kontynuacji ruchu nieprecyzyjnie doprowadziła AlphaGo do niewłaściwej kontynuacji po ruchu 78., ponieważ jego sieć wartościująca nie uznała, że 78. ruch Sedola jest najbardziej prawdopodobny, i wtedy po ruchu AlphaGo nie mogła dokonać właściwego dostosowania do logicznej kontynuacji.
Nieoficjalne mecze online pod koniec 2016 roku do początku 2017 roku.
29 grudnia 2016 roku nowe konto o nazwie "Magist" z Korei Południowej zaczęło grać z profesjonalnymi graczami na serwerze Tygem. W dniu 30 grudnia zmieniono nazwę konta na "Master", a następnie 1 stycznia 2017 roku przeniesiono na serwer FoxGo. 4 stycznia DeepMind potwierdził, że "Magister" i "Master" były grającymi i ulepszonymi wersjami AlphaGo. Od 5 stycznia 2017 r. rekord internetowy AlphaGo wynosił 60 zwycięstw i 0 strat, w tym trzy zwycięstwa nad najlepszym graczem "go", Ke Jie, który został poinformowany wcześniej, że "Master" jest wersją AlphaGo. Po tym, jak przegrał z "Masterem", Gu Li ofiarował kwotę 100 000 juanów (14 400 USD) na pierwszego człowieka, który mógł pokonać "Mastera". "Master" grał w tempie 10 gier dziennie. Wielu szybko zaczęło podejrzewać, że jest to sztuczna inteligencja z powodu niewielkich lub żadnych odstępów pomiędzy grami. Jej rywalami byli tak liczni mistrzowie świata, jak Ke Jie, Park Jeong-hwan, Yuta Iyama, Tuo Jiaxi, Mi Yuting, Shi Yue, Chen Yaoye, Li Qincheng, Gu Li, Chang Hao, Tang Weixing, Fan Tingyu, Zhou Ruiyang, Jiang Weijie, Chou Chun-hsun, Kim Ji-seok, Kang Dong-yun, Park Yeong-hun i Won Seong-jin; mistrzostw krajowych lub mistrzostw świata, takich jak Lian Xiao, Tan Xiao, Meng Tailing, Dang Yifei, Huang Yunsong, Yang Dingxin, Gu Zihao, Shin Jinseo, Cho Han-seung i An Sungjoon. Wszystkie 60 gier, z wyjątkiem jednego, prowadzone były w szybkim tempie z trzema 20 lub 30 sekundami byo-yomi. "Master" zaproponował przedłużenie byo-yomi do jednej minuty, kiedy grał z Nie Weipingem ze względu na jego wiek. Po wygraniu 59. gry, "Master" ujawnił się na czacie będąc kontrolowanym przez dr Aja Huang z zespołu DeepMind, potem zmienił swoją narodowość na Zjednoczone Królestwo. Po tych meczach współtwórca Google DeepMind, Demis Hassabis napisał na Twitterze: "czekamy na oficjalne, w pełni długie rozgrywki później tego roku [2017] we współpracy z organizacjami "go" i ekspertami".
Ludzcy gracze popełniają więcej pomyłek w szybkich grach online niż w pełnych turniejach turniejowych ze względu na wymagany długi czas do namysłu. Nie wiadomo ostatecznie, czy AlphaGo odniesie taki sukces w turniejach jak w internecie. Jednak eksperci z "go" są pod wrażeniem wydajności AlphaGo i jego stylu nieludzkiej gry; Ke Jie stwierdził, że „Gdy ludzkość przez tysiące lat ulepszała naszą taktykę, komputery informują nas, że ludzie są w pełni w błędzie... Chciałbym powiedzieć, że żaden człowiek nie dotknął krawędzi prawdy "go"”.
Future of Go Summit w Wuzhen.
Pod koniec maja 2017 roku AlphaGo zagrał kilka gier w Wuzhen:
AlphaGo wygrała pierwszą walkę z Ke Jie 23 maja, a także drugą 25 maja.
Ostatecznie AlphaGo wygrała wszystkie mecze przeciwko Ke Jie, najlepszemu na świecie graczowi w "go". Po tym AlphaGo została porzucona, a DeepMind zaczął eksplorować SI w innych dziedzinach niż "go".
Hardware.
Wczesna wersja AlphaGo była testowana na sprzęcie z różnymi CPU i GPU, działającymi w trybie asynchronicznym lub rozproszonym. Każdemu ruchowi przyznano dwie sekundy czasu myślenia. Otrzymane oceny Elo są wymienione poniżej. W meczach z większą ilością czasu na ruch osiąga się wyższe oceny.
W maju 2016 r. firma Google przedstawiła własne, zastrzeżone urządzenia „tensorowe jednostki przetwarzania (TPU)”, które to zostały już wdrożone w wielu wewnętrznych projektach w Google, w tym meczu AlphaGo z Lee Sedolem.
Na szczycie Future of Go w maju 2017 r. DeepMind ujawnił, że wersja AlphaGo używana podczas tego szczytu nazywała się AlphaGo Master i że zmierzono siłę różnych wersji oprogramowania. AlphaGo Lee, wersja używana przeciwko Lee, mogła dać AlphaGo Fan, wersji stosowanej w grze AlphaGo vs. Fan Hui trzy kamienie, a AlphaGo Master była o kolejne trzy kamienie silniejsza.
Algorytm.
Od roku 2016 algorytm AlphaGo wykorzystuje kombinację uczenia maszynowego i technik przechodzenia drzewa, w połączeniu z rozległym szkoleniem, zarówno grając przeciwko komputerom, jak i ludziom. Wykorzystuje on Monte-Carlo Tree Search, kierując się „wartością sieci” i „polityką sieci”, realizowaną za pomocą technologii sieci neuronowych. Do przesyłania danych wejściowych przed wysłaniem do sieci neuronowych stosuje się ograniczoną ilość wstępnego przetwarzania detekcji funkcji specyficznych dla danej gry (na przykład aby zaznaczyć, czy ruch pasuje do wzoru nakade).
Sieci neuronowe systemu zostały początkowo załadowane z ludzkiej wiedzy na temat rozgrywek. AlphaGo był początkowo szkolony, aby naśladować sztukę ludzką, próbując dopasować ruchy ekspertów do gier historycznych, wykorzystując bazę danych około 30 milionów ruchów. Gdy osiągnęła pewien stopień biegłości, trenowano ją dalej, grała przeciwko innym kopiom samej siebie, korzystając z nauki wzmocnienia, aby poprawić swoją grę. Aby uniknąć „lekceważenia” marnowania czasu swojego przeciwnika, program został specjalnie zaprogramowany do rezygnacji, jeśli jego ocena prawdopodobieństwa wygrania spadnie poniżej określonego progu. Na meczu w marcu 2016 r. przeciwko Lee próg rezygnacji został ustalony na 20%.
Styl gry.
Toby Manning, sędzia meczu AlphaGo vs. Fan Hui, opisuje styl programu jako „konserwatywny”. Styl gry AlphaGo zdecydowanie opowiada się za większym prawdopodobieństwem wygranej o mniejszej liczbie punktów niż mniejszym prawdopodobieństwem zdobycia większej liczby punktów. Strategia maksymalizacji prawdopodobieństwa wygrania różni się od tego, co ludzie robią, co ma na celu maksymalizację zysków pola gry i wyjaśnia niektóre dziwne ruchy.
Odpowiedź na zwycięstwo nad Lee Sedolem w 2016.
Społeczność AI.
Zwycięstwo AlphaGo w marcu 2016 było znaczącym krokiem w badaniach nad sztuczną inteligencją. Go był wcześniej uważany za trudny problem w uczeniu maszyn, który miał być poza zasięgiem technologii w tych czasach. Większość ekspertów uważała, że program "go" tak potężny jak AlphaGo był oddalony o co najmniej pięć lat, niektórzy eksperci uważali, że zanim komputer pokona mistrzów "go", minie jeszcze około dziesięć lat. Większość obserwatorów meczów na początku 2016 oczekiwała, że Lee pokona AlphaGo.
W grach takich jak warcaby (w których z człowiekiem wygrał program "Chinook"), szachy, a teraz "go", wygrana komputera w popularną grę planszową nie może już być interpretowana jako główny krok dla sztucznej inteligencji, jak to działo się dotychczas. Murray Campbell z Deep Blue nazwał AlphaGo zwycięstwem „końca ery... gry planszowe są mniej lub bardziej skończone i nadszedł czas, aby przejść dalej”.
W porównaniu z Deep Blue lub z Watsonem, algorytmy AlphaGo są potencjalnie bardziej ogólne i mogą być dowodem na to, że naukowa wspólnota dokonuje postępów w silnej sztucznej inteligencji. Niektórzy komentatorzy uważają, że zwycięstwo AlphaGo daje dobrą okazję, aby społeczeństwo zaczęło dyskutować nad przygotowaniami do ewentualnego przyszłego wpływu maszyn na inteligencję ogólnego przeznaczenia (jak zauważył przedsiębiorca Guy Suter, sama AlphaGo wie tylko, jak grać w "go" i nie ma ogólnej inteligencji: „Nie mogłaby się obudzić pewnego ranka i zdecydować, że chce nauczyć się używać broni palnej”). W marcu 2016 r. Stuart Russell stwierdził, że „techniki AI rozwijają się znacznie szybciej niż się spodziewano, co sprawia, że kwestia długoterminowego efektu staje się bardziej pilna” dodając, że „zapewnienie, że coraz silniejsze systemy AI pozostaną całkowicie pod kontrolą człowieka... jest wiele do zrobienia”. Niektórzy uczeni, np. Stephen Hawking ostrzegli (w maju 2015 r. przed meczami), że niektóre przyszłe samodoskonalące się AI mogą uzyskać rzeczywistą ogólną inteligencję, prowadzącą do nieoczekiwanego przejęcia nadzoru przez AI; inni uczeni nie zgadzają się. Ekspert AI Jean-Gabriel Ganascia uważa, że „takie rzeczy jak "rozsądek"... nigdy nie będą odtwarzalne” i mówi: „nie rozumiem, dlaczego mówimy o obawach, przeciwnie, to powoduje wiele nadziei w wielu dziedzinach, takich jak badania dotyczące zdrowia i przestrzeni kosmicznej”. Informatyk Richard Sutton: „Nie sądzę, że ludzie powinni się bać... ale myślę, że ludzie powinni zwracać uwagę”.
Społeczność "go".
Go to popularna gra w Chinach, Japonii i Korei, a mecze z 2016 r. były oglądane przez setki milionów osób na całym świecie. Wielu czołowych graczy "go" określało grę AlphaGo jako nieortodoksyjne pozornie wątpliwe ruchy, które początkowo zaskakiwały widzów, ale miały sens w dalszej perspektywie: „Wszyscy najlepsi gracze "go" doskonalą swój styl, naśladując najlepszych graczy. AlphaGo wydaje się mieć zupełnie oryginalne ruchy poprzez samoistne ich stwarzanie". AlphaGo okazało się nieoczekiwanie silniejsze, nawet w porównaniu z jego meczem z października 2015 r., w którym komputer po raz pierwszy w historii pokonał zawodowego gracza "go" bez użycia handicapów. Nazajutrz po pierwszej porażce Lee, Jeong Ahram, czołowy korespondent dla jednego z największych dzienników w Korei Południowej, powiedział: „Ostatnia noc była bardzo mroczna... Wielu piło alkohol”. Korea Baduk Association, organizacja, która nadzoruje zawodowych graczy"go" w Korei Południowej, przyznał firmie AlphaGo honorowy tytuł 9-dan za wykazanie umiejętności twórczych i przyspieszenia postępów gry.
Ke Jie, chiński 18-latek powszechnie uznawany za najlepszego gracza na świecie, początkowo twierdził, że będzie w stanie pokonać AlphaGo, ale odmówił grania przeciwko programowi, obawiając się, że „mógłby skopiować mój styl”. W miarę postępów w meczach, Ke Jie stwierdził, że „bardzo prawdopodobne jest, że mogę przegrać” po analizie pierwszych trzech meczów, ale odzyskał pewność po tym, jak AlphaGo wykonał błędy w czwartej rozgrywce.
Toby Manning, sędzia meczu AlphaGo przeciwko Fan Hui i Hajin Lee, sekretarz generalny Międzynarodowej Federacji Go, stwierdził, że w przyszłości gracze w "go" otrzymają pomoc od komputerów, aby dowiedzieć się, co zrobili źle w grach i poprawić swoje umiejętności.
Po dwóch meczach Lee powiedział, że czuje się „oniemiały”: „Już od samego początku meczu nie udało mi się zdobyć przewagi nad pojedynczym ruchem, było to całkowite zwycięstwo AlphaGo”. Lee przeprosił za swoje straty, stwierdzając po trzeciej grze, że „źle oceniłem możliwości AlphaGo i poczułem się bezsilny”. Podkreślił wówczas „to ja, Lee Sedol, przegrałem, nie ludzkość”. Lee powiedział, że jego ostateczna strata przeciwko maszynie „była nieunikniona”, ale stwierdził, że „roboty nigdy nie zrozumieją piękna gry tak samo, jak my ludzie”. Lee nazwał swoją czwartą grę jako „bezcenne zwycięstwo, którego nie wymieniłbym za nic”.
Podobne systemy.
Facebook pracuje także nad własnym systemem do gry w Go Darkforest, opartym również na połączeniu uczenia maszynowego i przechodzeniu drzewa. Nie pokonał jeszcze zawodowego gracza. Darkforest przegrał z "CrazyStone" i "Zen" i ma być do nich podobny.
DeepZenGo, system opracowany przy wsparciu portalu Dwango i Uniwersytetu Tokio, przegrał 2-1 w listopadzie 2016 roku z mistrzem Go Cho Chikun, który zajmuje wysokie miejsce w Japonii.

</doc>
<doc id="3671793" url="https://pl.wikipedia.org/wiki?curid=3671793" title="Feliks Dembowski">
Feliks Dembowski

Feliks Dembowski herbu Jelita – szambelan Stanisława Augusta Poniatowskiego w 1773 roku, stolnik latyczowski w latach 1790-1793, stolnik czerwonogrodzki w latach 1786-1790, podczaszy czerwonogrodzki w latach 1784-1786, podstoli czerwonogrodzki w latach 1783-1784, cześnik czerwonogrodzki w latach 1780-1783.

</doc>
<doc id="3671795" url="https://pl.wikipedia.org/wiki?curid=3671795" title="Chodkiewiczowie">
Chodkiewiczowie



</doc>
<doc id="3671797" url="https://pl.wikipedia.org/wiki?curid=3671797" title="Jaskinia nad Mostkiem Wyżnia">
Jaskinia nad Mostkiem Wyżnia

Jaskinia nad Mostkiem Wyżnia – jaskinia w zachodnim zboczu Doliny Kościeliskiej w Tatrach Zachodnich. Wejście do niej znajduje się w Żlebie nad Mostkiem (żleb przy pierwszym mostku za Bramą Kraszewskiego), powyżej Jaskini nad Mostkiem Niżniej, a poniżej Szczeliny nad Mostkiem, na wysokości 1105 metrów n.p.m. Długość jaskini wynosi 25 metrów, a jej deniwelacja 8,5 metra.
Opis jaskini.
Jaskinia składa się z dwóch części:
Przyroda.
Roślinność występuje tylko w przedsionku. Są to przede wszystkim paprocie, mchy i porosty.
Historia odkryć.
Jaskinia była znana od dawna. Stefan Zwoliński, E. Winiarski i W. Habil badali ją na początku lat 50. XX wieku. Jednak dopiero Z. Wójcik po raz pierwszy wymienił ją w publikacji w 1966 roku.

</doc>
<doc id="3671799" url="https://pl.wikipedia.org/wiki?curid=3671799" title="Joachim Dziewiałtowski">
Joachim Dziewiałtowski

Joachim Dziewiałtowski herbu Trąby – szambelan Stanisława Augusta Poniatowskiego w 1773 roku, sekretarz komisji edukacyjnej w 1784 roku.
W 1789 roku został kawalerem Orderu Świętego Stanisława.

</doc>
<doc id="3671801" url="https://pl.wikipedia.org/wiki?curid=3671801" title="Joachim Dziewałtowski">
Joachim Dziewałtowski



</doc>
<doc id="3671803" url="https://pl.wikipedia.org/wiki?curid=3671803" title="Makarowo (obwód brzeski)">
Makarowo (obwód brzeski)

Makarowo (biał. "Макарава", "Makarawa") – agromiasteczko położone na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Ogrodniki. W czasach II Rzeczypospolitej miejscowość administracyjnie leżała w województwie poleskim, w powiecie brzeskim.
Mieszkańcy wsi są to szczególnie Białorusini wyznania prawosławnego, którzy należą do Parafii Podwyższenia Krzyża Pańskiego w Wysokiem.
Wieś magnacka położona była w końcu XVIII wieku w hrabstwie wysockim w powiecie brzeskolitewskim województwa brzeskolitewskiego.

</doc>
<doc id="3671804" url="https://pl.wikipedia.org/wiki?curid=3671804" title="Szahba (Hama)">
Szahba (Hama)

Szahba (arab. شهبا) – wieś w Syrii, w muhafazie Hama. W 2004 roku liczyła 833 mieszkańców.

</doc>
<doc id="3671806" url="https://pl.wikipedia.org/wiki?curid=3671806" title="Dżurin">
Dżurin

Dżurin (arab. جورين) – miejscowość w Syrii, w muhafazie Hama. W 2004 roku liczyła 2326 mieszkańców.

</doc>
<doc id="3671807" url="https://pl.wikipedia.org/wiki?curid=3671807" title="Wielka Szczelina (jaskinia)">
Wielka Szczelina (jaskinia)

Wielka Szczelina – jaskinia w Dolinie Kościeliskiej w Tatrach Zachodnich. Ma dwa otwory wejściowe położone w skałach leżących nad Kazalnicą w Stołach, na wysokościach 1280 i 1285 metrów n.p.m. Długość jaskini wynosi 28 metrów, a jej deniwelacja 10,30 metrów.
Opis jaskini.
Jaskinię stanowi wysoka na 7 – 10 metrów szczelina przebijająca skałę na wylot.
Szczelina od dolnego otworu zaczyna się 2,6 metrowym progiem, idzie dalej stromo w dół i dochodzi do 4-metrowego progu znajdującego się przed otworem górnym.
Przyroda.
W jaskini brak jest nacieków i roślinności. W ścianach widać grube żyły hematytu.
Historia odkryć.
Jaskinia znana była od dawna. Zbadali ją w latach 40. XX wieku grotołazi zakopiańscy.

</doc>
<doc id="3671808" url="https://pl.wikipedia.org/wiki?curid=3671808" title="Tarczogrotkowate">
Tarczogrotkowate

Tarczogrotkowate (Aspiceratinae) – podrodzina błonkówek z nadrodziny galasówek i rodziny Figitidae, obejmująca ponad 100 gatunków. Parazytoidy muchówek z dwóch rodzin. Wyróżniają się m.in. bogatym urzeźbieniem tułowia i charakterystycznym kształtem trzeciego tergitu odwłoka.
Taksonomia.
Dawniej część autorów, np. E. Kierych, traktowała tarczogrotkowate jako osobną rodzinę. Obecnie klasyfikowane są jako podrodzina w obrębie monofiletycznej rodziny Figitidae. Monofiletyzm samych tarczogrotkowatych również jest dobrze poparty wynikami analiz.
Zalicza się tu ponad 100 gatunków, zgrupowanych w 8 rodzajach:
Zaliczany tu wcześniej rodzaj "Ceraspidia" został przeniesiony do Figitinae i zsynonimizowany z "Xyalophora", a rodzaj "Conaspidula" umieszczony w galasówkowatych.
Opis.
Ciało, jak na galasówki, dość duże, masywnie, przysadziście zbudowane, długości do 5 mm. Głowa i tułów są bogato urzeźbione. Na głowie zwykle silnie rozwinięte żeberko policzkowe. Dolna część twarzy silnie wgłębiona między czułkami. Tylna powierzchnia głowy płaska do lekko wklęsłej, pokryta poprzecznymi listewkami. Żeberko potyliczne silnie wyniesione. Na tarczce śródtułowia wielu gatunków obecny jest skierowany ku tyłowi kolec (grot), od którego pochodzi nazwa rodziny. Grotu brak u rodzajów "Anacharoides", "Callaspidia" i "Omalaspis". Tarczka u rodzajów "Balna", "Anacharoides", "Callaspidia" i "Omalaspis" ma trzy wyraźnie zaznaczone podłużne żeberka. Na tylnej, wewnętrznej powierzchni goleni odnóży tylnej pary zazwyczaj obecne podłużne listewki. Skrzydła o otwartej komórce marginalnej oraz zredukowanych: owłosieniu błony i orzęsieniu brzegu. Stylik szerszy niż dłuższy. Charakterystyczną cechą rodziny jest budowa drugiego tergitu metasomy, czyli trzeciego tergitu odwłoka. Jest on trójpłatkowy, przy czym środkowy płat jest w widoku grzbietowym języczkowato wydłużony ku tyłowi. Z kolei w widoku bocznym tergit ten ma formę wyraźnie siodełkowatą. Tergit ten jest generalnie nagi, ale u rodzajów "Balna", "Callaspida", "Omalaspis" i "Anacharoides" ma małą, środkowo-grzbietową łatkę włosków, usytuowaną w zagłębieniu.
Biologia i występowanie.
Wszyscy przedstawiciele rodziny są wewnętrznymi parazytoidami mszycożernych muchówek z rodzin: bzygowatych (Syrphidae) i srebrnikowatych (Chamaemyiidae). Ich larwy rozwijają się w ciele larw wymienionych muchówek i są koinobiontami, tj. nie powodują wstrzymania rozwoju larwy gospodarza. Po opuszczeniu ciała żywiciela larwy Figitidae żerują jeszcze przez jakiś czas zewnętrznie na jego poczwarce
Europę, w tym Polskę zasiedlają trzy rodzaje: "Aspicera", "Callaspidia" i "Omalaspis". W Polsce występuje co najmniej 5 gatunków.

</doc>
<doc id="3671809" url="https://pl.wikipedia.org/wiki?curid=3671809" title="Aspiceratinae">
Aspiceratinae



</doc>
<doc id="3671810" url="https://pl.wikipedia.org/wiki?curid=3671810" title="Aspiceratidae">
Aspiceratidae



</doc>
<doc id="3671812" url="https://pl.wikipedia.org/wiki?curid=3671812" title="Marija Kulikowa">
Marija Kulikowa

Marija Wasiljewna Kulikowa (ros. Мари́я Васи́льевна Кулико́ва, ur. 17 stycznia 1917 we wsi Maricyno w obwodzie iwanowskim, zm. 14 kwietnia 1999 w Iwanowie) – radziecka tkaczka, pomocnik majstra fabryki im. Dzierżyńskiego w Iwanowie, Bohater Pracy Socjalistycznej (1960).
Życiorys.
Skończyła szkołę wiejską, pracowała w kołchozie, 1936 skończyła szkołę uniwersytetu fabrycznego przy fabryce im. Dzierżyńskiego w Iwanowie, po czym podjęła pracę w fabryce tkackiej i włączyła się w ruch stachanowski. W maju 1940 została pomocnikiem majstra w fabryce im. Dzierżyńskiego, funkcję tę pełniła przez 33 lata, od 1942 należała do WKP(b), 31 października 1961 wybrana członkiem Centralnej Komisji Rewizyjnej KPZR. Była deputowaną do Rady Najwyższej ZSRR. W składzie delegacji robotniczych ZSRR wyjeżdżała do NRD, Polski, Czechosłowacji, Austrii, Finlandii i na Kubę. Od 1973 do czerwca 1978 była zastępcą dyrektora fabryki im. Dzierżyńskiego, następnie przeszła na emeryturę.
Odznaczenia.
I medale.

</doc>
<doc id="3671813" url="https://pl.wikipedia.org/wiki?curid=3671813" title="Cerkiew Podwyższenia Krzyża Pańskiego w Wysokiem">
Cerkiew Podwyższenia Krzyża Pańskiego w Wysokiem

Cerkiew Podwyższenia Krzyża Pańskiego – prawosławna cerkiew parafialna w Wysokiem na Białorusi należąca do dekanatu kamienieckiego eparchii brzeskiej i kobryńskiej Egzarchatu Białoruskiego Patriarchatu Moskiewskiego. Zbudowana w 1869 r.
Architektura.
Wygląd zewnętrzny.
Świątynię zbudowano na planie krzyża, w stylu bizantyjsko-rosyjskim. Budowla orientowana, koloru białego. Drzwi frontowe prowadzą przez ośmioboczną wieżę-dzwonnicę zwieńczoną kopułą i złotym krzyżem. Nad drzwiami mieści się detal w postaci krzyża greckiego. W części dzwonnicy namalowana jest ikona Podwyższenia Krzyża Świętego. Dach został wykonany z blachy, koloru czarnego. Nawę główną i dzwonnicę łączy korytarz ze dwuspadowym dachem. Nad nawą główną mieści się 5 kopuł. Prezbiterium w formie apsydy z jednospadowym dachem.
Wnętrze.
We wnętrzu znajdują się: 3-rzędowy ikonostas, kioty z ikonami Trójcy Świętej, św. Michała Archistatega, Matki Bożej, a także analogiony, świeczniki i inne elementy wyposażenia cerkwi.

</doc>
<doc id="3671814" url="https://pl.wikipedia.org/wiki?curid=3671814" title="D.M. Thomas">
D.M. Thomas



</doc>
<doc id="3671817" url="https://pl.wikipedia.org/wiki?curid=3671817" title="Medard Czauderna">
Medard Czauderna

Medard Czauderna (ur. 1864, zm. 1933) – polski urzędnik skarbowy.
Podczas zaboru austriackiego w ramach autonomii galicyjskiej podjął służbę w skarbowości. W 1895 był koncypistą skarbowym oddziału podatkowego C. K. starostwa powiatu mościskiego. Na przełomie XIX/XX wieku pełnił funkcję sekretarza Towarzystwa Zaliczkowego w Mościskach. Był członkiem zwyczajnym Towarzystwa dla Popierania Nauki Polskiej.
Podczas I wojny światowej pełniąc urząd starszego radcy skarbowego w Przemyślu został odznaczony Krzyżem Wojennym za Zasługi Cywilne II klasy. 29 marca 1917 został wybrany we Lwowie członkiem wydziału Krajowego Stowarzyszenia „Czerwonego Krzyża”.
W 1926 w Przemyślu został członkiem zarządu koła TSL oraz zasiadł w komitecie pomocy dla bezrobotnych.
Sprawował posadę naczelnika urzędu skarbowego i z dniem 1 czerwca 1929 został przeniesiony w stan spoczynku.
Zmarł w 1933 i został pochowany na Cmentarzu Głównym w Przemyślu (kwatera 16-8-8).

</doc>
<doc id="3671818" url="https://pl.wikipedia.org/wiki?curid=3671818" title="Ultimate Warrior">
Ultimate Warrior



</doc>
<doc id="3671820" url="https://pl.wikipedia.org/wiki?curid=3671820" title="Dziura nad Mylną">
Dziura nad Mylną

Dziura nad Mylną (Grotka z Krzakiem) – jaskinia w Dolinie Kościeliskiej w Tatrach Zachodnich. Wejście do niej znajduje się w Raptawickiej Turni, powyżej otworu Jaskini Mylnej, na wysokości 1150 metrów n.p.m. Długość jaskini wynosi 25 metrów, a jej deniwelacja 2 metry.
Opis jaskini.
Jaskinię stanowi prawie poziomy korytarz, który zwęża się i po kilkunastu metrach dochodzi, za trudnym zaciskiem, do niewielkiej salki w zawalisku.
Na południe salka przechodzi w 2-metrową szczelinę, na północ natomiast idzie do góry i się kończy.
Przyroda.
W jaskini brak jest nacieków. Tylko w salce występuje trochę mleka wapiennego.
W okolicach otworu oraz w obszernym przedsionku jaskini rozwija się bujnie roślinność.
Historia odkryć.
Jaskinia była znana od dawna do zacisku. Pierwszy jej plan i opis sporządził Kazimierz Kowalski w 1953 roku.
17 lutego 1977 roku W. Wilk i A. Kobyłecki przeszli przez zacisk i odkryli salkę.
We wrześniu 2008 roku I. Luty przy współpracy P. Burkackiego sporządziła nową dokumentację jaskini.

</doc>
<doc id="3671821" url="https://pl.wikipedia.org/wiki?curid=3671821" title="Eyal Ran">
Eyal Ran



</doc>
<doc id="3671823" url="https://pl.wikipedia.org/wiki?curid=3671823" title="Maria Loevy">
Maria Loevy

Maria Loevy, de domo Mirecka, primo voto Czarnowska pseudonimy i kryptonimy: B. Saryusz, Bolesław Saryusz, Ciotka Marynia, Jerzy Horwat, Maria Szeliga, Matylda Mahoń, Vox, Jx., M. S., M. Sz., Mar. Sz. (ur. 1854 w Jasieńcu Soleckim, zm. 2 stycznia 1927 w Chaville) – polska pisarka, poetka i publicystka.
Urodziła się w majątku rodziców, wychowywała się po śmierci ojca pod opieką matki. Uzyskała staranne wykształcenie domowe, najpierw pod kierunkiem miejscowego proboszcza ks. Józefa Czapli, potem guwernantek. Od 1870 pisała m.in. dla „Przeglądu Tygodniowego Życia Społecznego, Literatury i Sztuk Pięknych”, „Opiekuna Domowego” i „Kłosów”. W 1880 wyemigrowała do Paryża ze względu na zagrożenie spowodowane prowadzeniem tajnego nauczania. We Francji zaangażowała się w działalność ruchu feministycznego. Wydawała tam „Bulletin de l'Union Universelle des Femmes” (1890), „Revue feministe” (1895-1897) i „Ognisko” (1922-1927). Uznawana jest za pierwowzór jednej z bohaterek powieści "Zaszumi las" Gabrieli Zapolskiej. Uczestniczka zjazdu socjalistów polskich w Paryżu w końcu listopada 1892 roku z ramienia Gminy Narodowo-Socjalistycznej. W 1892 uczestniczyła w zjeździe założycielskim Polskiej Partii Socjalistycznej w Montrouge. Prowadząc walkę w obronie praw kobiet, pamiętała o sprawie polskiej. W czasie prześladowań dzieci polskich przez władze Królestwa Prus założyła "Ligę przeciw okrucieństwu" i zebrała tysiące podpisów w sprzeciwie wobec postępowania władz pruskich. 
Zmarła po kilkuletniej chorobie. Pochowana na Cmentarzu Les Champeaux w Montmorency.

</doc>
<doc id="3671826" url="https://pl.wikipedia.org/wiki?curid=3671826" title="Michaił Łazurienko">
Michaił Łazurienko

Michaił Konstantinowicz Łazurienko (ros. Михаил Константинович Лазуренко, ur. 1908 w Gorłówce, zm. 1987 w Kijowie) – radziecki działacz partyjny.
Życiorys.
Skończył technikum industrialne, 1927-1931 pracował jako technik i ślusarz na kolei, potem został zastępcą przewodniczącego rejonowego drogowego biura inżynierów i techników na Kolei Południowo-Donieckiej. Od 1932 należał do WKP(b), do 1939 pracował w KC Związku Robotników Kolei Południa w Charkowie, do grudnia 1939 był I sekretarzem Lenińskiego Komitetu Rejonowego KP(b)U w Charkowie. Jednocześnie we wrześniu 1939 skierowany jako członek Tymczasowego Zarządu miasta Stanisławowa odebranego właśnie przez ZSRR Polsce po agresji z 17 września 1939. Od grudnia 1939 do 1941 był III sekretarzem Komitetu Miejskiego KP(b)U w Stanisławowie, 1944-1946 II sekretarzem tego komitetu, a 1946-1949 II sekretarzem Komitetu Obwodowego KP(b)U w Stanisławowie, 1949-1952 był słuchaczem Wyższej Szkoły Partyjnej przy KC WKP(b). Od czerwca 1952 do lutego 1954 był sekretarzem, a od 9 lutego 1954 do 11 lutego 1961 I sekretarzem Komitetu Obwodowego KP(b)U/KPU we Lwowie, jednocześnie od 26 marca 1954 do 17 marca 1971 był członkiem KC KPU. Od 25 lutego 1956 do 17 października 1961 był członkiem Centralnej Komisji Rewizyjnej KPZR, od lutego 1961 do stycznia 1963 I sekretarzem Komitetu Obwodowego KPU w Żytomierzu, od stycznia 1963 do grudnia 1964 I sekretarzem Żytomierskiego Wiejskiego Komitetu Obwodowego KPU, a od grudnia 1964 do 13 maja 1968 I sekretarzem Żytomierskiego Komitetu Obwodowego KPU. Od maja 1968 do 1983 był członkiem Komitetu Kontroli Partyjnej przy KC KPZR, następnie przeszedł na emeryturę. Był deputowanym do Rady Najwyższej ZSRR 5 kadencji. Został odznaczony Orderem Lenina i Orderem Czerwonego Sztandaru Pracy.

</doc>
<doc id="3671828" url="https://pl.wikipedia.org/wiki?curid=3671828" title="Jaskinia przy Żlebie">
Jaskinia przy Żlebie

Jaskinia przy Żlebie (Dziura przy Żlebie, Przy Żlebie) – jaskinia w Dolinie Kościeliskiej w Tatrach Zachodnich. Wejście do niej znajduje się u podnóża Raptawickiego Muru, przy wylocie Raptawickiego Żlebu, na wysokości 1146 metrów n.p.m. Długość jaskini wynosi 20 metrów, a jej deniwelacja 2,40 metra.
Opis jaskini.
Jaskinię stanowi dość szeroki korytarz, który dalej zwęża się, zaczyna przypominać rurę i za kilkoma prożkam kończy się zawaliskiem. W połowie korytarza odchodzi krótka szczelina.
Przyroda.
Na końcu korytarza występują nacieki grzybkowe. Jaskinia jest bardzo mokra.
Kazimierz Kowalski w 1953 roku podał informację o znalezieniu w jaskini kła niedźwiedzia brunatnego.
Historia odkryć.
Jaskinię odkryli w lipcu 1942 roku Stefan Zwoliński i Tadeusz Zwoliński.

</doc>
<doc id="3671831" url="https://pl.wikipedia.org/wiki?curid=3671831" title="Kościół św. Jana Chrzciciela w Nowej Brzeźnicy">
Kościół św. Jana Chrzciciela w Nowej Brzeźnicy

Kościół świętego Jana Chrzciciela – rzymskokatolicki kościół parafialny należący do dekanatu Brzeźnica nad Wartą archidiecezji częstochowskiej.
Obecna świątynia murowana, w stylu neogotyckim została zbudowana w latach 1902–1910 dzięki staraniom proboszcza księdza Józefa Piotrowskiego i ówczesnych wikariuszy ks. Wincentego Wrzalińskiego i Teofila Jankowskiego, który potem już jako proboszcz parafii skompletował wykończenie kościoła. 
Kamień węgielny został poświęcony przez biskupa włocławskiego Stanisława Zdzitowieckiego w dniu 14 maja 1904 roku po wzniesieniu fundamentów, a pod koniec tego roku ukończone mury zostały nakryte dachem. Potem dopiero kościół otrzymał sklepienie, wnętrze zostało otynkowane, została wybudowana wieża, na której zostały zawieszone trzy stare dzwony z dawnej świątyni, odlane w 1624 roku (jeden został zabrany przez Austriaków w 1916 roku) i zostały zamontowane organy. 
Budowla została konsekrowana w dniu 24 czerwca 1911 roku przez wspomnianego wyżej biskupa włocławskiego Stanisława Zdzitowieckiego. W latach 1911–1930 świątynia otrzymała boczne ołtarze, Drogę Krzyżową, ławki i inne elementy umeblowania wnętrza; w 1929 roku zostały ufundowane witraże, a w 1930 roku została wykonana polichromia według projektu profesora Bukowskiego z Krakowa – dzięki staraniom wspomnianego wyżej księdza Teofila Jankowskiego.
Podczas okupacji świątynia została zamieniona przez hitlerowców na hotel robotniczy oraz spustoszona i obrabowana z paramentów. W 1945 roku podczas działań wojennych została uszkodzona. Po zakończeniu wojny jeszcze w 1945 roku świątynia została odrestaurowana (dach i okna) dzięki staraniom księdza Tadeusza Ojrzyńskiego. Dzięki staraniom księdza Jana Placka stopniowo wymieniono cegły w murach zewnętrznych świątyni rozpoczynając od górnych partii. W 1954 roku zostały przelane stare dzwony z 1625 roku, które zostały powiększone, ale zostały zniszczone przy tym stare zabytkowe ornamenty. Ołtarz główny został ponownie konsekrowany w dniu 31 maja 1953 roku przez biskupa Zdzisława Golińskiego. Podczas urzędowania księdza proboszcza Edwarda Sowuli (lata 1958–1975) zostały sprawione trzy nowe witraże na miejscu zniszczonych w 1939 roku, zostało odrestaurowane wnętrze kościoła, ściany zostały wzmocnione oraz zostały zamontowane ławki w świątyni. Od 1975 roku podczas urzędowania księdza proboszcza Stanisława Błacha zostało założone centralne ogrzewanie, nowa instalacja elektryczna, została doprowadzona woda do świątyni. Zewnętrzne ściany świątyni w miejscach, gdzie wypadała cegła marglowa, zostały uzupełnione. W 1980 roku z kościoła została zdjęta dachówka, zostały wymienione zniszczone wiązania na dachu i wieży i zostały pokryte blachą miedzianą oprócz starej wieży, ponieważ wojewódzki konserwator zabytków nie wyraził zgody. W 1989 roku została założona nowa instalacja elektryczna i głośnikowa, a w latach następnych została odnowiona lamperia w kościele. W 1983 roku zostały wyremontowane organy.

</doc>
<doc id="3671832" url="https://pl.wikipedia.org/wiki?curid=3671832" title="Jaskinia w Kosówkach">
Jaskinia w Kosówkach

Jaskinia w Kosówkach – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w Kominiarskim Wierchu, w pobliżu grani prowadzącej w kierunku Raptawickiej Turni, nad Doliną Smytnią, w pobliżu Jaskini Skośnej i Jaskini pod Głazem, na wysokości 1760 metrów n.p.m. Długość jaskini wynosi 20 metrów, a jej deniwelacja 6,50 metra.
Opis jaskini.
Jaskinia powstała na szczelinach tektonicznych. Stanowi ją wąska studzienka, której górną częścią jest otwór ukryty w kosodrzewinie (stąd nazwa jaskini) i korytarzyk zaczynający się na jej dnie, którym dochodzi się do niewielkiej salki "Jupiterowej" mającej połączenie z powierzchnią drugim, ciasnym otworem. W salce zaczyna się wąski korytarzyk, który dalej rozszerza się i kończy zawaliskiem. Jaskinia pozbawiona jest szaty naciekowej.
Przyroda.
W jaskini brak jest roślinności.
Historia odkryć.
Jaskinię odkryli w 1965 roku członkowie Sekcji Grotołazów AKT Poznań przy radzie Okręgowej ZSP w Poznaniu.

</doc>
<doc id="3671834" url="https://pl.wikipedia.org/wiki?curid=3671834" title="Helmuth von Plessen">
Helmuth von Plessen

Helmuth von Plessen (ur. 4 kwietnia 1699 w Cambs, zm. 16 marca 1761 w Ivenack) – królewsko-polski i elektorsko-saski szambelan, rzeczywisty tajny radca i przedstawiciel dyplomatyczny przy dworze duńskim.
Życiorys.
Wywodził się z rodu von Plessen. Urodził się w 1699 jako syn urzędnika Diedricha Joachima von Plessena i Gertrudy Eleonory von Plessen z domu von Lepel.

</doc>
<doc id="3671835" url="https://pl.wikipedia.org/wiki?curid=3671835" title="Cutia">
Cutia

Cutia – rodzaj ptaka z rodziny pekińczyów (Leiothrichidae).
Zasięg występowania.
Rodzaj obejmuje gatunki występujące w Himalajach oraz Azji Południowo-Wschodniej.
Morfologia.
Długość ciała 17–19 cm; masa ciała 40–56 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3671836" url="https://pl.wikipedia.org/wiki?curid=3671836" title="Cutia nipalensis">
Cutia nipalensis



</doc>
<doc id="3671837" url="https://pl.wikipedia.org/wiki?curid=3671837" title="Wimbledon (dzielnica)">
Wimbledon (dzielnica)

Wimbledon – dzielnica w południowo-zachodniej części Londynu w Wielkiej Brytanii, w gminie London Borough of Merton, z liczbą ponad 57 tysięcy mieszkańców.
Na terenie dzielnicy znajdują się korty tenisowe należące do All England Lawn Tennis and Croquet Club, na których rozgrywane są prestiżowe turnieje Wimbledonu. Ponadto dzielnica jest jednym z największych obszarów wspólnoty gruntowej w Londynie – Wimbledon Common.

</doc>
<doc id="3671838" url="https://pl.wikipedia.org/wiki?curid=3671838" title="Fanny Blankers-Koen Games 2015">
Fanny Blankers-Koen Games 2015

Fanny Blankers-Koen Games 2015 – mityng lekkoatletyczny, który odbył się 24 maja 2015 w holenderskim Hengelo. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3671844" url="https://pl.wikipedia.org/wiki?curid=3671844" title="Katastrofa górnicza w kopalni Halemba (1990)">
Katastrofa górnicza w kopalni Halemba (1990)

Katastrofa górnicza w kopalni Halemba – katastrofa górnicza, do której doszło w Kopalni Węgla Kamiennego Halemba w Rudzie Śląskiej, 10 stycznia 1990 roku.
O godzinie 2:24, w rejonie skrzyżowania ściany 12 z chodnikiem ścianowym 13 doszło do wybuchu metanu. Za najbardziej prawdopodobną przyczynę zapłonu metanu, uznano iskry, powstałe wskutek pracy kombajnu. Tylko nieliczni górnicy zdążyli użyć pochłaniaczy ucieczkowych. Katastrofa wydarzyła się mimo ustawienia czujników metanometrycznych na krótki czas reakcji. W strefie zagrożenia znalazło się 40 pracowników: 19 zginęło, 20 zostało rannych.

</doc>
<doc id="3671845" url="https://pl.wikipedia.org/wiki?curid=3671845" title="Sipurka">
Sipurka

Sipurka (biał. "Сіпурка, Sipurka") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice, a do 11 grudnia 2012 roku należała do sielsowietu Kalenkowicze.

</doc>
<doc id="3671846" url="https://pl.wikipedia.org/wiki?curid=3671846" title="Wimbledon Stadium">
Wimbledon Stadium

Wimbledon Stadium (znany też jako Wimbledon Greyhound Stadium) – nieistniejący już stadion żużlowy w Londynie w Wielkiej Brytanii, w dzielnicy Wimbledon, na którym obecnie organizuje się wyścigi chartów rasy Greyhound oraz wyścigi samochodowe, tzw. "Stock Car". Do roku 2005 swoje mecze na nim rozgrywał nieistniejący już angielski klub żużlowy Wimbledon Dons.
W marcu 2017 roku na stadionie odbyły się ostatnie wyścigi chartów. W 2018 roku obiekt został rozebrany, a w latach 2019–2020 w jego miejscu wybudowano nowy stadion Plough Lane.

</doc>
<doc id="3671849" url="https://pl.wikipedia.org/wiki?curid=3671849" title="LJ van Zyl">
LJ van Zyl



</doc>
<doc id="3671850" url="https://pl.wikipedia.org/wiki?curid=3671850" title="Jaskinia z Mułem">
Jaskinia z Mułem

Jaskinia z Mułem – jaskinia w Dolinie Kościeliskiej w Tatrach Zachodnich. Wejście do niej znajduje się w ścianie Żlebu na Spady wciętego w południowym stoku Żeleźniaka, w pobliżu Schronu z Kołem i Jaskini nad Prożkiem w Żlebie na Spady, na wysokości 1375 m n.p.m. Długość jaskini wynosi 21 metrów, a jej deniwelacja 2,10 metra.
Opis jaskini.
Jaskinia jest niewielka. W niszy na półce znajdują się dwa otwory. Z jednego można wejść do wąskiego, krótkiego korytarzyka. Z drugiego do szerokiego korytarza o długości 6,6 metra. Odchodzą od niego ciasne pochylnie łączące się wyżej ze sobą. Najdłuższa z nich ma 4,5 metra.
Przyroda.
Ściany jaskini są mokre. W niszy rosną porosty i mech.
Historia odkryć.
Jaskinia była znana zapewne od dawna. Jako pierwszy opisał ją W. W. Wiśniewski, który w latach 1976–1977 prowadził badania w rejonie Żeleźniaka.

</doc>
<doc id="3671851" url="https://pl.wikipedia.org/wiki?curid=3671851" title="Roger Delgado">
Roger Delgado

Roger Caesar Marius Bernard de Delgado Torres Castillo Roberto (ur. 1 marca 1918 w Londynie, zm. 18 czerwca 1973 w Nevşehir) – brytyjski aktor filmowy i telewizyjny. Delgado najbardziej znany jest jako pierwszy odtwórca roli Mistrza w brytyjskim serialu science-fiction pt. "Doktor Who".
Jego matka pochodziła z Belgii, natomiast ojciec z Hiszpanii. W 1957 wziął ślub z Kismet Shahani.
W 1973 podczas produkcji miniserialu "La Cloche Tibetaine" w Turcji Delgado wraz z dwoma innymi filmowcami miał wypadek samochodowy (samochód spadł z wąwozu), wskutek czego zmarł.
Filmografia.
"Źródło":

</doc>
<doc id="3671852" url="https://pl.wikipedia.org/wiki?curid=3671852" title="Cydron">
Cydron

Cydron lub "cedron" – mycie lub kąpiel w bieżącej wodzie w Wielki Piątek przed świtem. Stary zwyczaj wielkanocny związany z kultem wody dla upamiętnienia przejścia Jezusa przez rzekę Cedron. Pogański zwyczaj praktykowany przeważnie we wsiach śląskich i podkarpackich leżących w pobliżu rzek, starano się o świcie w Wielki Piątek wykąpać w bieżącej wodzie, myto się również w domu w wodzie przyniesionej z rzeki, stawów i strumieni.
W przestrzeni południowej Polski można odnaleźć niektóre archaiczne elementy celtyckich wpływów kulturowych. Znaczący dla religii Celtów był kult wody. Wierzono, że woda ma charakter uzdrawiający i zapładniający. Obrzędy sprawowano więc "najchętniej w pobliżu rzek, źródeł i jezior".
W Kościele katolickim jest to główny dzień celebracji krzyża.

</doc>
<doc id="3671853" url="https://pl.wikipedia.org/wiki?curid=3671853" title="Szyfr Nihilistów">
Szyfr Nihilistów

Szyfr Nihilistów – szyfr podstawieniowy z podwójnym kluczem używany przez członków rosyjskiego ruchu nihilistów w 2 połowie XIX wieku.
Szyfrowanie i rozszyfrowywanie.
Do zaszyfrowania tekstu używa się dwóch słów-kluczy (np. klucz 1: WIKIPEDIA, klucz 2: SZACHY).
Przy pomocy pierwszego klucza tworzy się szachownicę Polibiusza – w komórki tabeli należy wpisać najpierw słowo-klucz (opuszczając powtarzające się litery – w przykładzie literę I), a następnie uzupełnić tabelę pozostałymi literami alfabetu. Litera "J" nie występuje w szachownicy – w tekstach szyfrowanych zastępuje ją litera "I".
Używając powstałej tablicy przeprowadza się pierwsze szyfrowanie tekstu jawnego (np. SZYFROWANIE Z DWOMA KLUCZAMI).
Litery należy zamienić na dwucyfrowe liczby opisujące ich położenie na szachownicy (w układzie wiersz+kolumna).
Teraz, używając szachownicy i drugiego słowa-klucza, należy stworzyć klucz numeryczny, który będzie potrzebny do drugiego przekształcenia tekstu szyfrowanego.
Klucz numeryczny wpisuje się pod liczbami szyfru tyle razy, aby wyrównać długość tekstu zaszyfrowanego, a następnie dodaje się do siebie liczby tekstu i klucza.
Po dodaniu liczb z pierwszego szyfrowania i klucza numerycznego powstaje ostatecznie zaszyfrowany tekst:
"88, 110, 76, 49, 75, 95, 55, 77, 57, 36, 47, 109, 65, 66, 63, 58, 54, 67, 76, 106, 46, 79, 54, 88, 56".
Odbiorca zaszyfrowanego tekstu zna oba słowa klucze, więc tworzy szachownicę i klucz numeryczny, odejmuje liczby klucza numerycznego od liczb z otrzymanego tekstu, a następnie przy pomocy szachownicy odczytuje tekst jawny.
Odporność na złamanie.
Mimo pozornej złożoności szyfr nie był zbyt odporny na złamanie, co wykorzystywali kryptoanalitycy carskiej tajnej policji politycznej - Ochrany. Liczby szyfru wysyłano wypisując je po kolei i oddzielając przecinkami. Jeżeli kryptoanalityk znał podstawy szyfru, to liczba trzycyfrowa wskazywała, że dodano do siebie liczby większe niż 50. To z kolei znaczyło, że litera tekstu jawnego i litera, na podstawie której utworzono daną liczbę klucza numerycznego, leżały w prawej dolnej ćwiartce szachownicy. Ogólnie – im wyższa była liczba, tym niżej najprawdopodobniej leżały na szachownicy obie litery. Ułatwiało to znalezienie klucza.
Choć szyfr Nihilistów nie dawał pewnego zabezpieczenia szyfrowanych tekstów, zawarta w nim idea podwójnego przetwarzania tekstu przetrwała. Radzieccy kryptolodzy tworząc w latach 20 i 30 XX w. szyfry dla swoich agentów wywiadu korzystali z podstaw tego szyfru rozwijając go i komplikując. Jednym z lepszych szyfrów opartych jego zasadach był tzw. szyfr Ramsaya używany przez siatkę radzieckich szpiegów w Japonii w latach 1935-41. Również na bazie szyfru Nihilistów powstał szyfr VIC, uznawany za najlepszy w historii szyfr ręczny (czyli taki, w którym do szyfrowania nie używano żadnych urządzeń mechanicznych lub elektrycznych).

</doc>
<doc id="3671854" url="https://pl.wikipedia.org/wiki?curid=3671854" title="Magdalena Fręch">
Magdalena Fręch

Magdalena Fręch (ur. 15 grudnia 1997 w Łodzi) – polska tenisistka, reprezentantka kraju w rozgrywkach Pucharu Federacji, wielokrotna mistrzyni Polski seniorów.
Fręch zwyciężyła w czterech singlowych i deblowych turniejach rangi ITF. 25 lipca 2022 awansowała na najwyższą pozycję w singlu w karierze – 82., zaś 8 sierpnia 2022 miała najlepsze miejsce w deblu – 174.
Kariera tenisowa.
Kariera juniorska.
Fręch swoją karierę tenisową rozpoczęła w wieku 6 lat. W rozgrywkach juniorskich zadebiutowała podczas turnieju w Poznaniu w sierpniu 2011 roku, gdzie w pierwszej rundzie przegrała z Darją Kasatkiną 2:6, 1:6. Pierwszy znaczący sukces osiągnęła w trakcie turnieju w Szawle, gdzie w grze podwójnej dziewcząt w parze z Justyną Pająk dotarła do finału tego turnieju. Kolejnym ważnym osiągnięciem było dotarcie do ćwierćfinału gry pojedynczej podczas turnieju w Gdyni. W marcu 2013 roku podczas turnieju w Trnawie dotarła do finału w grze pojedynczej, pokonując w finale Annę Vrbenską 6:1, 6:3, osiągając tym samym pierwszy tytuł na kortach juniorskich. W styczniu 2014 roku podczas Międzynarodowych Mistrzostwach Czech Juniorów dotarła do finału gry podwójnej w parze z Rosjanką Anastasiją Nefedową. Swoją karierę juniorską zakończyła udziałem w US Open 2015, gdzie w grze pojedynczej przegrała w 2. rundzie z Walendini Gramatikopulu, natomiast w grze podwójnej dziewcząt odpadła w 1. rundzie. 21 września 2015 roku osiągnęła najwyższą pozycję w rankingu juniorskim – 332.
Kariera seniorska.
2012.
Swoją karierę zawodową rozpoczęła od udziału w turnieju rangi ITF w Antalyi w kwietniu 2012 roku, przegrywając w trzeciej rundzie kwalifikacji do drabinki głównej turnieju. Swój debiut w drabince głównej turnieju ITF zanotowała w maju 2012 roku podczas turnieju w Warszawie, gdzie w pierwszej rundzie pokonała Aleksandrę Buczyńską, przegrywając w 2. rundzie z Caitlin Whoriskey 2:6, 1:6. Do końca roku próbowała swoich sił w kilku turniejach o puli nagród 10 oraz 25 tysięcy dolarów, nie przechodząc eliminacji. W grudniu 2012 roku przebrnęła z sukcesem eliminacje do drabinki głównej w turnieju w Antalyi, przegrywając w 2. rundzie z Ksenią Pałkiną 2:6, 0:6.
2013.
Sezon 2013 w karierze seniorskiej rozpoczęła dopiero w kwietniu, otrzymując od organizatorów dziką kartę w kwalifikacjach do turnieju rangi WTA Tour BNP Paribas Katowice Open przegrywając w 1. rundzie z Rumunką Ralucą Olaru 0:6, 3:6. Fręch wystąpiła również w parze z Katarzyną Pyką w grze podwójnej turnieju w Katowicach oddając walkowerem mecz parze Marta Domachowska i Alicja Rosolska. Był to debiut w rozgrywkach z cyklu WTA Tour zarówno w singlu i deblu. W maju dotarła do ćwierćfinału gry pojedynczej w turnieju o puli nagród 10 tysięcy dolarów w Szarm el-Szejk przegrywając w nim z Başak Eraydın 2:6, 1:6. Równocześnie dochodząc do ćwierćfinału gry podwójnej tej imprezy w parze z Dagmarą Baskovą. W czerwcu przebrnęła kwalifikacje do turnieju o puli nagród 25 tysięcy dolarów w Ystad przegrywając w 1. rundzie z Cornelią Lister. W lipcu otrzymała od organizatorów turnieju w Toruniu dziką kartę do turnieju głównego gry pojedynczej, przegrywając w 1. rundzie z Margalitą Czachnaszwili 4:6, 3:6. Do listopada brała udział w turniejach niższej rangi nie przechodząc do ćwierćfinału tych imprez. W połowie listopada dotarła do ćwierćfinału gry pojedynczej turnieju w Zawadzie przegrywając w nim z późniejszą triumfatorką Kateřiną Siniakovą.
Sezon 2013 zakończyła na 775. miejscu w rankingu WTA w grze pojedynczej.
2014.
Sezon 2014 rozpoczęła w marcu od udziału w turnieju w Heraklionie dochodząc do ćwierćfinału tej imprezy, przegrywając w nim z późniejszą triumfatorką Deniz Khazaniuk 4:6, 6:4, 6:7(2). Dzięki zwycięstwu w mistrzostwach Polski, otrzymała dziką kartę do turnieju singlowego rangi WTA Katowicach. W pierwszej rundzie przegrała z Yvonne Meusburger 3:6, 1:6. W deblu wystartowała w turnieju głównym razem z Zuzanną Maciejewską, lecz w pierwszym meczu przegrały z parą Shūko Aoyama i Renata Voráčová 1:6, 3:6. W maju dotarła do ćwierćfinału gry pojedynczej w Zielonej Górze oraz do półfinału gry podwójnej w parze z Maciejewską. Próbowała swoich sił w kilku turniejach o puli nagród 25 tysięcy dolarów, otrzymując od organizatorów dziką kartę w turnieju w La Marsa. W pierwszej rundzie oddała mecz przez krecz przy wyniku 1:6, 0:2 rywalizując z Izabełłą Szinikową. W lipcu dzięki dzikiej karcie wzięła udział w turnieju o puli nagród 50 tysięcy dolarów w Sobocie, ulegając w pierwzsej rundzie Renacie Voráčovej 2:6, 2:6. W październiku dotarła do półfinału turnieju w Hamamatsu przegrywając w nim z Junri Namigatą 1:6, 3:6.
Sezon 2014 zakończyła na 520. miejscu w rankingu WTA w grze pojedynczej oraz 631. miejscu w grze podwójnej.
2015.
Sezon 2015 rozpoczęła od udziału w kwalifikacjach do turnieju głównego w Andrézieux-Bouthéon, przegrywając w pierwszej rundzie z Kristýną Plíškovą. W 2015 roku tytuł mistrzyni kraju ponownie pozwolił jej na występ w turnieju rangi WTA w Katowicach. W spotkaniu pierwszej rundy uległa An-Sophie Mestach 3:6, 1:6. W deblu razem z Katarzyną Kawą w pierwszej rundzie pokonały Ralucę Olaru i Wierę Zwonariową 7:6(7), 7:6(5), zaś w ćwierćfinale przegrały z Nadiją i Ludmyłą Kiczenok 4:6, 6:4, 10–12. W maju z sukcesem przebrnęła kwalifikacje do turnieju w Fukuoce, gdzie w pierwszej rundzie turnieju głównego przegrała z Junri Namigatą 3:6, 3:6. W lipcu dotarła do finału gry podwójnej w parze z Kathariną Lehnert w Toruniu przegrywając w nim z parą Ekaterine Gorgodze i Sopia Szapatawa 4:6, 4:6. W sierpniu dzięki dzikiej karcie wystąpiła w turnieju w Sobocie o puli nagród 75 tysięcy dolarów przegrywając w pierwszej rundzie z Rominą Oprandi 7:6(6), 2:6, 6:7(4).
Sezon 2015 zakończyła na 490. miejscu w rankingu WTA w grze pojedynczej oraz 419. miejscu w grze podwójnej.
2016.
Sezon 2016 rozpoczęła od występu w turnieju w Daytona Beach przegrywając w drugiej rundzie z Natalją Wichlancewą 3:6, 4:6. W marcu dotarła do finału gry pojedynczej w Nishitamie, pokonując w nim Mai Minokoshi 7:5, 6:4. Był to pierwszy tytuł singlowy w karierze Fręch. W kwietniu Fręch zadebiutowała w rozgrywkach Fed Cup przeciwko reprezentacji Chińskiego Tajpej. Rozegrała dwa mecze w grze pojedynczej, wygrała z Lee Ya-hsuan 4:6, 6:0, 6:2, przegrała natomiast z Hsu Ching-wen 2:6, 6:4, 3:6. W maju dotarła do półfinału turnieju w Båstad dochodząc do półfinału tej imprezy. W czerwcu dotarła do ćwierćfinału w Surbiton o puli nagród 50 tysięcy dolarów, przegrywając w nim ze Stéphanie Foretz 6:2, 3:6, 5:7. W kolejnym turnieju w Ystad dotarła do półfinału w grze pojedynczej. Podczas turnieju w Ołomuńcu dotarła do półfinału gry podwójnej w parze z Pernillą Mendesovą. W sierpniu dotarła do półfinału w Middelkerke, przegrywając w nim z Walendini Gramatikopulu. We wrześniu wzięła udział w eliminacjach do turnieju rangi WTA w Seulu, przegrywając w pierwszej rundzie z Eri Hozumi 0:6, 4:6. Podczas turnieju w Toyocie dotarła do ćwierćfinału tej imprezy, przegrywając z Shiho Akitą 3:6, 6:3, 4:6. W połowie grudnia wzięła udział w turnieju rangi ITF o puli nagród 100 tysięcy dolarów w Dubaju, przegrywając w drugiej rundzie kwalifikacji z Patty Schnyder 1:6, 2:6.
Sezon 2016 zakończyła na 291. miejscu w rankingu WTA w grze pojedynczej oraz 509. miejscu w grze podwójnej.
2017.
Sezon 2017 rozpoczęła od imprezy w Stuttgarcie przegrywając w drugiej rundzie gry pojedynczej. W kolejnym turnieju z sukcesem przechodząc kwalifikacje wzięła udział w turnieju w Andrezieux-Boutheon, przegrywając w drugiej rundzie z Ivaną Jorović 4:6, 1:6. Fręch w lutym ponownie wzięła udział w rozgrywkach Fed Cup. Wystąpiła jedynie w meczu deblowym w parze z Paulą Kanią, przeciwko reprezentantkom Gruzji. W kwietniu dotarła do finału gry podwójnej w Croissy-Beaubourg o puli nagród 60 tysięcy dolarów w parze z Manon Arcangioli, przegrywając w nim z parą Wiera Łapko i Polina Monowa 3:6, 4:6. Podczas turnieju w Stambule o puli nagród 60 tysięcy dolarów dotarła do półfinału tej imprezy, przegrywając w nim z Başak Eraydın 3:6, 2:6. W maju podczas turnieju w Båstad osiągnęła półfinał tej imprezy. W czerwcu Fręch zdobyła tytuł gry podwójnej w Manchesterze o puli nagród 100 tysięcy dolarów w parze z An-Sophie Mestach, pokonując w finale Chang Kai-chen i Marinę Erakovic 6:4, 7:6(5). W lipcu wzięła udział w kwalifikacjach do turnieju głównego rangi WTA w Bukareszcie. Pokonała w nich Anastasiję Piwowarową 6:2, 6:0, Varatchaya Wongteanchai 6:3, 6:4 oraz Tenę Lukas 6:4, 7:5, dzięki czemu zakwalifikowała się po raz pierwszy w karierze do drabinki głównej turnieju rangi WTA. W pierwszej rundzie spotkała się z Danką Kovinić i po trzysetowym pojedynku przegrała 3:6, 7:5, 3:6. Następnie wzięła udział w zawodach rangi ITF w Hechingen, gdzie dotarła do ćwierćfinału, w którym uległa Tamarze Korpatsch 2:6, 2:6. Zagrała również w turnieju tej samej rangi w Lipsku, ostatecznie triumfując w finale nad Richèl Hogenkamp 6:2, 7:6(3). Tydzień później wygrała turniej rangi ITF w Brunszwiku, w finale pokonując Olgę Saez Larrę 6:1, 2:6, 7:6(3).
Sezon zakończyła na 161. miejscu Rankingu WTA.
2018.
Sezon 2018 rozpoczęła od udziału w kwalifikacjach do Australian Open. W pierwszej rundzie kwalifikacji wygrała z Miyu Katō 6:4, 6:3. W drugiej rundzie pokonała Sofję Żuk 6:3, 4:6, 6:2. W trzeciej rundzie wygrała z Kaylą Day 6:3, 6:0 i tym samym zadebiutowała po raz pierwszy w drabince głównej Wielkiego Szlema. W 1. rundzie głównej drabinki przegrała z Carlą Suárez Navarro 7:5, 6:3. Drugi występ w turnieju wielkoszlemowym zanotowała w French Open, do którego dostała się po wygranych meczach w kwalifikacjach, gdzie pokonała kolejno: Barbarę Haas, Witaliję Djaczenko i Rebekkę Šramkovą. W turnieju głównym w pierwszej rundzie pokonała wyżej notowaną Jekatierinę Aleksandrową 6:3, 3:6, 6:3, a w drugiej uległa faworytce Sloane Stephens 2:6, 2:6. Występ pozwolił jej na awans na 119. miejsce w rankingu. 
Rok zakończyła na 160. miejscu Rankingu WTA.
2019.
W sezonie 2019 wystąpiła raz w głównej drabince turnieju wielkoszlemowego – US Open. Awansowała tam po zwycięskich eliminacjach, w których pokonała kolejno: Lu Jiajing, Rebekkę Šramkovą i Paulę Badosę. Z turniejem głównym pożegnała się po pierwszej rundzie, przegrywając z Laurą Siegemund 7:5, 3:6, 4:6. W połowie roku zanotowała duży spadek w rankingu po stracie punktów z ubiegłorocznego Australian Open – w sierpniu spadła na 245. miejsce. 
Rok zakończyła na 188. miejscu Rankingu WTA.
2020.
W sezonie 2020 nie wystąpiła w żadnym turnieju wielkoszlemowym. Jednak seria udanych występów w turniejach niższej rangi już na początku roku (główne drabinki Dubai Championships rangi 1000 i Charleston Open rangi 500) pozwoliła jej awansować w okolice połowy drugiej setki rankingu. 
Rok zakończyła na 156. miejscu Rankingu WTA.
2021.
Podobnie jak rok wcześniej w sezonie 2021 nie wystąpiła w żadnym turnieju wielkoszlemowym. Tym razem także udane występy w innych turniejach dały jej, pierwszy raz w historii, awans do pierwszej setki rankingu – 17 października 2021 po występie w 2. rundzie turnieju Indian Wells 2021 zajmowała 99 miejsce. Z udanych występów warto wspomnieć 2. rundę Charleston Open rangi 500, gdzie pokonała Grace Min 6:2, 6:4; zwycięstwo w turnieju Thoreau Tennis Open 2021 rangi 125, gdzie – nierozstawiona – pokonała kolejno 6 zawodniczek, w tym w półfinale byłą 2. rakietę świata, Wierę Zwonariową 7:5, 6:3, a w finale Renatę Zarazúa 6:3, 7:6(4); występ w drabince głównej turnieju WTA 500 Chicago Fall Tennis Classic. We wspomnianym Indian Wells w pierwszej rundzie pokonała Zheng Saisai 6:1, 6:4, a w drugiej uległa Karolínie Plíškovej 5:7, 2:6. 
Rok zakończyła na 106. miejscu Rankingu WTA.
2022.
W sezonie 2022 po dwóch latach przerwy znów zagrała w turniejach wielkoszlemowych, i to od razu we wszystkich czterech. W styczniu wystąpiła w turnieju głównym Australian Open (po raz pierwszy nie musząc przechodzić przez kwalifikacje), gdzie od razu trafiła na jedną z faworytek Simonę Halep, z którą przegrała 4:6, 3:6. W kolejnych miesiącach zanotowała serię dobrych występów, notując 2. rundę w Indian Wells, gdzie pokonała Majar Szarif 6:2, 7:5 i przegrała z Markétą Vondroušovą 1:6, 3:6. Potem wystąpiła w głównych drabinkach w turniejach: WTA 1000 Miami Open – 1. runda i WTA 500 Charleston Open – 2. runda po pokonaniu w pierwszej byłej wiceliderki rankingu Petra Kvitovej 7:6(6), 3:2 (krecz). Następnie wystąpiła w głównej drabince French Open, gdzie przegrała z była liderką WTA Angelique Kerber 6:2, 3:6, 5:7. Po występie w 2. rundzie turnieju Eastbourne, gdzie pokonała Zheng Qinwen 6:0, 6:3, przyszedł największy jak do tej pory sukces Magdaleny Fręch: w najstarszym i najbardziej prestiżowym turnieju wielkoszlemowym – Wimbledonie osiągnęła 3. rundę, wygrywając kolejno z rozstawioną Camilą Giorgi 7:6(4), 6:1, Anną Karolíną Schmiedlovą 6:4, 6:4, a skończyła przegrywając kolejny raz z Simoną Halep 4:6, 1:6. Po tym turnieju osiągnęła najwyższą w karierze pozycję w rankingu WTA: 82. Wczesną jesienią wystąpiła w ostatnim w roku turnieju wielkoszlemowym – US Open, przegrywając w 1. rundzie z Rebeccą Marino 2:6, 3:6. 
Pierwszy raz w karierze Magdalena Fręch zagrała w jednym roku w głównych drabinkach wszystkich czterech turniejów wielkoszlemowych, a zajmowana pozycja rankingowa pozwoliła jej każdorazowo uniknąć eliminacji.
Historia występów wielkoszlemowych.
Występy w grze mieszanej.
Magdalena Fręch nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="3671855" url="https://pl.wikipedia.org/wiki?curid=3671855" title="Legion samobójców">
Legion samobójców

Legion samobójców () − amerykański film akcji na podstawie drużyny antybohaterów o tej samej nazwie, znanej z komiksów DC Comics. Jest to trzecia produkcja wchodząca w skład franczyzy DC Extended Universe. "Legion samobójców" został wyreżyserowany i napisany przez Davida Ayera. W głównych rolach wystąpili: Will Smith, Jared Leto, Margot Robbie, Joel Kinnaman, Viola Davis, Jai Courtney, Jay Hernandez, Adewale Akinnuoye-Agbaje, Scott Eastwood, Karen Fukuhara, Ike Barinholtz i Cara Delevingne.
Światowa premiera filmu miała miejsce 1 sierpnia 2016 roku w Nowym Jorku. W Polsce zadebiutował on 5 sierpnia tego samego roku. Produkcja zarobiła na całym świecie ponad 746 milionów dolarów i stała się dziesiątym najbardziej dochodowym filmem 2016. Film otrzymał jednak głównie negatywne recenzje od krytyków, chwalono obsadę i charakteryzację, krytykowano natomiast fabułę, reżyserię, montaż i postacie.
"Legion samobójców" podczas 89. ceremonii wręczenia Nagród Akademii Filmowej otrzymał statuetkę za najlepszą charakteryzację i fryzury. W 2020 pojawił się spin-off filmu, "Ptaki Nocy". W 2021 premierę miała filmu Ayera, w której powróciła część obsady znanej z pierwszej części.
Fabuła.
Tajna agencja rządowa o nazwie A.R.G.U.S. pod kierownictwem Amandy Waller (Viola Davis) tworzy drużynę "Legion samobójców" składającą się z najgroźniejszych przestępców na świecie. W skład zespołu wchodzą między innymi takie postacie jak Harley Quinn (Margot Robbie), Kapitan Boomerang (Jai Courtney), Enchantress (Cara Delevingne), Katana (Karen Fukuhara), Deadshot (Will Smith) i szef oddziału Rick Flagg (Joel Kinnaman). Bohaterowie dowiadują się, że nie zostali wybrani dlatego, iż mają szansę wygrać, ale dlatego, że nikt nie będzie ich żałował, gdy poniosą klęskę. Pomimo początkowych kłótni w drużynie, udaje im się porozumieć, aby wypełnić niebezpieczną misję w zamian za zmniejszenie kary więzienia.
Produkcja.
Rozwój projektu.
Po raz pierwszy film został ogłoszony przez Warner Bros. w 2009, z Danem Linem jako producentem, Stephenem Gilchristem jako współproducentem oraz Justinem Marksem jako scenarzystą.
We wrześniu 2014 David Ayer podpisał kontrakt na wyreżyserowanie i napisanie filmu. Później w wywiadzie udzielonym magazynowi "Empire", opisał "Legion samobójców" jako "Parszywą dwunastkę" "z superzłoczyńcami". Ayer miał jedynie sześć tygodni na napisanie scenariusza do filmu, ponieważ data premiery została już ustalona przez studio.
Casting.
W październiku 2014 rolę w filmie zaoferowano Ryanowi Goslingowi, Tomowi Hardy'emu, Margot Robbie i Willowi Smithowi. W listopadzie tego samego roku ujawniono, że Jared Leto prowadzi rozmowy w sprawie objęcia roli Jokera (którą pierwotnie zaoferowano Goslingowi). W grudniu 2014 Warner Bros. ogłosiło główną obsadę widowiska. 
Studio rozważało powierzenie roli Amandy Waller Violi Davis, Octavii Spencer lub Oprze Winfrey. Tom Hardy musiał zrezygnować z proponowanej mu roli Ricka Flagga, z powodu swojej pracy na planie filmu "Zjawa". Jake Gyllenhaal, który wcześniej współpracował z Ayerem przy "Bogach ulicy", otrzymał wtedy ofertę zastąpienia Hardy'ego, ale odmówił. Studio do roli Flagga rozpatrywało wtedy kandydatury Joela Edgertona, Jona Bernthala i Joela Kinnamana. W lutym 2015 do obsady "Legionu samobójców" dołączył Jay Hernández, a Kinnaman został ostatecznie potwierdzony jako Rick Flagg.
Na 87. ceremonii wręczenia Nagród Akademii Filmowej ujawniono, że Viola Davis została obsadzony jako Amanda Waller. W marcu 2015 Scott Eastwood ogłosił, że został obsadzony w produkcji, w tym samym miesiącu potwierdzono, że do obsady dołączyli Adewale Akinnuoye-Agbaje i Karen Fukuhara. W kwietniu 2015 potwierdzono obsadzenie Adama Beacha, Ike'a Barinholtza i Jima Parracka. W styczniu 2016 potwierdzono, że Ben Affleck wystąpi w filmie w roli Batmana.
Zdjęcia i postprodukcja.
Zdjęcia do filmu rozpoczęły się 13 kwietnia 2015 w Toronto. Część zdjęć realizowano w Chicago. Dokrętki miały miejsce w 2016, w następstwie chęci studia do nadania produkcji bardziej lekkiego i komediowego tonu, tym bardziej, gdy "" został skrytykowany za zbyt ponurą tonację. Według raportów dokrętki pochłonęły aż 22 miliony dolarów. Potwierdzono również, że Zack Snyder nakręcił do filmu scenę z Flashem. 24 czerwca 2016 David Ayer potwierdził, że film został ukończony. Pomimo zaangażowania wielu osób w proces montażu filmu, jedynie John Gilroy został wymieniony w napisach końcowych. Później okazało się, że prawie wszystkie sceny z udziałem Jareda Leto zostały pominięte w ostatecznej wersji kinowej. Sam aktor w wywiadzie ujawnił, że był zdenerwowany usunięciem jego pracy.
Efekty specjalne do filmu zostały stworzone przez Moving Picture Company, Sony Imageworks, Mammal Studios i Ollin VFX. Ich tworzenie nadzorowali Robert Winter, Mark Breakspaer, Gregory D. Liegey, Charlie Iturriaga i Jerome Chen jako kierownik produkcji.
Muzyka.
Ścieżkę dźwiękową do filmu skomponował zdobywca Oscara, Steven Price. Suicide Squad: Original Motion Picture Score został oficjalnie wydany 8 sierpnia 2016. Album ze ścieżką dźwiękową do filmu, zatytułowany "Suicide Squad: The Album", został ogłoszony w czerwcu 2016 i wypuszczono go w dniu premiery film.
Promocja.
Podczas panelu na San Diego Comic-Conie w 2015 zaprezentowano pierwszy zwiastun filmu. Miał on być przeznaczony wyłącznie dla uczestników wydarzenia, ale wyciekł w słabej jakości do internetu. Początkowo Warner Bros. oświadczyło, że nie wyda oficjalnej wersji, jednak już następnego dnia oficjalnie opublikowano materiał.
Premiera.
Światowa premiera miała miejsce 1 sierpnia 2016 roku. Zarówno amerykańska, jak i polska premiera odbyły się 5 sierpnia tego samego roku.
Odbiór.
Box office.
Budżet filmu wyniósł 175 milionów dolarów. W Stanach Zjednoczonych i Kanadzie film zarobił ponad 325 mln USD. W innych krajach zyski wyniosły blisko 422, a łączny zysk 747 milionów dolarów.
Krytyka w mediach.
Film spotkał się z w dużej mierze negatywną reakcją krytyków. W serwisie Rotten Tomatoes 27% z 372 recenzji jest pozytywne, a średnia ocen wyniosła 4,8/10. Na portalu Metacritic średnia ocen z 53 recenzji wyniosła 40 punktów na 100.
Kontynuacje.
Wzmianki o planowanym sequelu pojawiły się już w marcu 2016. Początkowo mili być weń zaaranżowani David Ayer i Will Smith, lecz ostatecznie reżyserem został James Gunn, a Smith nie mógł powtórzyć roli. Film "" pojawił się w 2021 roku.
Na początku 2020 roku pojawił się spin-off filmu, "Ptaki Nocy (i fantastyczna emancypacja pewnej Harley Quinn)".

</doc>
<doc id="3671857" url="https://pl.wikipedia.org/wiki?curid=3671857" title="Figitidae">
Figitidae

Figitidae – rodzina błonkówek z grupy owadziarek i nadrodziny galasówek.
Opis.
Małe błonkówki, o ciele długości do 4 lub 5 mm. Charakterystyczną ich cechą jest obecność na skrzydłach dobrze widocznej komórki marginalnej, podczas gdy pozostałe użyłkowanie jest zredukowane lub całkiem zanikłe. Żyłka Rs+M wychodzi u nich z punktu położonego blisko żyłki kubitalnej, prawie zawsze ma wyraźną część skierowaną ku tylnemu końcowi żyłki bazalnej, a w niektórych grupach jest przejrzysta. Golenie ostatniej pary odnóży mają na tylnej powierzchni podłużne żeberka. Tylny brzeg trzeciego tergum odwłoka jest wyraźnie pochylony.
Biologia i występowanie.
Figitidae są koinobiontycznymi parazytoidami owadów z rzędów: muchówek, sieciarek i błonkówek. Samice składają jaja do młodej larwy gospodarza. Wylęgła z jaja larwa jest pasożytem wewnętrznym i jej rozwój nie wstrzymuje rozwoju larwy żywiciela. Larwa Figitidae opuszcza wnętrze ciała gospodarza zanim ten zacznie zmieniać w poczwarkę, a następnie żeruje jeszcze przez 1-2 wylinki na poczwarce jako pasożyt zewnętrzny.
Ofiarami większości współczesnych gatunków padają fitofagi żerujące na żywych roślinach, mykofagi, żerujące na gnijących owocach, odchodach lub padlinie saprofagi oraz drapieżniki i parazytoidy mszyc i koliszków. Grupa atakująca larwy błonkówek rozwijające się w galasach jest nieliczna w gatunki, ale według F. Ronquista i J. L. Nieves-Aldreya to właśnie ten rodzaj gospodarza jest pierwotny dla rodziny.
W Polsce stwierdzono co najmniej 12 gatunków (stan na rok 2000) (zobacz: Figitidae Polski).
Systematyka.
Do rodziny tej należy blisko 1400 opisanych gatunków, ale ogólną ich liczbę szacuje się na około 24 000. Nowsze badania filogenetyczne wykazały, że stanowi ona takson monofiletyczny, obejmujący około 90% gatunków galasówek zoofagicznych. Dawniej niektóre z należących do niej podrodziny miały status odrębnej rodziny, np. Eucoilidae. Figitidae dzieli się na następujące podrodziny:
Spośród tych podrodzin najliczniejsza jest Eucoilinae z blisko 1000 opisanych gatunków.

</doc>
<doc id="3671859" url="https://pl.wikipedia.org/wiki?curid=3671859" title="Woodthorpe (Nottinghamshire)">
Woodthorpe (Nottinghamshire)

Woodthorpe – osada w Anglii, w Nottinghamshire, w dystrykcie Gedling. Leży 4 km od miasta Nottingham i 178.7 km od Londynu. W 2011 miejscowość liczyła 6940 mieszkańców.

</doc>
<doc id="3671860" url="https://pl.wikipedia.org/wiki?curid=3671860" title="Michaela Marksová">
Michaela Marksová

Michaela Marksová-Tominová (ur. 20 marca 1969 w Pradze) – czeska polityk i samorządowiec, wiceprzewodnicząca Czeskiej Partii Socjaldemokratycznej (ČSSD), w latach 2014–2017 minister pracy i spraw socjalnych.
Życiorys.
Absolwentka Uniwersytetu Karola w Pradze. Była redaktorką czeskiego wydania magazynu „Cosmopolitan”. W latach 1997–2004 pracowała jako dyrektor ds. PR w organizacji społecznej Gender Studies. Współpracowała z organizacjami kobiecymi, tj. La Strada i proFem, zajmowała się również działalnością doradczą. Od 2004 do 2006 zajmowała stanowisko dyrektora departamentu polityki rodzinnej w Ministerstwie Pracy i Spraw Socjalnych, w latach 2009–2010 kierowała departamentem ds. równości w resorcie edukacji.
W 1997 wstąpiła do Czeskiej Partii Socjaldemokratycznej, awansowała w strukturze partyjnej, w 2015 została wiceprzewodniczącą tego ugrupowania. Od 2006 wybierana na radą stołecznej dzielnicy Praga 2, w latach 2010–2012 pełniła funkcję zastępcy burmistrza. 29 stycznia 2014 objęła stanowisko ministra pracy i spraw socjalnych w koalicyjnym rządzie Bohuslava Sobotki. Urząd ten sprawowała do 13 grudnia 2017.
W maju 2019 z rekomendacji ČSSD została członkinią rady agencji informacyjnej Česká tisková kancelář, a w grudniu 2019 jej wiceprzewodniczącą. W czerwcu 2020 zrezygnowała z tej funkcji, by objąć stanowisko zastępczyni ministra spraw zagranicznych.

</doc>
<doc id="3671861" url="https://pl.wikipedia.org/wiki?curid=3671861" title="Sainsbury’s Anniversary Games 2015">
Sainsbury’s Anniversary Games 2015

Sainsbury’s Anniversary Games 2015 – mityng lekkoatletyczny, który odbył się 24 i 25 lipca w Londynie. Zawody były szóstą odsłoną prestiżowej Diamentowej Ligi w sezonie 2015.

</doc>
<doc id="3671864" url="https://pl.wikipedia.org/wiki?curid=3671864" title="Jaskinia Balkonowa">
Jaskinia Balkonowa

Jaskinia Balkonowa – jaskinia w Dolinie Kościeliskiej w Tatrach Zachodnich. Ma dwa otwory wejściowe położone w Organach, w ścianie Dziurawej Turni, obok południowych otworów Okien Zbójnickich Niżnich, na wysokości 1231 metrów n.p.m. Jaskinia jest pozioma, a jej długość wynosi 22 metry.
Opis jaskini.
Otwór jest właściwie jeden tylko rozdzielony filarem. Jaskinia to 15-metrowy korytarz kończący się w małej salce. Przed nią znajduje się zacisk, a jeszcze wcześniej w bok odchodzi równoległa, 2-metrowa odnoga.
Przyroda.
W pobliżu salki ściany jaskini pokryte są mlekiem wapiennym. Są również drobne stalaktyty oraz nacieki grzybkowe.
Przy otworze rosną głównie mchy i porosty oraz nieliczne rośliny kwiatowe.
Historia odkryć.
Widoczne z daleka otwory jaskini były znane Stefanowi Zwolińskiemu. Latem 1935 roku próbował dostać się do nich, ale bez powodzenia. Napisał wtedy: "...nie można było dojść również z powodu przewieszki. Trzebaby z drabiny linowej zbudować pomost, co wymaga dużo sił, energji i ludzi".
19 sierpnia 1979 roku I. Luty we współpracy z Ł. Małachowskim sporządziła dokumentację jaskini.

</doc>
<doc id="3671866" url="https://pl.wikipedia.org/wiki?curid=3671866" title="A-League (2015/2016)">
A-League (2015/2016)

A-League 2015/2016 – jedenasta edycja piłkarskiej ligi A-League. W rywalizacji brało udział 10 zespołów.
W trakcie sezonu zasadniczego drużyny rozegrały 27 kolejek ligowych, w okresie od 8 października 2015 do 10 kwietnia 2016. Seria finałowa rozgrywek rozpoczęła się 15 kwietnia 2016, a zakończyła się 1 maja 2016. Mistrzostwo kraju zdobyła drużyna Adelaide United FC pokonując w finale drużynę Western Sydney Wanderers FC.
Sponsorem tytularnym rozgrywek był koncern samochodowy Hyundai Motor Company Australia, w związku z czym obowiązywała nazwa marketingowa Hyundai A-League.
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Seria finałowa.
Grand Final.
MISTRZ AUSTRALII 2016
Adelaide United FC PIERWSZY TYTUŁ
Statystyki.
Frekwencja.
W sezonie zasadniczym 2015/2016 łącznie mecze A-League obejrzało 1 661 722 kibiców, średnia na mecz wyniosła 12 309 widzów.
W trakcie serii finałowej sezonu 2015/2016 na stadionach zasiadło 117 122 widzów, średnia na mecz wyniosła 23 424 widzów. Mecz Grand Final o mistrzostwo kraju zgromadził największą publiczność, na stadionie Adelaide Oval w Adelaide zasiadło 50 119 widzów.

</doc>
<doc id="3671868" url="https://pl.wikipedia.org/wiki?curid=3671868" title="Gedling (Nottinghamshire)">
Gedling (Nottinghamshire)



</doc>
<doc id="3671869" url="https://pl.wikipedia.org/wiki?curid=3671869" title="Boggie (album)">
Boggie (album)

Boggie – debiutancki album studyjny węgierskiej piosenkarki Boglárki „Boggie” Csemer wydany 13 kwietnia 2013 roku nakładem wytwórni Tom-Tom Records.
Płyta zadebiutowała na 17. miejscu listy najczęściej kupowanych płyt jazzowych w Stanach Zjednoczonych.
Single.
Pierwszym singlem promującym płytę został utwór „Japánkert”, który został wydany w 2012 roku. 
Drugim singlem została piosenka „Nouveau parfum” (lub po prostu „Parfüm”) wydana w 2013 roku, do której ukazał się teledysk przedstawiający w satyryczny sposób piosenkarkę retuszowaną w programie graficznym podczas śpiewania utworu. Klip, nakręcony w celu krytyki współczesnego konsumpcjonizmu i kultu perfekcyjności promowanego w mediach oraz zachęcenia kobiet do bycia sobą, wzbudził zainteresowanie internautów m.in. w Wielkiej Brytanii, Stanach Zjednoczonych i Polsce.
Lista utworów.
Spis sporządzono na podstawie materiału źródłowego.

</doc>
<doc id="3671870" url="https://pl.wikipedia.org/wiki?curid=3671870" title="Kateřina Valachová">
Kateřina Valachová

Kateřina Valachová (ur. 15 września 1976 w Brnie) – czeska polityk i prawniczka, parlamentarzystka, w latach 2015–2017 minister szkolnictwa, młodzieży i sportu.
Życiorys.
W 2001 ukończyła studia prawnicze na Uniwersytecie Masaryka w Brnie, doktoryzowała się na tej samej uczelni w 2007. W latach 2003–2012 pracowała w administracji czeskiego rzecznika praw obywatelskich, kierując do 2004 wydziałem analitycznym, a następnie wydziałem prawnym. Od 2006 do 2012 prowadziła równocześnie zajęcia dydaktyczne na Uniwersytecie Masaryka. W 2013 została dyrektorem biura legislacyjnego Senatu.
W 2014 powołana na zastępcę ministra ds. praw człowieka i równouprawnienia. 17 czerwca 2015 objęła stanowisko ministra szkolnictwa, młodzieży i sportu w koalicyjnym rządzie Bohuslava Sobotki, zastępując na tej funkcji Marcela Chládka. Kilka miesięcy później wstąpiła do Czeskiej Partii Socjaldemokratycznej. 21 czerwca 2017 odeszła z rządu. W tym samym roku z listy socjaldemokratów uzyskała mandat deputowanej do Izby Poselskiej.

</doc>
<doc id="3671871" url="https://pl.wikipedia.org/wiki?curid=3671871" title="Freston (Suffolk)">
Freston (Suffolk)



</doc>
<doc id="3671875" url="https://pl.wikipedia.org/wiki?curid=3671875" title="Newport (Anglia)">
Newport (Anglia)



</doc>
<doc id="3671876" url="https://pl.wikipedia.org/wiki?curid=3671876" title="Boris Kowal">
Boris Kowal

Boris Andronikowicz Kowal (ros. Борис Андроникович Коваль, ur. 1903 w chutorze Sołotin w guberni wołyńskiej, zm. 3 czerwca 1959 w Kijowie) – radziecki działacz państwowy i partyjny.
Życiorys.
Był słuchaczem fakultetu robotniczego w Kamieńcu Podolskim, służył w Armii Czerwonej, 1927-1931 studiował na Wydziale Metalurgicznym Kijowskiego Instytutu Politechnicznego, później był aspirantem Ukraińskiego Naukowo-Badawczego Instytutu Metali w Charkowie i starszym pracownikiem naukowym. Od 1927 należał do WKP(b), od lipca 1941 był I sekretarzem Kaganowiczskiego Komitetu Rejonowego KP(b)U w Charkowie, 1941-1942 pełnomocnikiem Komitetu Obwodowego KP(b)U w Charkowie w rejonach przyfrontowych, a 1942-1944 partyjnym organizatorem KC WKP(b) fabryki Ludowego Komisariatu Przemysłu Lotniczego ZSRR. W latach 1944-1946 był dyrektorem fabryki Ludowego Komisariatu Przemysłu Lotniczego ZSRR, 1946-1947 kierownikiem Wydziału Przemysłu Lekkiego i Lokalnego Komitetu Obwodowego KP(b)U w Charkowie i zastępcą sekretarza tego komitetu ds. przemysłu, a od 1947 do czerwca 1948 II sekretarzem Komitetu Obwodowego KP(b)U w Charkowie. Od czerwca 1948 do stycznia 1949 był I sekretarzem Komitetu Obwodowego KP(b)U w Charkowie, od 12 stycznia 1949 do stycznia 1950 I sekretarzem Komitetu Obwodowego KP(b)U we Lwowie, a od 28 stycznia 1949 do 23 września 1952 członkiem KC KP(b)U. Od stycznia 1950 do 1953 szef Zarządu ds. Wyższej Szkoły przy Radzie Ministrów Ukraińskiej SRR, 1953-1955 zastępcą ministra kultury Ukraińskiej SRR, a od 26 marca 1954 do końca życia członkiem Komisji Rewizyjnej KPU. Od 1955 do śmierci był ministrem szkolnictwa wyższego Ukraińskiej SRR, a od 21 stycznia 1956 do 3 czerwca 1959 przewodniczącym Komisji Rewizyjnej KPU. Został odznaczony dwoma Orderami Czerwonego Sztandaru Pracy i Orderem Czerwonej Gwiazdy.

</doc>
<doc id="3671877" url="https://pl.wikipedia.org/wiki?curid=3671877" title="All Is One Is All">
All Is One Is All

All Is One Is All – drugi album studyjny węgierskiej piosenkarki Boglárki „Boggie” Csemer wydany 24 października 2014 roku nakładem wytwórni Tom-Tom Records.
Single.
Pierwszym singlem promującym płytę został utwór „Fearless”, który został wydany w 2014 roku. 
Drugim singlem została piosenka „Wars for Nothing”, z którą Boggie reprezentowała Węgry w 60. Konkursie Piosenki Eurowizji organizowanym w 2015 roku.
Lista utworów.
Spis sporządzono na podstawie materiału źródłowego.

</doc>
<doc id="3671879" url="https://pl.wikipedia.org/wiki?curid=3671879" title="Zwód Cruijffa">
Zwód Cruijffa



</doc>
<doc id="3671882" url="https://pl.wikipedia.org/wiki?curid=3671882" title="Siegfried Flesch">
Siegfried Flesch

Siegfried Friedrich „Fritz” Flesch (ur. 11 marca 1872 w Brnie, zm. 11 sierpnia 1939) – austriacki szermierz, medalista olimpijski z Paryża (1900).
Był Żydem. Reprezentował Austrię podczas igrzysk olimpijskich dwukrotnie, po raz pierwszy w 1900 w Paryżu podczas II Letnich Igrzysk Olimpijskich. Wystartował tam tylko w szabli amatorów, w której zdobył brązowy medal (w fazie finałowej wygrał cztery z siedmiu spotkań). Osiem lat później w Londynie podczas IV Letnich Igrzysk Olimpijskich wziął udział w zawodach szabli. Nie powtórzył jednak sukcesu z Paryża i odpadł w drugiej fazie zawodów.
Wicemistrz Austrii w szabli z 1899 roku.

</doc>
<doc id="3671883" url="https://pl.wikipedia.org/wiki?curid=3671883" title="Tamara Abrosimowa">
Tamara Abrosimowa

Tamara Michajłowna Abrosimowa (; ur. w 1939) – radziecka aktorka, Ludowy Artysta RFSRR.
Życiorys.
W 1963 ukończyłа szkołę-studio MChAT, występowała na scenie Leningradzkiego Teatru im. Komissarżewskiej. Grała również w filmie. W 1988 została wyróżniona tytułem Ludowy Artysta RFSRR.

</doc>
<doc id="3671885" url="https://pl.wikipedia.org/wiki?curid=3671885" title="Wasyl Czuczukało">
Wasyl Czuczukało

Wasyl Danyłowycz Czuczukało (ukr. Василь Данилович Чучукало, ros. Василий Данилович Чучукало/"Wasilij Daniłowicz Czuczukało", ur. 1905, zm. ?) – ukraiński radziecki działacz partyjny.
Życiorys.
Od 1926 należał do WKP(b), do 27 listopada 1939 był III sekretarzem Komitetu Obwodowego KP(b)U, jednocześnie od 3 października do 27 listopada 1939 kierował zarządem miasta Stanisławów odebranego przez ZSRR Polsce po agresji z 17 września 1939, od 27 listopada 1939 do czerwca 1940 był II sekretarzem KP(b)U w Równem. Od czerwca 1940 był I sekretarzem rejonowego komitetu KP(b)U w obwodzie czernihowskim, 1941 komisarzem wojskowym (wojenkomem) Zarządu Pancernego Frontu Południowo-Zachodniego, a od 12 września 1943 do 1945 I sekretarzem Komitetu Obwodowego KP(b)U w Sumach. Od stycznia 1949 do lutego 1951 był I sekretarzem Komitetu Obwodowego KP(b)U w Równem, od 28 stycznia 1949 do 23 września 1952 członkiem KC KP(b)U, od 17 lutego 1951 do 4 kwietnia 1952 I sekretarzem Komitetu Obwodowego KP(b)U we Lwowie, potem szefem Zarządu Przesiedleńczego przy Radzie Ministrów Ukraińskiej SRR.

</doc>
<doc id="3671887" url="https://pl.wikipedia.org/wiki?curid=3671887" title="Lista odcinków serialu Dziwna para">
Lista odcinków serialu Dziwna para

Poniżej znajduje się lista odcinków serialu telewizyjnego Dziwna para – emitowanego przez amerykańską stację telewizyjną CBS od 19 lutego 2015 roku. Od 8 czerwca 2015 roku telewizja n udostępniła serial w Polsce w usłudze VOD

</doc>
<doc id="3671888" url="https://pl.wikipedia.org/wiki?curid=3671888" title="Do latarni morskiej">
Do latarni morskiej

Do latarni morskiej – powieść Virginii Woolf z 1927 roku. Ważny przykład użycia techniki strumienia świadomości. Fabuła ma drugorzędne znaczenie wobec filozoficznej introspekcji. Dialogów jest niewiele, prawie nie ma akcji, przedstawiane są myśli i obserwacje. Tematy to: dziecięce emocje, relacje między dorosłymi, strata, subiektywność, problem percepcji.
W stworzonym w 2015 roku przez krytyków BBC rankingu 100 najlepszych brytyjskich powieści w historii, powieść zajęła drugie miejsce.
Fabuła.
Rodzina Ramsayów, rodzice i ośmioro dzieci (w tym syn James), spędza wakacje w letnim domu na wyspie Skye w Szkocji w roku 1910. Pan Ramsay jest profesorem filozofii. Odwiedzają ich też przyjaciele, np. malarka Lily Briscoe, która chce stworzyć portret pani Ramsay z Jamesem, urządzane są obiadowe przyjęcia.
Planowana w 1910 roku wyprawa żaglówką do latarni morskiej dochodzi do skutku dopiero w 1920 roku, po wojnie. W międzyczasie zmarła pani Ramsay, zginął syn Andrew, córka Prue zmarła przy porodzie. Lily udaje się ukończyć portret w momencie, gdy grupa dociera do latarni.

</doc>
<doc id="3671893" url="https://pl.wikipedia.org/wiki?curid=3671893" title="Fawdon">
Fawdon

Fawdon – dzielnica miasta Newcastle upon Tyne, w Anglii, w Tyne and Wear, w dystrykcie (unitary authority) Newcastle upon Tyne. Leży 4.8 km od centrum miasta Newcastle upon Tyne i 403 km od Londynu. W 2011 roku dzielnica liczyła 10 090 mieszkańców.

</doc>
<doc id="3671894" url="https://pl.wikipedia.org/wiki?curid=3671894" title="Kultura Austrii">
Kultura Austrii

Kultura Austrii znajduje się pod wpływem byłych i obecnych sąsiadów kraju: Niemiec, Węgier, Czech, Włoch i Polski.
Sztuka.
Stolica Austrii, Wiedeń, od dawna jest ważnym ośrodkiem muzycznych innowacji. W XVIII i XIX w. do miasta przybywali kompozytorzy, przyciągani tutaj przez dynastię Habsburgów, którzy byli mecenasami sztuki. Dzięki nim Wiedeń stał się stolicą muzyki klasycznej. Z Wiedniem związani są między innymi Wolfgang Amadeus Mozart, Ludwig van Beethoven i Johann Strauss. W okresie baroku wpływ na muzykę austriacką mieli Słowianie i Węgrzy. Na początku XVI w. Wiedeń stawał się centrum kulturalnym, związanym w szczególności z instrumentami, między innymi lutnią.
Muzyka klasyczna.
W XVIII w. muzyka klasyczna odgrywała dominującą rolę w Europie. Istotne innowacje wprowadzili trzej kompozytorzy: Beethoven, Mozart i Haydn.
Wiener Philharmoniker.
Wiedeński Musikverein jest jedną z trzech najwspanialszych sal koncertowych na świecie. Jej otwarcie miało miejsce 6 stycznia 1870 r. Od 1939 r. odbywa się tutaj Koncert Noworoczny Filharmoników Wiedeńskich. Jest on transmitowany w 44 krajach. Członkowie Filharmonii Wiedeńskiej, jednej z najlepszych orkiestr świata, są wybierani spośród członków orkiestry Opery Wiedeńskiej.
Historia Filharmoników Wiedeńskich sięga 1842 r., kiedy to Otto Nicolai zapoczątkował koncerty filharmoniczne. Wszelkie decyzje orkiestra podejmowała na drodze demokratycznego głosowania. Takie zasady panują do dzisiaj.
Opera Wiedeńska.
Opera wiedeńska (niem. "Wiener Staatsoper") jest jedną z najważniejszych oper na świecie. Zatrudnionych w niej jest ponad tysiąc pracowników, a roczny budżet w 2008 r. wyniósł 100 milionów euro, z czego nieco ponad 50% stanowiły dotacje państwowe.
W czwartek poprzedzający Środę Popielcową w operze tradycyjnie odbywa się "Opernball" (Bal w Operze Wiedeńskiej). Po raz pierwszy bal został zorganizowany w 1936 r. i zgromadził 12 tysięcy gości. W otwarciu wzięło udział 180 par. Po słowach „Alles Walzer”, według tradycji zapoczątkowanej przez Johanna Straussa, rozpoczyna się bal dla wszystkich uczestników.
Wiedeński Chór Chłopięcy.
Wiedeński Chór Chłopięcy (niem. "Wiener Sängerknaben") to jeden z najbardziej znanych chórów chłopięcych na świecie. Znany z wokalu, który jest na wyjątkowo wysokim poziomie. Chór współpracował z takimi muzykami jak: Wolfgang Amadeusz Mozart, Antonio Caldara, Antonio Salieri i Anton Bruckner.
Chór został założony na mocy listu, napisanego 30 czerwca 1498 przez Maksymiliana I Habsburga. Próby odbywają się w Palais Augarten. Pałac służy również za internat dla członków chóru.
Muzyka ludowa.
"Schrammelmusik".
"Schrammelmusik" to najbardziej popularna forma współczesnej austriackiej muzyki ludowej. Wykonywana jest na akordeonie i gitarze z podwójnym gryfem. Współcześni wykonawcy to Roland Neuwirth, Karl Hodin i Edi Reiser. Nazwa wywodzi się od nazwiska dwóch kompozytorów, braci Johanna i Josefa Schrammelów.
Jodłowanie.
Jodłowanie to forma śpiewu wywodząca się z Alp. W Austrii nazywane jest „juchazn”.
Austriackie tańce ludowe.
Austriackie tańce ludowe kojarzą się głównie z takimi tańcami jak: Schuhplattler, Lendler, Polka i walc. Znane są również: Zwiefacher, Kontratänze i Sprachinseltänze.
Lendler.
Lendler to taniec ludowy o dość niejasnej historii. Przez długi czas występował pod różnymi nazwami. Popularność zdobył pod nazwą "Landl ob der Enns", która ostatecznie została skrócona do "Ländler". Taniec stał się popularny około 1720 r. Wymagany w nim jest bliski kontakt pomiędzy partnerami przeciwnych płci. Ze względu na to został uznany za nieprzyzwoity przez władze Kościoła. Lendler najpierw zdobył popularność w Wiedniu, a następnie na innych ziemiach, sięgając aż do Ukrainy. Z czasem ewoluował i powstał z niego walc.
Austropop.
W 2001 i 2002 r. DJ Ötzi otrzymał nagrodę Amadeus Austrian Music Award jako austriacki artysta odnoszący największe sukcesy zagranicą. Grupa beatboxerów, Bauchklang, otrzymała tę nagrodę w 2002 r. w kategorii austriackich grup popowych/rockowych. Falco, Rainhard Fendrich, André Heller, Georg Danzer oraz Christina Stürmer zdobyli nagrodę w kategorii austriacki artysta popowy/rockowy.
Austria 3 stanowi konglomerat trzech austriackich solistów i autorów tekstów. W jej skład wchodzą Wolfgang Ambros, Georg Danzer i Rainhard Fendrich. Na scenie występowała w latach 1997–2006.
"Alpine New Wave".
Ten gatunek punk rocka, którego nazwa została skrócona do "alpunk," powstał w alpejskich regionach Niemiec, Szwajcarii i Austrii. Alpunk obejmuje chaotyczne, energetyczne rytmy muzyki punk, połączone z ludową muzyką graną na akordeonie, z której słynie region.
Literatura.
Austriacką literaturę można podzielić na dwa główne okresy, gdzie granicą jest połowa XX wieku, kiedy to upadły Austro-Węgry i Cesarstwo Niemieckie. Austria przestała być znaczącym mocarstwem europejskim, a stała się niewielkim państwem. Istnieje również gałąź literatury uznawanej za austriacką, choć nie została napisana po niemiecku.
Uznawana za kolebkę artystów Austria jest krajem wielkich poetów, pisarzy i powieściopisarzy. Jest ona ojczyzną autorów powieści Artura Schnitzlera, Stefana Zweiga, Thomasa Bernharda i Roberta Musila oraz poetów Georga Trakla, Franza Werfela, Franza Grillparzera, Rainera Maria Rilke i Adalberta Stiftera. Do współczesnych austriackich dramaturgów i powieściopisarzy zalicza się Elfride Jelinek i Petera Handkego.
Architektura.
Austria słynie z zamków, pałaców i innych dzieł architektonicznych. Do najbardziej znanych austriackich zamków należą m.in. Twierdza Hohensalzburg, Zamek Hohenwerfen, Zamek Liechtenstein i Zamek Artstetten. Wiele zamków powstało za czasów panowania dynastii Habsburgów.
Historyczne centrum miasta Salzburg w 1996 r. zostało wpisane na Listę światowego dziedzictwa UNESCO.
Trzy lata później w ślady Salzburga poszło miasto Graz.
Wreszcie w 2001 roku na Listę światowego dziedzictwa zostało wpisane historyczne centrum Wiednia.
Katedry.
Austria posiada bogatą tradycję religii rzymskokatolickiej. Jedną z najstarszych austriackich katedr jest "Minoretenkirche" w Wiedniu. Została ona zbudowana w roku 1224 w stylu gotyckim. Jedna z najwyższych katedr na świecie to 136-metrowa "Stephansdom". Jest to siedziba Arcybiskupa Wiedeńskiego.
Pałace.
Dwa najbardziej znane austriackie pałace to Belweder i Schönbrunn. Barokowy pałac Belweder został zbudowany w latach 1714–1723 przez księcia Eugeniusza Sabaudzkiego. Obecnie jest to siedziba Austriackiej Galerii Belvedere. Pałac Schönbrunn został zbudowany w 1696 r. przez Johanna Bernarda Fischera von Erlacha dla cesarza Leopolda I. Cesarzowa Maria Teresa nakazała odnowić pałac w stylu rokoko. W 1996 r. został wpisany na Listę światowego dziedzictwa UNESCO.
Cmentarze.
W Austrii znajduje się również wiele pięknych nekropolii. W samym Wiedniu jest ich pięćdziesiąt, a najsławniejszym z nich jest Cmentarz Centralny. W Krypcie Kapucyńskiej spoczywają przedstawiciele dynastii Habsburgów.
Opactwo Benedyktynów w Melku.
W miejscowości Melk, leżącej w kraju związkowym Dolna Austria, znajduje się opactwo zakonu benedyktynów. Opactwo zostało założone na wzgórzu nad miastem w 1089 r. Poniżej wzgórza przepływa Dunaj.
Linia kolejowa Semmering.
Linia kolejowa Semmering jest znanym projektem architektonicznym, który został zrealizowany w latach 1848–1854. Jest to pierwsza kolej górska normalnotorowa powstała w Europie. Funkcjonuje nadal jako część austriackiej Linii Południowej. W 1998 r. została wpisana na Listę światowego dziedzictwa UNESCO.
Sztuka wizualna.
Secesja Wiedeńska.
Secesja Wiedeńska to stowarzyszenie artystów-plastyków. Powstała na przełomie XIX i WW w.
Postaci związane z Secesją Wiedeńską to Otto Wagner, Gustav Klimt, Egon Schiele i Koloman Moser.
Komiksy.
"Tobias Seicherl", stworzony przez wiedeńskiego karykaturzystę Ladislausa Kmocha, jest uznawany za pierwszą historyjkę obrazkową w Europie. Komiks ukazywał się w austriackiej gazecie „Das Kleine Blatt”, wydawanej w latach 1930–1940.
Film.
W czasach kina niemego Austria była wiodący producentem filmów. Wielu austriackich reżyserów, aktorów i kinematografów pracowało także w Berlinie. Najsławniejszym z nich był reżyser filmu Metropolis Fritz Lang. Po aneksji Austrii przez Niemcy w 1938 r. wielu reżyserów wyemigrowało do Stanów Zjednoczonych, wśród nich znaleźli się Erich von Stroheim, Otto Preminger, Billy Wilder, Hedy Lamarr, Mia May, Richard Oswald i Josef von Sternberg. Od lat 50. do lat 70. popularne komedie tworzył Franz Antel. Potem zaczęło pojawiać się młodsze pokolenie reżyserów: Axel Corti, Michael Haneke, Ulrich Seidl, Michael Glawogger, Barbara Albert i Götz Spielmann.
Od 1960 r. w Wiedniu odbywa się festiwal filmowy Viennale.
Kultura codzienna.
Austriacka odmiana języka niemieckiego.
W austriackich szkołach uczniowie uczą się czytać i pisać w standardowej odmianie języka niemieckiego – "Standarddeutsch" lub "Hochdeutsch", który jednocześnie jest językiem urzędowym i biznesowym w kraju. Austriacka odmiana używana jest w języku mówionym. Jest uznawana za jeden z regionalnych dialektów górnoniemieckich.
Dialekty często są niezrozumiałe dla rodzimych użytkowników niemieckiego jak Niemcy i Szwajcarzy. Nie występują jednak bariery komunikacyjne pomiędzy użytkownikami dialektów austriacko-bawarskich, a mieszkańcami Bawarii. Dialekty środkowej austriackiej Bawarii są bardziej zrozumiałe dla użytkowników standardowego niemieckiego niż dla mieszkańców Tyrolu. Dialekt wiedeński dla Niemców jest typowym dialektem austriackim. Mieszkańcy Graz, stolicy Styrii, posługują się dialektem bardziej zrozumiałym dla mieszkańców innych rejonów niż dla mieszkańców tego kraju związkowego. Dialekty Zachodniej Austrii (północny Tyrol, Vorarlberg) pod względem językowym mają wiele wspólnego ze szwajcarską odmianą niemieckiego.
Oficjalne mniejszości językowe.
Ze względu na swoje wielonarodowe dziedzictwo (Cesarstwo Austrii, Austro-Węgry) obecnie Austria nie jest jednolita pod względem językowym. W jej granicach występują obszary różnych mniejszości językowych. Najbardziej rozpowszechniony jest węgierski, głównie w Burgenland, gdzie jest językiem oficjalnym, i w Wiedniu. Językiem tym posługuje się około 40 tys. osób, co stanowi 0,5% populacji. Słoweński (24 tys. osób) jest językiem oficjalnym w Styrii i Karyntii. Kolejnym językiem jest burgenlandzko-chorwacki używany w Burgenland (19 tys.). Chronione prawami mniejszości są również czeski (18 tys.), słowacki (10 tys.) i romski (6 tys.).
W austriackim niemieckim, szczególnie w dialekcie wiedeńskim, znajdziemy wiele słów zapożyczonych z węgierskiego, czeskiego, jidysz i innych południowo-słowiańskich języków.
Jedzenie.
Austriacka kuchnia, często błędnie łączona z kuchnią wiedeńską, wywodzi się z czasów Austro-Węgier. Na narodowe tradycje miały wpływ kuchnie: węgierska, czeska, żydowska i włoska. Często zapożyczano z nich potrawy i metody ich przygotowania. Dobrym przykładem jest gulasz. Kuchnia austriacka znana jest głównie z ciast i słodyczy. W ostatnim czasie wykształciły się także kuchnie regionalne, które polegają na lokalnej produkcji i opierają się na prostych i nowoczesnych metodach.
Każdy z krajów związkowych ma własne specjały.
Kuchnia wiedeńska.
Jako centrum kulturowe całego kraju Wiedeń wykształcił sobie własną kuchnię regionalną.
Kuchnia wiedeńska opiera się głównie na mięsach: "Wiener Schnitzel", "Tafelspitz" (gotowana wołowina), "Beuschel" (potrawka z płucek i serc cielęcych) czy "Selchfleisch" (wędzone mięso) z kiszoną kapustą i pierogami.
Do słodkich specjałów należą "Apfelstrudel" (strudel z jabłkami), "Millirahmstrudel" (strudel z mlecznym kremem), "Kaiserschmarrn" (kawałki naleśników serwowane z kompotem owocowym) "Sachertorte".
Wiedeńskie kawiarnie.
Tradycja kawiarni na Zachodzie ma swoje początki w Austrii. Swoją popularność zyskały głównie u schyłku XIX w., a wszystko za sprawą pisarzy Petera Altenberga, Karla Krausa, Hermanna Brocha i Friedricha Torberga, którzy traktowali kawiarnie jako miejsce pracy i spotkań towarzyskich. Istnieje legenda, że Peter Altenberg jako swój adres podał Café Central, ponieważ spędzał tam tak dużo czasu.
Austriackie wina.
Austria ma dużą tradycję winiarską. Produkuje się tutaj wina zarówno białe, jak i czerwone. Dowody na produkcje wina pochodzą z okolic Zagersdorf w Burgenland i sięgają 700 lat przed Chrystusem.
Winiarnie obejmuje ponad 50 tysięcy hektarów, większość z nich położona jest na wschodzie i południu kraju. Bazując na dekrecie Marii Teresy ("Buschenschankverordnung) "z roku 1784, każdy winiarz może sprzedawać wino własnej produkcji u siebie w domu i nie potrzebuje żadnej licencji.
Austriackie piwa.
Najbardziej znaną austriacką marką piwa jest powstały w 1492 r. Stiegl.
Sport.
Do najbardziej popularnych sportów należą piłka nożna, narciarstwo i hokej na lodzie. Ze względu na dostęp do Alp, Austria jest popularnym miejscem dla narciarzy. Austria jest jednym z liderów Pucharu Świata w Narciarstwie Alpejskim, regularnie wygrywając w Pucharze Narodów. Reprezentacje narodowe są silnymi przeciwnikami w dyscyplinach zimowych, takich jak skoki narciarskie. Narodowa drużyna Austrii w hokeju na lodzie zajęła 15 miejsce w Mistrzostwach Świata w Hokeju na Lodzie w 2015 r.
Austria (a szczególnie Wiedeń) ma długa tradycję w piłce nożnej, jednak od czasów II wojny światowej popularność dyscypliny maleje. Mistrzostwa Austrii (pierwotnie ograniczone do Wiednia, ze względu na brak profesjonalnych drużyn w innych miastach) odbywają się od 1912 r. Rok później miał miejsce pierwszy Puchar Austrii. Drużyna narodowa zakwalifikowała się do Mistrzostw Europy siedmiokrotnie (do roku 2008, kiedy wraz ze Szwajcarią była zakwalifikowana jako gospodarz). Głównym organem zarządzającym jest "Österreichischer Fußball-Bund".
Pierwszym oficjalnym mistrzem świata w szachach został Wilhelm Steinitz z Cesarstwa Austriackiego.
Wiedeń znany jest z Hiszpańskiej Szkoły Jazdy Konnej.
Edukacja.
W 1774 r. cesarzowa Maria Teresa stworzyła austriacki system szkolnictwa. 8-letnią obowiązkową edukację wprowadzono w 1869 r. Obecnie do szkoły uczęszcza się przez 9 lat.
Dzieci w wieku 6–10 lat uczęszczają do czteroletniej szkoły podstawowej "Volksschule". Następnie idą do szkoły średniej "Hauptschule" lub do gimnazjum (pierwsze 4 lata). Na obszarach wiejskich często nie ma gimnazjów, więc uczniowie chodzą do "Hauptschule".
W wieku 14 lat uczniowie podejmują pierwszą istotną decyzję w swoim życiu, niezależnie od typu szkoły, do jakiej uczęszczali. Mogą spędzić rok na politechnice, która uprawnia ich do uczęszczania do szkoły zawodowej, która jest częścią praktyk zawodowych. Inną możliwością jest wyższa uczelnia techniczna. Absolwenci otrzymują tytuł inżyniera. Kolejnymi opcjami są szkoła handlowa oraz kontynuacja gimnazjum, które kończy się maturą. Matura uprawnia do dalszej nauki na uniwersytecie.
Alternatywą dla uniwersytetu jest wyższa szkoła zawodowa ("Fachhochschule"), zorientowana bardziej praktycznie i również dająca stopień naukowy.
Wszystkie szkoły publiczne są bezpłatne. Największy uniwersytet to Uniwersytet w Wiedniu.
Religia.
Około 73% rdzennej mieszkańców jest wyznawcami religii rzymskokatolickiej. 4,7% stanowią protestanci. Około 500 tys. Austriaków należy do różnych odłamów islamu. Ponad 400 tys. reprezentuje Kościół prawosławny. 10 tys. osób stanowią wyznawcy buddyzmu, a ok. 7,3 tys. żydzi. Przed okresem Holokaustu w Austrii mieszkało około 200 tys. żydów.
12% Austriaków nie zadeklarowało żadnego wyznania.
Święta państwowe.
Ze względu na dominującą rolę religii rzymskokatolickiej większość świąt państwowych to święta katolickie. Tym samym, w przeciwieństwie do Szwajcarii i Niemiec, Wielki Piątek jest w Austrii świętem państwowym nie tylko dla katolików, ale dla wyznawców wszystkich religii uznających to święto.
Oprócz świąt narodowych, występują też święta zależne od krajów związkowych.
Niedziela Wielkanocna i Zesłanie Ducha Świętego nie znalazły się w poniższej tabeli, ponieważ z definicji wypadają w niedzielę i są regulowane przez inne prawa.
1) święto zgodnie z państwowym prawem pracy, dotyczy tylko wyznawców kalwinizmu, luteranizmu, starokatolicyzmu i metodyzmu.
2) Jeżeli 8 grudnia jest dniem roboczym, pracownicy sklepów mogą pracować.
3) Do 2003 r. święto obowiązywało także w Górnej Austrii.
4) Święto ustanowione w 2004 r.
5) Wolne na podstawie prawa pracy, dotyczy szkół i urzędów.
6) Całkowita liczna dni wolnych od pracy wynosi 13 lub 12 (jeśli obowiązuje punkt 2).

</doc>
<doc id="3671895" url="https://pl.wikipedia.org/wiki?curid=3671895" title="Leonid Wandienko">
Leonid Wandienko

Leonid Stiepanowicz Wandienko (ros. Леонид Степанович Ванденко, ur. 1913, zm. ?) – działacz państwowy i partyjny Ukraińskiej SRR.
Życiorys.
Od 1943 należał do WKP(b), 1944-1945 był przewodniczącym Komitetu Wykonawczego Kozieleckiej Rady Rejonowej w obwodzie czernihowskim, 1949-1950 I zastępcą przewodniczącego, a od 1950 do lipca 1959 przewodniczącym Komitetu Wykonawczego Czernihowskiej Rady Obwodowej. Od 1961 do stycznia 1963 był sekretarzem Lwowskiego Komitetu Obwodowego KPU, od 11 stycznia 1963 do 14 grudnia 1964 I sekretarzem Lwowskiego Wiejskiego Komitetu Obwodowego KPU, a od grudnia 1964 do 1973 ponownie sekretarzem Lwowskiego Komitetu Obwodowego KPU.

</doc>
<doc id="3671896" url="https://pl.wikipedia.org/wiki?curid=3671896" title="Anna Weingrün-Lieblich">
Anna Weingrün-Lieblich

Anna Weingrün-Lieblich (ur. w 1904 w Krakowie, zm. w 1994 w Hajfie) – polska malarka międzywojenna żydowskiego pochodzenia.
Edukacja.
Edukację artystyczną rozpoczęła w 1922 roku na kursach im. Branieckiego. W 1924 roku studiowała w Paryżu u Chardona. W 1925 roku powróciła do Polski, do Krakowa by kształcić się w Wolnej Szkole Rysunku i Malarstwa Ludwiki Mehofferowej a w latach 1926–1931 studiować w Akademii Sztuk Pięknych pod okiem Władysława Jarockiego i Fryderyka Pautscha. Podczas drugiej wojny światowej przebywała w Uzbekistanie, gdzie uczyła rysunku. W 1948 powróciła do Krakowa. W 1950 wyjechała do Izraela, mieszkała w Safed.
Działalność artystyczna.
Debiut artystyczny miała w 1933 roku na wystawie w Żydowskim Domu Akademickim; w kolejnym roku dwukrotnie wystawiała swoje prace na wystawach Zrzeszenia Żydowskich Artystów w Krakowie. W tym samym roku brała udział w Salonie 1934 w Pałacu Sztuki. Jako członek Zawodowego Związku Polskich Artystów Plastyków brała udział w kilku wystawach: w Instytucie Propagandy Sztuki w Warszawie w 1936 roku i w wystawie "Motywy Krakowa". W 1937 wystawiała swoje prace wraz z krakowskim Zrzeszeniem Artystów Plastyków "Prąd". W 1939 roku jedna z jej prac eksponowana w Domu Plastyków w Krakowie została darowana na Fundusz Obrony Narodowej.
Ostatnie wystawy w Polsce z udziałem prac Anny Lieblich miały miejsce w 1948 roku w Pałacu Sztuki w Krakowie oraz w 1949 w Katowicach Łodzi i Wrocławiu. W 1950 wyjechała do Izraela, a rok później została członkiem Związku Malarzy i Rzeźbiarzy Izraelskich. W kolejnych latach jej prace wystawiane były na całym świecie, m.in.: w Hajfie (1954), Johannesburgu (1954), Montrealu (1961) czy w Tel Awiwie w 1963 roku.
Styl.
Tematem jej prac były pejzaże i sceny rodzajowe we wnętrzach oraz portrety. Tworzyła głównie techniką olejną lub gwaszem. Jej prace utrzymane były w jasnych tonacjach kolorystycznych; często stosowała zdecydowane kontrasty barwne.

</doc>
<doc id="3671902" url="https://pl.wikipedia.org/wiki?curid=3671902" title="Ryszard Glac">
Ryszard Glac

 
Ryszard Glac (ur. 1952) – polski koszykarz, występujący na pozycji skrzydłowego, reprezentant kraju, dwukrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671903" url="https://pl.wikipedia.org/wiki?curid=3671903" title="Grete Mainx">
Grete Mainx

Grete Mainx (ur. w 1903) – austriacka lekkoatletka, dyskobolka.
6 sierpnia 1927 w Wiedniu została mistrzynią kraju i ustanowiła wynikiem 32,79 metra rekord Austrii w rzucie dyskiem.
W 1928 brała udział w wygranym meczu międzypaństwowym z Polską (indywidualnie zajęła 4. miejsce w rzucie dyskiem z wynikiem 33,00).

</doc>
<doc id="3671904" url="https://pl.wikipedia.org/wiki?curid=3671904" title="Florian Lukas">
Florian Lukas

Florian Lukas (ur. 16 marca 1973 w Berlinie) – niemiecki aktor filmowy i telewizyjny. Dorastał w Prenzlauer Berg. W wieku 17 lat zaczął grać w teatrze, najpierw w niezależnych zespołach teatralnych, w latach 1993-1998 także w Berliner Ensemble i Deutsches Theater w Berlinie.

</doc>
<doc id="3671906" url="https://pl.wikipedia.org/wiki?curid=3671906" title="Herculis 2015">
Herculis 2015

Herculis 2015 – mityng lekkoatletyczny, który odbył się 17 lipca w Monako. Zawody były dziesiątą odsłoną prestiżowej Diamentowej Ligi w sezonie 2015.

</doc>
<doc id="3671908" url="https://pl.wikipedia.org/wiki?curid=3671908" title="Hackney Wick Stadium">
Hackney Wick Stadium

Hackney Wick Stadium (znany też jako Hackney Wick Greyhound Stadium) – stadion żużlowy w Londynie w Wielkiej Brytanii, w dzielnicy Hackney, na którym obecnie organizuje się wyścigi hartów rasy Greyhound. Do roku 1983 swoje mecze na nim rozgrywał nieistniejący już angielski klub żużlowy Hackney Hawks, następnie do roku 1990 Hackney Kretels oraz do roku 1996 London Lions.
W 1995 i 1996 na stadionie były rozgrywane turnieje z cyklu Grand Prix.

</doc>
<doc id="3671909" url="https://pl.wikipedia.org/wiki?curid=3671909" title="Wyzior (jaskinia)">
Wyzior (jaskinia)

Wyzior (Jaskinia Niżnia pod Zamkiem) – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w Skale Pisanej, ponad suchym otworem południowym Jaskini Wodnej pod Pisaną, na wysokości 1045 metrów n.p.m. Długość jaskini wynosi 24 metry, a jej deniwelacja 8 metrów.
Opis jaskini.
Jaskinię stanowi korytarz idący od dużego otworu wejściowego w górę i zwężający się na koniec w niedostępną szczelinę.
Przyroda.
Jaskinia jest prawdopodobnie dawnym fragmentem podziemnego przepływu Potoku Kościeliskiego.
Nacieków w niej brak. Roślinność nie była badana.
Historia odkryć.
Jaskinię odkrył przypadkowo w 1934 roku J. Szokalski myśląc, że jest to Jaskinia Niżnia pod Zamkiem. Opis i plan sporządził Kazimierz Kowalski w 1953 roku.

</doc>
<doc id="3671911" url="https://pl.wikipedia.org/wiki?curid=3671911" title="Milan Neralić">
Milan Neralić

Milan Neralić, także Mihajlo Neralić, Michael Neralitsch (ur. 26 lutego 1875 w Slunju, zm. 17 lutego 1918 w Wiener Neustadt) – chorwacki szermierz reprezentujący Austrię, medalista olimpijski z Paryża (1900).
Był oficerem armii austriackiej. Uprawiał wszystkie dyscypliny szermierki, jednak największe sukcesy święcił w szabli. Reprezentował Austrię podczas igrzysk olimpijskich jeden raz, miało to miejsce w 1900 w Paryżu podczas II Letnich Igrzysk Olimpijskich. Wystartował tam tylko w szabli zawodowców, w której zdobył brązowy medal (w fazie finałowej wygrał cztery z siedmiu spotkań). Jest pierwszym pochodzącym z Chorwacji olimpijczykiem i medalistą olimpijskim.
Służbę wojskową zakończył w 1908 roku, by poświęcić się nauczaniu szermierki w Berlinie. W latach 1914-1917 uczył narciarstwa i szermierki w Akademii Wojskowej w Wiener Neustadt, w którym zmarł i jest pochowany.
Napisał książkę o szermierce pt.: "Anleitung zum Degenfechten" (1914).

</doc>
<doc id="3671912" url="https://pl.wikipedia.org/wiki?curid=3671912" title="Michaił Chałdiejew">
Michaił Chałdiejew

Michaił Iwanowicz Chałdiejew (ros. Михаил Иванович Халдеев, ur. 22 lipca 1921 we wsi Kriwoszejewka w guberni penzeńskiej, zm. 6 grudnia 2016) – radziecki dziennikarz, działacz partyjny i komsomolski.
Życiorys.
W 1939 skończył technikum handlowe, 1939-1945 służył w Armii Czerwonej (otrzymał stopień starszego porucznika), od 1942 należał do WKP(b), 1945 został funkcjonariuszem Komsomołu. W 1948 zaocznie ukończył Wyższą Szkołę Partyjną przy KC WKP(b), 1950-1951 był sekretarzem Moskiewskiego Miejskiego, a 1951-1952 Moskiewskiego Obwodowego Komitetu Komsomołu, 1952-1953 był I sekretarzem Moskiewskiego Komitetu Miejskiego Komsomołu, a 1953-1957 I sekretarzem Moskiewskiego Komitetu Obwodowego Komsomołu. W latach 1957-1959 był redaktorem naczelnym pisma "Mołodoj Kommunist", potem został funkcjonariuszem partyjnym, 1962-1964 kierował Wydziałem Ideologicznym KC KPZR ds. Przemysłu RFSRR, a od 1964 do kwietnia 1966 Wydziałem Propagandy i Agitacji KC KPZR ds. RFSRR. Od kwietnia 1966 do 1990 zajmował stanowisko redaktora naczelnego pisma "Partijnana Żyzń", od 9 kwietnia 1971 do 2 lipca 1990 był członkiem Centralnej Komisji Rewizyjnej KPZR, w tym od 5 marca 1976 do 25 lutego 1986 zastępcą przewodniczącego tej komisji, od 6 marca 1986 członkiem Biura tej komisji. W 1977 został odznaczony Orderem Lenina. Pochowany na Cmentarzu Kuncewskim w Moskwie.

</doc>
<doc id="3671913" url="https://pl.wikipedia.org/wiki?curid=3671913" title="Kenton (Tyne and Wear)">
Kenton (Tyne and Wear)

Kenton – dzielnica miasta Newcastle upon Tyne, w Anglii, w Tyne and Wear, w dystrykcie (unitary authority) Newcastle upon Tyne. Leży 3,8 km od centrum miasta Newcastle upon Tyne i 401,6 km od Londynu. W 2011 roku dzielnica liczyła 11 605 mieszkańców.

</doc>
<doc id="3671916" url="https://pl.wikipedia.org/wiki?curid=3671916" title="Shadwell (Greater London)">
Shadwell (Greater London)



</doc>
<doc id="3671917" url="https://pl.wikipedia.org/wiki?curid=3671917" title="Preston (Greater London)">
Preston (Greater London)



</doc>
<doc id="3671919" url="https://pl.wikipedia.org/wiki?curid=3671919" title="Monika Grochowska">
Monika Grochowska

Monika Grochowska (ur. 1981) – polska scenarzystka, kuratorka, reżyserka, producentka projektów artystycznych i społecznych; absolwentka Wydziału Wiedzy o Teatrze Akademii Teatralnej im. A. Zelwerowicza w Warszawie. 
Projekty autorskie.
Do jednych z najbardziej znanych i nagradzanych akcji należą m.in. „Retransmisja” – akcja poświęcona starości (nagroda Nocne Marki); „Lirykożercy. Herbert” – projekt inaugurujący Rok Herbertowski; „Co Złego to my” – instalacja w podziemiach Hotelu Europejskiego oraz jej kontynuacja „Okólnik. Co Złego to my vol. 2” w Bibliotece Ordynacji Krasińskich, „Dancing” w Kinie Iluzjon w ramach Festiwalu „Niewinni czarodzieje” (nagroda Wdecha), „org.gródek”– budowa labiryntu z kukurydzy wraz z mieszkańcami bloku na warszawskim Targówku.
W 2006 roku współscenarzystka i producentka spektaklu multimedialnego „Gwiazdy spadają w sierpniu. Montaż na słowa i pamięć.” w reżyserii Marcina Libera, prezentowanego w 62. rocznicę wybuchu Powstania Warszawskiego. Spektakl rozpoczął tradycję prezentowania o północy przedstawień na kolejne rocznice wybuchu Powstania. Jako kuratorka i producentka przez pierwsze lata współtworzyła ten cykl dla Muzeum Powstania Warszawskiego. Dla Muzeum Powstania przygotowywała również działania artystyczne w ramach kolejny edycji festiwalu "Niewinni czarodzieje".
W 2009 współscenarzystka (także autorka nazwy) wraz z Hanną Nowak-Radziejowską pierwszej edycji festiwalu „4 czerwca. Wyłącz system” – stworzonego w 20. rocznicę pierwszych wolnych wyborów w Polsce dla Domu Spotkań z Historią (nagroda Nocne Marki). Autorka pomysłu na FIESTĘ, odbywającą się corocznie w ramach festiwalu, którego ideą było upamiętnienie i uczczenie w radosny sposób wyborów 1989 roku.
W 2012 współautorka wraz z Hanną Nowak-Radziejowską akcji: w „Blokach Startowych”, „Odzyskiwanie → Targówek Fabryczny” oraz „Wisła płynie” realizowanego w ramach Festiwalu „Przemiany” Centrum Nauki Kopernik.
Akcja „Odzyskiwanie → Targówek Fabryczny” została opisana w wydanym w 2012 roku albumie „Warszawa. Architekci, projektanci, aktywiści o swoim mieście” Agnieszki Kowalskiej. Projekt był działaniem artystyczno-społecznym, w ramach którego powstały na Targówku Fabrycznym m.in.: plaża wraz z kinem plenerowym, szlak rowerowy z audioprzewodnikiem i mural na rurach ciepłowniczych. Działania były realizowane całkowicie z pieniędzy prywatnych firm.
W ciągu ostatnich lat współpracowała z wieloma instytucjami kultury, organizacjami pozarządowymi, festiwalami oraz urzędami tworząc zarówno swoje autorskie projekty lub pracując jako scenarzystka i ekspertka - tworząc formaty cyklicznych akcji, festiwali. Wiele z realizowanych przez autorkę działań artystycznych ma charakter społeczny i partycypacyjny. 
Praca w teatrze.
Od 2003 pracowała w wielu warszawskich teatrach m.in.: 
W 2010 roku kuratorka „Nowych Sytuacji” w ramach Międzynarodowego Festiwalu Teatralnego MALTA.
Inna aktywność zawodowa.
W 2009-2012 współzałożycielka i właścicielka Bistro na Stalowej na warszawskiej Pradze. Bistro zapoczątkowało modę na jedzenie przy dużym, wspólnym stole. Założeniem takiego wystroju było sprawienie, aby spotykali się przy nim mieszkańcy prawo- i lewobrzeżnej Warszawy.
Autorka wideoinstalacji m.in.: „4 minuty do...”, „Męska rzecz”, „Herbert”.
W 2011-2012 prowadząca program w cyklu filmów edukacyjnych realizowanych dla NInA pt. „Muzykoteka” w reżyserii Piotra Stasika.
W 2011 gościnnie wystąpiła jako Mańka na płycie Projektu WARSZAWIAK w balladzie o Felku Zdankiewiczu.
W 2014-2015 roku napisała wraz z Krzysztofem Rzączyńskim scenariusz filmu fabularnego pt. „Powrót.” (realizacja - 2016 r.)
W 2015 roku autorka scenariusza wydarzeń na Noc Muzeów dla Muzeum Warszawy pt. „Anatomia Warszawska”.
W 2015-2016 w ramach Stypendium MKIDN realizuje autorski projekt pt. „Krąg opowiadaczy.”
Od 2017 roku menedżerka w Instytucie Adama Mickiewicza, gdzie stworzyła nową formułę programu i kierowała zespołem Open Poland. Od 1.04.2019 roku zastępca dyrektora instytutu. 
Stypendia i nagrody.
W 2007 otrzymała od rektora Akademii Teatralnej im. Aleksandra Zelwerowicza „Nagrodę za najlepsze osiągnięcia zawodowe 3 lata po studiach”.
W latach 2008 i 2015 stypendystka Ministerstwa Kultury i Dziedzictwa Narodowego.

</doc>
<doc id="3671922" url="https://pl.wikipedia.org/wiki?curid=3671922" title="Pałac Sándora">
Pałac Sándora

Pałac Sándora (czytaj: "Szandora;" węg. "Sándor-palota") – budynek w Budapeszcie w dzielnicy zamkowej przy placu Szent György tér; przebiega pod nim tunel pod Wzgórzem Zamkowym. Wybudowano go w latach 1803–1806 w stylu klasycystycznym.
Pierwotnie był siedzibą rodziny Sándorów. W 1867, zgodnie z propozycją premiera Gyuli Andrássy’ego, państwo węgierskie najpierw wynajęło, a następnie ostatecznie kupiło go na rezydencję premiera. W latach 1867–1945 (z krótkimi przerwami) służył jako rezydencja premiera Węgier, a często był też miejscem posiedzeń rządu. W czasie II wojny światowej został prawie całkowicie zniszczony, potem przez dłuższy czas używany był jako magazyn muzealny. Fasadę wyremontowano dopiero w latach 1989–1990, a kompletnej restauracji dokonano między 2000 a 2002. Wygląd zewnętrzny odpowiada pierwotnemu stanowi z 1806, a umeblowanie odzwierciedla stan z okresu międzywojennego. Od 2003 stanowi rezydencję prezydenta Republiki Węgierskiej i jednocześnie siedzibę Urzędu Prezydenta Republiki.
Historia.
Działka, na której pałac został wybudowany, trafiła w posiadanie grafa Vincenta Sándora w 1803. Chociaż z powodu braków w zapisach początek budowy nie jest znany, pewnym jest, że w 1805 urodził się tu graf Móric Sándor zwany „diabelskim jeźdźcem” i będący „atrakcją” Pesztu w latach 20. i 30. XIX wieku, a jednocześnie ostatnim męskim potomkiem rodziny Sándorów. Widoczny na fasadzie rok 1806 (MDCCCVI) jest rokiem oddania do użytku.
Budynek wzniesiono na podstawie projektu Mihály’ego Pollacka i Johanna Amana w stylu klasycystycznym, przypuszczalnie w latach 1803–1806. Oryginalne plany uległy zniszczeniu, ale przetrwał dokładny opis z 1822, który później stał się podstawą kompletnej restauracji przeprowadzonej w latach 2000–2002. Graf Móric Sándor sprzedał go w 1831 rodzinie markiza Palaviciniego, w którego bibliotece znaleziono szereg rysunków i opisów pałacu z lat 10. XIX wieku, których również użyto do późniejszej rekonstrukcji.
Po stłumieniu powstania węgierskiego z 1848 w latach 1851–1856 był rezydencją Albrechta Fryderyka Habsburga mianowanego na gubernatora Węgier. To on dał pomysł premierowi, grafowi Gyuli Andrássy’emu, by budynek (w tamtych czasach bardzo reprezentacyjny) państwo węgierskie najpierw wynajęło, a potem w 1881 ostatecznie zakupiło jako stałe miejsce zamieszkania dla kolejnych premierów. Pierwszym jego mieszkańcem był sam Andrassy, a potem (z krótkimi przerwami) do 1945 jego następcy, w sumie szesnastu, chociaż było ich więcej, ale krótko rządzącym późniejszym premierom nawet nie starczyło czasu, by się tu sprowadzić. W pałacu Sándorów w nocy z 2 na 3 kwietnia 1941 na wieść o wkroczeniu wojsk niemieckich na terytorium Węgier w drodze do Jugosławii popełnił samobójstwo premier Pál Teleki.
Budynek w czasie oblężenia Budapesztu uległ prawie całkowitemu zniszczeniu, południowa jego część się zawaliła, grzebiąc pod sobą wiele niepowtarzalnych dzieł sztuki. To, co pozostało i miało jakąkolwiek wartość, szybko padło łupem rabusiów. Po wojnie dokonano tylko podstawowej rekonstrukcji, mającej na celu zachowanie substancji budynku. Zamiast przywrócenia pierwotnego stanu kierowano się podczas restauracji czy przebudowy praktycznymi celami. Z tego powodu pałac otrzymał całkiem nową konstrukcję dachową, a od strony Dunaju zburzono taras. W budynku, według planów z 1959, miały znaleźć miejsce ekspozycje utworzonego w 1957 Muzeum Historii Najnowszej ("Legújabbkori Történeti Múzeum"), ale tak się nie stało i pałac służył tylko za magazyn muzealny. Później, między 1978 i drugą połową lat 80. XX wieku, miało się tu sprowadzić Muzeum Budownictwa ("Építészeti Múzeum"), co jednak również nie nastąpiło.
W 1989, kierując się względami turystycznymi, zdecydowano się na taki remont, by turyści przybywający kolejką zębatą ("Budavári Sikló") na Wzgórze Zamkowe nie byli konfrontowani z ruinami noszącymi ślady II wojny światowej, kiedy wyjdą z pojazdu.
Decyzję o możliwie jak najwierniejszym, całkowitym odtworzeniu stanu z 1806 podjął pierwszy rząd Viktora Orbána. Prace przebiegały od jesieni 2000 do 2002 na podstawie opisów, notatek i rysunków znalezionych w archiwum rodziny Pallavicini lub w innych miejscach. Odnowienie budynku kosztowało według ówczesnych cen ok. 2,2 miliarda forintów.
Zgodnie z planami rządu Orbana pałac Sándorów miał stać się znowu siedzibą premiera. Nowy premier Péter Medgyessy oświadczył jednak w 2002, że nie chce się tam wprowadzać.
Od 22 stycznia 2003 pałac Sándorów stał się rezydencją prezydenta Republiki Węgierskiej i jednocześnie siedzibą Urzędu Prezydenta Republiki "(Köztársasági Elnöki Hivatal (KEH))".

</doc>
<doc id="3671924" url="https://pl.wikipedia.org/wiki?curid=3671924" title="Siergiej Łosiew">
Siergiej Łosiew

Siergiej Andriejewicz Łosiew (ros. Сергей Андреевич Лосев, ur. 22 września 1927 w Jurinie w Maryjskiej ASRR, zm. 3 października 1988 w Moskwie) – radziecki dziennikarz i działacz partyjny.
Życiorys.
W 1950 ukończył Moskiewski Państwowy Instytut Stosunków Międzynarodowych, pracował w Agencji Telegraficznej ZSRR (TASS), był korespondentem i kierownikiem Oddziału TASS w USA i Izraelu, od 1953 należał do KPZR. Kierował główną redakcją informacji zagranicznej TASS, 1979 został dyrektorem generalny TASS, od 23 lutego 1981 do końca życia był członkiem Centralnej Komisji Rewizyjnej KPZR. Był zastępcą przewodniczącego Związku Dziennikarzy ZSRR. Pochowany na Cmentarzu Nowodziewiczym.

</doc>
<doc id="3671925" url="https://pl.wikipedia.org/wiki?curid=3671925" title="Hilton Molino Stucky Venice">
Hilton Molino Stucky Venice

Hilton Molino Stucky Venice – dawny młyn zbożowy w Wenecji, położony na wyspie Giudecca, nad Canale della Giudecca. Zbudowany pod koniec XIX wieku w stylu neogotyckim na zlecenie przedsiębiorcy Giovanniego Stucky’ego. Wzorem architektonicznym były neogotyckie budynki przemysłowe Północnej Europy, a zwłaszcza budynek browaru Gilde Brauerei w Hanowerze. Od 2007 roku należy do sieci hotelowej Hilton Worldwide. Na cały kompleks architektoniczny składa się 13 budynków, wśród których główny, Mulino Stucky jest jednym z najbardziej znanych zabytków architektury przemysłowej miasta Wenecji.
Historia.
XIX wiek.
W latach 1882–1883 Giovanni Stucky, szwajcarski przedsiębiorca, wybrał działkę na wyspie Giudecca pod budowę swojego pierwszego młyna. Na obszarze tym, położonym w rejonie pomiędzy Rio San Biagio, Canale della Giudecca i Rio Lavranieri, wcześniej znajdował się kościół i klasztor S. Biagio i Cataldo, zlikwidowany przez Napoleona w 1809 roku. Inicjatywa szwajcarskiego przedsiębiorcy była korzystna dla miasta, ponieważ z jednej strony służyła zaspokojeniu potrzeb ludności, a z drugiej – eliminowała trudności związane z transportem produktów z głębi lądu. Architektura pierwotnego młyna podporządkowana była jego funkcji. Jego wydajność produkcyjna wzrosła z początkowych 500 kwintali mąki dziennie do 800, a następnie 1000 kwintali. W związku z rosnącymi potrzebami zakład został rozbudowany. Na fundamentach byłego klasztoru San Biagio oraz na działce za pierwszym młynem zbudowano trzypiętrowy budynek magazynowy pod gotowe produkty oraz dwa domy dla pracowników. Obok powstał budynek maszynowni i warsztat. Pod koniec lat 80. w pobliżu głównego młyna został zbudowany drugi młyn o podobnych gabarytach, wychodzący na kanał Giudecca i tworzący z poprzednim czworobok. Zbudowany na planie prostokąta budynek składał się z sześciu pięter. W jego ścianach rozmieszczono w regularnych odstępach okna, które ozdobiono okładziną z wapienia z Istrii. Wnętrze młyna, typowe dla ówczesnej architektury przemysłowej, tworzyły wielkie pomieszczenia bez ścian działowych, sklepione drewnianymi belkami wspartymi na żeliwnych filarach. Po pożarze w 1895 roku postanowiono młyn przebudować.
W latach 1895–1897 Giovanni Stucky zlecił niemieckiemu architektowi Ernstowi Wullekopfowi z Hanoweru budowę silosów oraz narożnej wieży. Miejska komisja ds. dekoracji (Commissione all’Ornato) była początkowo przeciwna projektowi Wullekopfa; uznając jego walory artystyczne, argumentowała jednocześnie, iż swym charakterem nie pasuje on do stylu miejscowych budynków. Ostatecznie jednak architekt przeforsował swój projekt bez zmian. Do realizacji projektu wybrał materiały i elementy średniowiecznej architektury niemieckiej, takie jak terakota, sterczyny i wieżyczki nawiązujące do średniowiecznych katedr i ratuszy, tworząc budowlę będącą przykładem eklektyzmu architektonicznego. Kompleks Stucky’ego wrósł w pejzaż architektoniczny Wenecji, stając się przykładem północnego stylu neogotyckiego w architekturze Włoch, a zarazem jednym z najbardziej prestiżowych przykładów włoskiej architektury przemysłowej.
XX wiek.
W 1903 roku zbudowano fabrykę makaronu, przylegającą do młyna, a w 1907 roku – nowy silos. W 1909 roku Giovanni Stucky przeprowadził się do kupionego przez siebie i przebudowanego Palazzo Grassi. 15 maja 1910 roku został zamordowany na dworcu kolejowym w Wenecji przez jednego ze swoich byłych pracowników. Firmę przejął jego syn Giancarlo. Po jego śmierci w 1941 roku rodzina Stucky ostatecznie porzuciła swoje przedsiębiorstwo, które w 1955 roku zakończyło działalność produkcyjną.
W 1975 roku w ramach Biennale zorganizowano wystawę pod tytułem „Propozycje odnośnie Molino Stucky”, zapraszając na nią znanych artystów i architektów.
W 1980 roku na mocy uchwały Rady Miejskiej Wenecji podjęto renowację całego kompleksu z zamiarem przekształcenia go w hotel i centrum kultury. W 1988 roku Młyn Stucky’ego został uznany za zabytek. W 1992 roku podjęto decyzję o przebudowaniu go na hotel sieci Hilton. W 1995 roku należąca do przedsiębiorcy Francesco Caltagirone firma Acqua Pia Antica Marcia S.p.A. przedłożyła projekt, który zakładał przekształcenie budynku młyna w hotel, centrum konferencyjne i część mieszkalną z około 100 mieszkaniami.
XXI wiek.
15 kwietnia 2003 roku, podczas prac rekonstrukcyjnych spłonął w pożarze dawny spichlerz zbożowy, architektonicznie najciekawsza część kompleksu. Jego zewnętrzna ściana od strony Rio di San Biagio zawaliła się, wpadając do kanału. Budynek zrekonstruowano z zachowaniem rygorystycznych warunków dotyczących ochrony zabytków. 1 czerwca 2007 roku otwarto 5-gwiazdkowy hotel Hilton Molino Stucky Venice. Znajduje się w nim 379 pokoi, największe w mieście hotelowe centrum konferencyjne i zdrowotne, a także jedyny w Wenecji basen na dachu.
Architektura.
Molino Stucky składa się z 13 budynków rozmieszczonych na dziewięciu działkach i jest jednym z najwyższych budynków w mieście. Poddany starannej renowacji stanowi jeden z najbardziej znanych przykładów architektury przemysłowej miasta Wenecji. Dawny młyn zbożowy zachował swoje pierwotne elementy architektoniczne takie jak: potężne belki stropowe, spiczaste wieżyczki, wysokie, wąskie okna i przywróconą, zewnętrzną okładzinę z czerwonej cegły. Strop Penthouse Tower zdobi mozaika przedstawiająca Demeter, boginię plonów. Nad głównym wejściem do jednego z budynków znajduje się elegancki zegar, zaś w holu zachował się oryginalny dzwonek, oznajmiający koniec pracy.

</doc>
<doc id="3671927" url="https://pl.wikipedia.org/wiki?curid=3671927" title="Lemington">
Lemington

Lemington – dzielnica miasta Newcastle upon Tyne, w Anglii, w Tyne and Wear, w dystrykcie (unitary authority) Newcastle upon Tyne. Leży 7.8 km od centrum miasta Newcastle upon Tyne i 400.1 km od Londynu. W 2011 roku dzielnica liczyła 10 228 mieszkańców.

</doc>
<doc id="3671931" url="https://pl.wikipedia.org/wiki?curid=3671931" title="Károly Levitzky">
Károly Levitzky

Károly Levitzky (ur. 1 maja 1885 w Dorgoș, zm. 23 sierpnia 1978 w Budapeszcie) – węgierski wioślarz, medalista olimpijski z Londynu (1908).
Reprezentował Węgry podczas igrzysk olimpijskich dwukrotnie, po raz pierwszy w 1908 w Londynie podczas IV Letnich Igrzysk Olimpijskich. Wystartował tam tylko w jedynce, w której zdobył brązowy medal (w ćwierćfinale pokonał Gino Ciabattiego, w półfinale przegrał z Alexandrem McCullochem). Cztery lata później w Sztokholmie podczas V Letnich Igrzysk Olimpijskich wziął udział w jedynkach. Nie powtórzył jednak sukcesu z Londynu i odpadł w ćwierćfinale.

</doc>
<doc id="3671932" url="https://pl.wikipedia.org/wiki?curid=3671932" title="Marek Mikulski (koszykarz)">
Marek Mikulski (koszykarz)

 
Marek Mikulski (ur. 1952) – polski koszykarz występujący na pozycji środkowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671933" url="https://pl.wikipedia.org/wiki?curid=3671933" title="Jaskinia Wodna przy Pisanej">
Jaskinia Wodna przy Pisanej

Jaskinia Wodna przy Pisanej – jaskinia w Dolinie Kościeliskiej w Tatrach Zachodnich. Ma trzy otwory wejściowe znajdujące się przy wschodnim brzegu Potoku Kościeliskiego, kilkanaście metrów na południe od suchego, południowego otworu Jaskini Wodnej pod Pisaną, na wysokości 1028 m n.p.m. Jaskinia jest pozioma, a jej długość wynosi 20 metrów.
Opis jaskini.
Z trzech otworów wejściowych odchodzą wąskie korytarzyki wypełnione w dużej części wodą. Są ze sobą prawdopodobnie połączone. Największy z korytarzyków ma około 10 metrów. Odchodzi od niego boczny ciąg mający również około 10 metrów.
Przyroda.
Przez jaskinię przepływa część wody z Potoku Kościeliskiego. Nie ma w niej nacieków ani roślinności.
Historia odkryć.
Jaskinię odkrył i sporządził jej plan S. Wójcik z Zakopanego prawdopodobnie w latach pięćdziesiątych.

</doc>
<doc id="3671938" url="https://pl.wikipedia.org/wiki?curid=3671938" title="Newburn">
Newburn

Newburn – wieś w Anglii, w Tyne and Wear, w dystrykcie (unitary authority) Newcastle upon Tyne. Leży 8.2 km od miasta Newcastle upon Tyne i 401.5 km od Londynu. W 2011 miejscowość liczyła 9536 mieszkańców.

</doc>
<doc id="3671940" url="https://pl.wikipedia.org/wiki?curid=3671940" title="Charles Bugbee">
Charles Bugbee

Charles G. Bugbee (ur. 29 sierpnia 1887 w Stratford, zm. 18 października 1959 w Edgware) – brytyjski piłkarz wodny, dwukrotny mistrz olimpijski.
Na igrzyskach olimpijskich w 1912 w Sztokholmie zdobył złoty medal w piłce wodnej. Drużyna brytyjska obroniła tytuł 8 lat później w Antwerpii. Na igrzyskach olimpijskich w 1924 w Paryżu, reprezentacja Wielkiej Brytanii odpadła w I rundzie zajmując 10. miejsce.

</doc>
<doc id="3671941" url="https://pl.wikipedia.org/wiki?curid=3671941" title="Kościół Najświętszego Serca Jezusa w Rzymie">
Kościół Najświętszego Serca Jezusa w Rzymie



</doc>
<doc id="3671943" url="https://pl.wikipedia.org/wiki?curid=3671943" title="Anna Gruszecka">
Anna Gruszecka

Anna Zofia Gruszecka (ur. 10 października 1886 w Warszawie, zm. 1 sierpnia 1966) – polska lekarka psychiatra, docent kliniki psychiatrii i neurologii Uniwersytetu Poznańskiego, autorka prac naukowych.
Życiorys.
Urodziła się 10 października 1886 w Warszawie, w rodzinie Artura Gruszeckiego i Józefy z Certowiczów, jej starszą siostrą była Aniela Gruszecka. Uczęszczała do Gimnazjum św. Anny w Krakowie, maturę zdała 6 czerwca 1904. Następnie wstąpiła na wydział lekarski Uniwersytetu Jagiellońskiego i studiowała od semestru 1904/1905 do 1907/1908. Potem studiowała medycynę na Uniwersytecie w Zurychu i Uniwersytecie Wiedeńskim, gdzie w 1912 roku otrzymała tytuł doktora wszech nauk lekarskich. Studiowała także w Szkole Nauk Społecznych w Brukseli. Następnie praktykowała w klinice chorób wewnętrznych Adolfa Strümplla w Lipsku, klinice chorób dziecięcych Clemensa Pirqueta i klinice psychiatrycznej Juliusa Wagnera-Jauregga w Wiedniu oraz w pracowni psychologicznej kliniki psychiatrii Emila Kraepelina i w oddziale neurologicznym kliniki chorób wewnętrznych Friedricha Müllera w Monachium.
Podczas I wojny światowej, w latach 1914–1916, pracowała w szpitalach wojskowych na terenie Małopolski. W latach 1916–1918 była zatrudniona w klinice neurologicznej i psychiatrycznej Uniwersytetu Jagiellońskiego. Od 1919 do 1921 zastępczyni sekundariusza Szpitala św. Łazarza w Krakowie. Od 1922 do 1939 pracowała w klinice neurologii i psychiatrii Uniwersytetu Adama Mickiewicza w Poznaniu. W 1926 roku habilitowała się. Po śmierci Stefana Borowieckiego, od września 1937 do końca 1938 zastępowała kierownika kliniki.
Podczas II wojny światowej przez rok pracowała w szpitalu psychiatrycznym w Choroszczy, potem w Kielcach. Po wojnie z powrotem w klinice neurologii i psychiatrii UAM, w 1952 roku przeszła na emeryturę.
Była autorką prac naukowych w języku polskim i niemieckim. Zajmowała się m.in. diagnostyką płynu mózgowo-rdzeniowego w zaburzeniach psychicznych i neurologicznych.

</doc>
<doc id="3671944" url="https://pl.wikipedia.org/wiki?curid=3671944" title="Seto (grupa etniczna)">
Seto (grupa etniczna)



</doc>
<doc id="3671945" url="https://pl.wikipedia.org/wiki?curid=3671945" title="Kościół Jezusa Ukrzyżowanego w Poniewieżyku">
Kościół Jezusa Ukrzyżowanego w Poniewieżyku

Kościół Jezusa Ukrzyżowanego w Poniewieżyku – katolicki kościół w Poniewieżyku ("Panevėžiukas") (Litwa, rejon kowieński).
Kościół zbudowano w 1747, w stylu barokowym za pieniądze Szymona Surycia (ówczesnego kasztelana witebskiego). W pierwszej połowie XIX wieku miała miejsce przebudowa kościoła.
Kościół o nietypowym kształcie, bowiem zbudowany jest na planie trójkąta, z głównym ołtarzem w narożniku.
Po bokach fasady znajdują się dwie wieże. Między wieżami jest trójkątny szczyt. 
We wnętrzu znajdują się trzy ołtarze, w głównym rzeźbiony krucyfiks.
Dzwon kościelny pochodzi z 1639.
Przy kościele znajduje się cmentarz z nagrobkami lokalnych księży oraz okolicznych ziemian, a także budynek przytułku (z pierwszej połowy XIX wieku) i ogrodzenie z bramą z 1872.

</doc>
<doc id="3671947" url="https://pl.wikipedia.org/wiki?curid=3671947" title="Dzwonnica (jaskinia)">
Dzwonnica (jaskinia)

Dzwonnica – jaskinia, a właściwie schronisko, w Dolinie Kościeliskiej w Tatrach Zachodnich. Ma dwa otwory wejściowe znajdujące się w skałkach Zbójnickiej Turni, na wysokości 1225 metrów n.p.m. Jaskinia jest pozioma, a jej długość wynosi 20 metrów.
Opis jaskini.
Jaskinia jest tunelem, przebijającym na wylot jedną z turni. Oba otwory jaskini są półkoliste.
Przyroda.
Jaskinia stanowi prawdopodobnie stary, podziemny przepływ Potoku Kościeliskiego. 
Tunel jest suchy, występują w nim porosty.
Historia odkryć.
Jaskinia była znana od dawna. Pierwszy jej opis podał Jan Gwalbert Pawlikowski w 1887 roku.

</doc>
<doc id="3671948" url="https://pl.wikipedia.org/wiki?curid=3671948" title="Bogdan Lecyk">
Bogdan Lecyk

 
Bogdan Lecyk (ur. 1949) – polski koszykarz występujący na pozycjach rozgrywającego oraz rzucającego obrońcy, wielokrotny medalista mistrzostw Polski, reprezentant Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671951" url="https://pl.wikipedia.org/wiki?curid=3671951" title="William Peacock">
William Peacock

William "Bill" Peacock – brytyjski piłkarz wodny, mistrz olimpijski.
Na igrzyskach olimpijskich w 1920 w Antwerpii zdobył złoty medal w piłce wodnej. Był zawodnikiem rezerwowym reprezentacji Wielkiej Brytanii na igrzyskach w 1912 i 1924 roku.

</doc>
<doc id="3671953" url="https://pl.wikipedia.org/wiki?curid=3671953" title="Thrasorinae">
Thrasorinae

Thrasorinae – podrodzina błonkówek z nadrodziny galasówek i rodziny Figitidae.
Przedstawiciele podrodziny odznaczają obecnością wgłębienia dookoła torulusa. Przednie skrzydła mają zaokrąglone na wierzchołkach i pozbawione areoli. Nie mają bocznych żeberek na przedpleczu. Komórka radialna skrzydeł jest niezesklerotyzowana, nie tworzy pterostigmy. "Notauli" są co najmniej częściowo scalone. Na "mesoscutum" zwykle obecne poprzeczne żeberka. Odwłok ma zaokrąglony trzeci tergit. 
Thrasorinae są parazytoidami żerujących w galasach bleskotek i galasówek. Taki dobór ofiar jest pierwotnym w obrębie Figitidae i współcześnie rzadkim w tej rodzinie.
Podrodzina ta stanowi prawdopodobnie grupę bazalną dla wszystkich pozostały Figitidae, z wyjątkiem Parnipinae. Zalicza się do niej 5 rodzajów:
Galasówki te zasiedlają obie Ameryki i Australię.

</doc>
<doc id="3671954" url="https://pl.wikipedia.org/wiki?curid=3671954" title="Where the Hood At">
Where the Hood At



</doc>
<doc id="3671955" url="https://pl.wikipedia.org/wiki?curid=3671955" title="Brama Famagustiańska">
Brama Famagustiańska

Brama Famagustiańska (tur. "Mağusa Kapısı", dawn. wł. "Porta Giuliana" lub "Porta di Sotto") – jedna z trzech bram w obwarowaniach miejskich Nikozji z okresu weneckiego.
Opis.
Brama została zbudowana według planów weneckiego architekta Giulio Savorgnano pomiędzy 1567 a 1570 rokiem. Od jego imienia nazywana była "Porta Giuliana". 
Brama tworzy tunel w obwarowaniach miejskich, oświetlany poprzez okulus w środkowej części sklepienia. Wejście od strony miasta zdobi reprezentacyjna fasada z sześcioma herbami i masywnymi drewnianymi wrotami, natomiast wyjście na zewnątrz murów jest prostym portalem zwieńczonym łukiem. Po obydwu stronach przejścia znajdują się dwa pomieszczenia. 
Po gruntownej renowacji w 1981 roku brama służy jako centrum kulturalne; organizowane są tu wystawy, debaty i koncerty.

</doc>
<doc id="3671957" url="https://pl.wikipedia.org/wiki?curid=3671957" title="Eachwick">
Eachwick

Eachwick – przysiółek w Anglii, w Northumberland, w dystrykcie (unitary authority) Northumberland, w civil parish Stamfordham. Leży 43.3 km od miasta Alnwick, 15.3 km od miasta Newcastle upon Tyne i 408.5 km od Londynu. W 1951 roku civil parish liczyła 69 mieszkańców.

</doc>
<doc id="3671958" url="https://pl.wikipedia.org/wiki?curid=3671958" title="Pałac Dembińskich">
Pałac Dembińskich



</doc>
<doc id="3671961" url="https://pl.wikipedia.org/wiki?curid=3671961" title="Franciszek Ksawery Zboiński">
Franciszek Ksawery Zboiński

Franciszek Ksawery Zboiński herbu Ogończyk (ur. 12 sierpnia 1751, zm. 16 stycznia 1818 w Kikole) – senator-wojewoda Królestwa Kongresowego w 1816, senator-kasztelan Księstwa Warszawskiego w 1812, prezes Izby Głównej Obrachunkowej w 1811, szambelan Stanisława Augusta Poniatowskiego w 1776, kasztelan płocki w 1790, kasztelan raciąski w latach 1777-1790, podkomorzy płocki.
Od 1798 hrabia pruski. W 1791 roku odznaczony Orderem Orła Białego, w 1778 został kawalerem Orderu Świętego Stanisława.

</doc>
<doc id="3671963" url="https://pl.wikipedia.org/wiki?curid=3671963" title="Billy Dean">
Billy Dean

William Henry "Billy" Dean – brytyjski piłkarz wodny, mistrz olimpijski.
Na igrzyskach olimpijskich w 1920 w Sztokholmie zdobył złoty medal w piłce wodnej.

</doc>
<doc id="3671964" url="https://pl.wikipedia.org/wiki?curid=3671964" title="Milbourne (Northumberland)">
Milbourne (Northumberland)

Milbourne – wieś w Anglii, w Northumberland, w dystrykcie (unitary authority) Northumberland, w civil parish Ponteland. Leży 39.4 km od miasta Alnwick, 17.4 km od miasta Newcastle upon Tyne i 412.4 km od Londynu. W 1951 roku civil parish liczyła 70 mieszkańców.

</doc>
<doc id="3671966" url="https://pl.wikipedia.org/wiki?curid=3671966" title="Milbourne">
Milbourne



</doc>
<doc id="3671968" url="https://pl.wikipedia.org/wiki?curid=3671968" title="Kościół św. Rafała Kalinowskiego w Częstochowie">
Kościół św. Rafała Kalinowskiego w Częstochowie

Kościół św. Rafała Kalinowskiego w Częstochowie – kościół parafialny pod wezwaniem św. Rafała Kalinowskiego w Częstochowie, w dzielnicy Wrzosowiak. 
Historia.
Kamień węgielny pobłogosławił papież Jan Paweł II 15 sierpnia 1991 roku. Budowę rozpoczęto w 1999 roku. Budynek zaprojektowali Włodzimierz i Ziemowit Domagałowie. Pierwsze nabożeństwo odprawiono 24 grudnia 2000 roku. Kościół wyposażono w sprzęty liturgiczne rozmieszczone „w duchu” formacji neokatechumenalnej proponowanej przez architekta Maurizio Bergamo. Uroczystego poświęcenia świątyni dokonał 26 czerwca 2010 roku arcybiskup Stanisław Nowak. 

</doc>
<doc id="3671972" url="https://pl.wikipedia.org/wiki?curid=3671972" title="Józef Tomaszewski">
Józef Tomaszewski

 
Józef Tomaszewski (ur. 1957) – polski koszykarz występujący na pozycji skrzydłowego, dwukrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3671974" url="https://pl.wikipedia.org/wiki?curid=3671974" title="Herta Wiedermann">
Herta Wiedermann

Herta Wiedermann (ur. w 1923) – austriacka lekkoatletka, dyskobolka.
11 maja 1947 w Wiedniu ustanowiła rekord Austrii w rzucie dyskiem wynikiem 39,89 (poprawiony 13 dni później przez Friedę Tiltsch).

</doc>
<doc id="3671976" url="https://pl.wikipedia.org/wiki?curid=3671976" title="Oregon Ducks">
Oregon Ducks

Oregon Ducks – nazwa drużyn sportowych University of Oregon w Eugene, biorących udział w akademickich rozgrywkach w Pacific-12 Conference, organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 1 lipca 2015)"

</doc>
<doc id="3671979" url="https://pl.wikipedia.org/wiki?curid=3671979" title="Fenwick (Matfen)">
Fenwick (Matfen)

Fenwick – przysiółek w Anglii, w Northumberland, w dystrykcie (unitary authority) Northumberland, w civil parish Matfen. Leży 42.8 km od miasta Alnwick, 21 km od miasta Newcastle upon Tyne i 411.9 km od Londynu. W 1951 roku civil parish liczyła 44 mieszkańców.

</doc>
<doc id="3671980" url="https://pl.wikipedia.org/wiki?curid=3671980" title="Ernst Lührsen">
Ernst Lührsen

Ernst Lührsen – niemiecki pływak, uczestnik igrzysk olimpijskich w 1900 w Paryżu.
Członek zwycięskiej drużyny pływackiej na 200 m drużynowo.

</doc>
<doc id="3671983" url="https://pl.wikipedia.org/wiki?curid=3671983" title="Frieda Tiltsch">
Frieda Tiltsch

Frieda Tiltsch (ur. 21 lutego 1922, zm. 11 lipca 1994) – austriacka lekkoatletka, dyskobolka.
Dwukrotna olimpijka: podczas igrzysk w Londynie (1948) zajęła 9. miejsce, na igrzyskach w Helsinkach (1952) miała w finale tylko jedną ważną próbę i została sklasyfikowana na 18. pozycji.
Dwukrotna mistrzyni Austrii (1946 i 1950).
Trzykrotna rekordzistka kraju (39,60 w 1946; 40,95 w 1947 i 42,01 w 1948).

</doc>
<doc id="3671984" url="https://pl.wikipedia.org/wiki?curid=3671984" title="Ingoe">
Ingoe

Ingoe – przysiółek w Anglii, w Northumberland, w dystrykcie (unitary authority) Northumberland, w civil parish Matfen. Leży 42.6 km od miasta Alnwick, 23.8 km od miasta Newcastle upon Tyne i 413.9 km od Londynu. W 1951 roku civil parish liczyła 162 mieszkańców.

</doc>
<doc id="3671985" url="https://pl.wikipedia.org/wiki?curid=3671985" title="Błagoj Iwanow">
Błagoj Iwanow

Błagoj Iwanow (; ur. 9 października 1986 w Sandanskim) – bułgarski zawodnik mieszanych sztuk walki (MMA), sambista oraz judoka, mistrz świata w sambo bojowym z 2008. W latach 2015–2018 mistrz World Series of Fighting w wadze ciężkiej. Od 2018 roku zawodnik największej organizacji MMA na świecie – UFC.
Kariera w sambo.
W 2006 roku zdobył brąz na organizowanych w Sofii mistrzostwach świata sambo w kategorii ciężkiej. Dwa lata później w Petersburgu sięgnął po złoto – w półfinale pokonał wielokrotnego mistrza świata, Rosjanina Fiodora Jemieljanienkę, co było wielkim zaskoczeniem w środowisku sportowym.
Kariera MMA.
Bellator MMA.
Rok wcześniej w 2007 zadebiutował w mieszanych sztukach walki (MMA). 2 sierpnia 2009 pokonał Kazuyukiego Fujitę na gali WVR Sengoku. Na początku 2011 związał się z Bellator FC, gdzie wziął udział w turnieju wagi ciężkiej. W ćwierćfinale zwyciężył Zaka Jensena, lecz odniósł kontuzję i musiał się wycofać z dalszej rywalizacji. W grudniu 2011 pokonał byłego mistrza UFC, Ricco Rodrigueza.
26 lutego 2012 wczesnym rankiem Iwanow wraz z dwoma znajomymi wychodząc z jednego z sofijskich barów został napadnięty przez ośmioosobową grupę uzbrojonych w pałki i noże mężczyzn - jeden z nich w trakcie bójki dźgnął nożem Iwanowa w okolicę pachy. Iwanow w stanie krytycznym został odwieziony do szpitala gdzie okazało się, iż pchnięcie było na tyle głębokie, że uszkodziło serce sportowca. Na początku marca poinformowano, że stan Iwanowa po operacji jest stabilny. 29 maja został wypisany ze szpitala.
Do zawodowych startów powrócił 13 września 2013 pokonując przed czasem Mannego Lara na gali Bellator 99. W 2014 doszedł do finału turnieju wagi ciężkiej ulegając w nim Rosjaninowi Aleksandrowi Wołkowowi i notując pierwszą zawodową porażkę w MMA. 
WSoF.
W 2015 odszedł z Bellatora, by związać się z World Series of Fighting. 5 lipca pokonał Smealinho Ramę, zostając mistrzem WSOF w wadze ciężkiej. W latach 2015–2017 trzykrotnie bronił tytułu WSoF.
UFC.
W kwietniu 2018 podpisał kontrakt z Ultimate Fighting Championship, debiutując dla niej 14 lipca 2018 w walce z Juniorem dos Santosem, z którym ostatecznie przegrał jednogłośnie na punkty.
Na gali "UFC Fight Night: Lewis vs. Spivac", która odbyła się na początku lutego 2023 roku skrzyżował rękawice z klasyfikowanym na 10. pozycji rankingu wagi ciężkiej UFC, Polakiem, Marcinem Tyburą. Pojedynek potrwał pełen trzyrundowy dystans, podczas którego trzej sędziowie punktowali: 29-28, 29-28 i 30-27 na zwycięstwo Polaka.

</doc>
<doc id="3671986" url="https://pl.wikipedia.org/wiki?curid=3671986" title="Heugh">
Heugh

Heugh – przysiółek w Anglii, w Northumberland, w dystrykcie (unitary authority) Northumberland, w civil parish Stamfordham. Leży 42 km od miasta Alnwick, 18.9 km od miasta Newcastle upon Tyne i 411.4 km od Londynu. W 1951 roku civil parish liczyła 333 mieszkańców.

</doc>
<doc id="3671987" url="https://pl.wikipedia.org/wiki?curid=3671987" title="Romans sentymentalny (film 1976)">
Romans sentymentalny (film 1976)



</doc>
<doc id="3671990" url="https://pl.wikipedia.org/wiki?curid=3671990" title="Demonstration">
Demonstration

Demonstration – EP grupy Autolux z 2001 roku. Materiał na płycie został nagrany na ośmiośladowym magnetofonie w 2001 roku i wydany przez zespół nakładem własnym. Cztery z pięciu utworów znalazły się na wydanym w tym samym roku albumie "Future Perfect", jedynym utworem który nie znalazł się na debiutanckim LP zespołu był „Underorbit”.

</doc>
<doc id="3672002" url="https://pl.wikipedia.org/wiki?curid=3672002" title="Ryal">
Ryal

Ryal – wieś w Anglii, w Northumberland, w dystrykcie (unitary authority) Northumberland, w civil parish Matfen. Leży 43.3 km od miasta Alnwick, 25.7 km od miasta Newcastle upon Tyne i 414.5 km od Londynu. W 1951 roku civil parish liczyła 41 mieszkańców.

</doc>
<doc id="3672003" url="https://pl.wikipedia.org/wiki?curid=3672003" title="Brama Kireńska">
Brama Kireńska

Brama Kireńska (gr. "Πύλη της Κερύνειας", tur. "Girne Kapısı", dawn. wł. "Porta del Proveditore") – jedna z trzech bram w obwarowaniach miejskich Nikozji z okresu weneckiego.
Opis.
Brama została zbudowana w XVI wieku na północy miasta przez Wenecjan jako jedna z trzech bram w obwarowaniach miejskich Nikozji. Z okresu weneckiego zachowały się tablica umieszczona nad wejściem z informacjami o budowie oraz znak lwa świętego Marka. 
Przez wieki brama uległa zasadniczym zmianom. Po zajęciu Cypru przez Osmanów na bramie zamontowano kamienną tablicę z wersetami z Koranu chwalącymi Mahometa jako otwierającego bramy. Za panowania Osmanów brama została odrestaurowana i otrzymała dodatkowe pomieszczenie nakryte kopułą. 
W 1878 roku podczas zajmowania Cypru przez Wielką Brytanię przez tę bramę do Nikozji zostali wpuszczeni żołnierze brytyjscy. Brytyjczycy zburzyli części muru obronnego wokół bramy i wytyczyli drogi, by umożliwić transport samochodowy do i ze starego miasta. By upamiętnić to wydarzenie, na bramie wykuto rok budowy dróg – "1931" – oraz "GVRI" – imię ówcześnie panującego króla Wielkie Brytanii – "George V Rex et Imperator". 
Współcześnie brama jest wolno stojącym budynkiem przy Inönü Meydani i jest siedzibą informacji turystycznej w północnej części Nikozji na terenie Cypru Północnego.

</doc>
<doc id="3672005" url="https://pl.wikipedia.org/wiki?curid=3672005" title="Argya">
Argya

Argya – rodzaj ptaka z rodziny pekińczyków (Leiothrichidae).
Zasięg występowania.
Rodzaj obejmuje gatunki występujące w Azji i Afryce.
Morfologia.
Długość ciała 19–29 cm; masa ciała 30–92 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3672007" url="https://pl.wikipedia.org/wiki?curid=3672007" title="Sandviken (gmina Södertälje)">
Sandviken (gmina Södertälje)

Sandviken – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej ("landskap") Södermanland na obszarze nazywanym Enhörna, na północ od Södertälje nad jeziorem Melar.
W 2010 roku Sandviken liczyło 338 mieszkańców.

</doc>
<doc id="3672011" url="https://pl.wikipedia.org/wiki?curid=3672011" title="Witalij Czurkin">
Witalij Czurkin

Witalij Iwanowicz Czurkin (ros. Виталий Иванович Чуркин; ur. 21 lutego 1952 w Moskwie, zm. 20 lutego 2017 w Nowym Jorku) – radziecki i rosyjski dyplomata. Od 8 kwietnia 2006 roku był stałym przedstawicielem (ambasadorem) Rosji w ONZ i w Radzie Bezpieczeństwa ONZ.
Życiorys.
W radzieckiej dyplomacji pracował od 1974 roku. W latach 1980. pracował w ambasadzie ZSRR w USA. Był następnie w latach 1989–1990 rzecznikiem prasowym MSZ, a potem naczelnikiem departamentu zarządzania informacją MSZ ZSRR. W latach 1992–1994 był wiceszefem ministerstwa spraw zagranicznych Rosji.  Potem służył jako ambasador Rosji w Belgii, Kanadzie, a także przedstawiciel łącznikowy przy NATO oraz Unii Zachodnioeuropejskiej. W 2006 r. objął stanowisko stałego przedstawiciela Rosji przy ONZ.
Zmarł nagle 20 lutego 2017 r. w szpitalu w Nowym Jorku po zasłabnięciu w swym biurze.
Filmografia.
Jako nastolatek wystąpił w filmach:

</doc>
<doc id="3672012" url="https://pl.wikipedia.org/wiki?curid=3672012" title="Fenwick (Kyloe)">
Fenwick (Kyloe)

Fenwick – przysiółek w Anglii, w Northumberland, w dystrykcie (unitary authority) Northumberland. Leży 28.9 km od miasta Alnwick, 77.9 km od miasta Newcastle upon Tyne i 476.2 km od Londynu. W 1861 miejscowość liczyła 227 mieszkańców.

</doc>
<doc id="3672013" url="https://pl.wikipedia.org/wiki?curid=3672013" title="Andrzej Jezierski (koszykarz)">
Andrzej Jezierski (koszykarz)

Andrzej Jezierski (ur. 1938) – polski koszykarz występujący na pozycji rozgrywającego, wielokrotny medalista mistrzostw Polski.
12 maja 1964 wziął udział w meczu Gdańsk Wybrzeże (71:117) All-Stars USA. W składzie reprezentacji gwiazd znajdowali się zawodnicy NBA: Bob Pettit (Hawks), Tom Heinsohn (Celtics), Bill Russell (Celtics), Oscar Robertson (Royals), Jerry Lucas (Royals) 16, Tom Gola (Knicks), Bob Cousy, K.C. Jones (Celtics). W spotkaniu tym zanotował 4 punkty.
Osiągnięcia.
Na podstawie, o ile nie zaznaczono inaczej.

</doc>
<doc id="3672015" url="https://pl.wikipedia.org/wiki?curid=3672015" title="Flaga Astany">
Flaga Astany

Flaga Astany – jeden z symboli miejskich Astany, stolicy Kazachstanu.
Nowa flaga Astany została przyjęta wraz z herbem 5 czerwca 2008 roku na 16. sesji maslichatu Astany. Oba symbole zostały zaprojektowane przez prezydenta kraju, Nursułtana Nazarbajewa.
Symbolika.
Flaga ma w swojej centralnej części herb miasta, od którego odchodzą żółte promienie na niebieskim tle. Są to kolory flagi Kazachstanu. Jako przyczynę stworzenia nowego herbu uznano zmiany, jakie nastąpiły w kraju, wobec czego poprzedni herb nie odzwierciedlał zasad miasta. W godle znajduje się symbol miasta – wieża Bäjterek – a także szanyrak, element konstrukcyjny górnej części jurty znajdujący się także w godle państwowym. U dołu wieży znajduje się ornament stylizowany na mitycznego ptaka Samruka. Okrąg symbolizuje wieczność i doskonałość. Godło podzielone jest na dwa pierścienie. Zewnętrzny, czerwony pierścień oznacza Wielki Step i wiąże się z ogniem, który jest symbolem narodzin, wzrostu i rozwoju. Wewnętrzny, niebieski krąg zawiera symbole niepodległości Kazachstanu i wielkości Astany. Po zmianie nazwy miasta w 2019 r. zmieniono napis na fladze.
Flaga Astany w latach 1998–2008.
Flaga Astany z lat 1998–2008 przedstawia herb miasta z tych samych lat na niebieskim tle. Autorami herbu Astany obowiązującego w latach 1998–2008 są Dembaj Sałauatu i Amanżoł Czikanajew. Herb to okrąg z niebieskim tłem, w dolnej części znajduje się duża purpurowa twierdza. W centralnej części widoczny jest lew ze złotą koroną będący symbolem kazachskich chanów. W zewnętrznym pierścieniu widoczne są kłosy zboża, a w dolnej części napis „ASTANA” („АСТАНА”).

</doc>
<doc id="3672016" url="https://pl.wikipedia.org/wiki?curid=3672016" title="Miodrag Rakić">
Miodrag Rakić

Miodrag Rakić, cyr. Миодраг Ракић (ur. 31 stycznia 1975 w Belgradzie, zm. 13 maja 2014 tamże) – serbski polityk i urzędnik państwowy, szef sztabu prezydenta Borisa Tadicia, poseł do Zgromadzenia Narodowego.
Życiorys.
Ukończył szkołę średnią w Belgradzie, a następnie studia prawnicze na Uniwersytecie w Belgradzie. Od 1996 działał w Partii Demokratycznej, pełnił różne funkcje w jej strukturach, a w 2012 został wybrany na wiceprzewodniczącego tego ugrupowania. W latach 2003–2004 był doradcą ministra obrony Serbii i Czarnogóry. Następnie przez osiem lat sprawował urząd szefa sztabu prezydenta Borisa Tadicia. Jest określany jako osoba, która odegrała kluczową rolę w doprowadzeniu do ujęcia generała Ratka Mladicia.
W 2014 dołączył do tworzonej przez Borisa Tadicia Nowej Partii Demokratycznej. W wyborach w tym samym roku otwierał listę wyborczą tego ugrupowania, uzyskując mandat posła do Zgromadzenia Narodowego. Zmarł kilka miesięcy później w wyniku choroby nowotworowej.

</doc>
<doc id="3672017" url="https://pl.wikipedia.org/wiki?curid=3672017" title="Herb Astany">
Herb Astany

Herb Astany – jeden z symboli miejskich Astany, stolicy Kazachstanu.
Nowy herb Astany został przyjęty wraz z flagą 5 czerwca 2008 roku na 16. sesji maslichatu Astany. Oba symbole zostały zaprojektowane przez prezydenta kraju, Nursułtana Nazarbajewa.
Symbolika.
W godle znajduje się symbol miasta – wieża Bäjterek – a także szanyrak, element konstrukcyjny górnej części jurty znajdujący się także w godle państwowym. U dołu wieży znajduje się ornament stylizowany na mitycznego ptaka Samruka. Okrąg symbolizuje wieczność i doskonałość. Godło podzielone jest na dwa pierścienie. Zewnętrzny, czerwony pierścień oznacza Wielki Step i wiąże się z ogniem, który jest symbolem narodzin, wzrostu i rozwoju. Wewnętrzny, niebieski krąg zawiera symbole niepodległości Kazachstanu i wielkości Astany. Jako przyczynę stworzenia nowego herbu uznano zmiany, jakie nastąpiły w kraju, wobec czego poprzedni herb nie odzwierciedlał zasad miasta.
Herb Akmolińska.
5 lipca 1878 roku przyjęto herb obwodu akmolińskiego. Nie był oficjalnym herbem miasta. Jest to zielona tarcza, na której znajduje się srebrny budynek z kopułą oraz dwoma wieżami po obu stronach. W górnej części znajduje się półksiężyc. Tarcza ozdobiona jest cesarską koroną u góry oraz złotymi liśćmi dębu dookoła.
Herb Celinogradu.
Godło Celinogradu to tarcza, na której dwie ręce trzymają ziarno. W górnej części znajduje się zapisany cyrylicą napis „CELINOGRAD” („ЦЕЛИНОГРАД”).
Herb Astany w latach 1998–2008.
Autorami herbu Astany obowiązującego w latach 1998–2008 są Dembaj Sałauatu i Amanżoł Czikanajew. Herb to okrąg z niebieskim tłem, w dolnej części znajduje się duża purpurowa twierdza. W centralnej części widoczny jest lew ze złotą koroną będący symbolem kazachskich chanów. W zewnętrznym pierścieniu widoczne są kłosy zboża, a w dolnej części napis „ASTANA” („АСТАНА”).

</doc>
<doc id="3672018" url="https://pl.wikipedia.org/wiki?curid=3672018" title="Westerhope">
Westerhope

Westerhope – dzielnica miasta Newcastle upon Tyne, w Anglii, w Tyne and Wear, w dystrykcie (unitary authority) Newcastle upon Tyne. Leży 6.4 km od centrum miasta Newcastle upon Tyne i 402.4 km od Londynu. W 2011 roku dzielnica liczyła 9196 mieszkańców.

</doc>
<doc id="3672019" url="https://pl.wikipedia.org/wiki?curid=3672019" title="OFK Igalo">
OFK Igalo



</doc>
<doc id="3672024" url="https://pl.wikipedia.org/wiki?curid=3672024" title="Pigdon">
Pigdon

Pigdon – przysiółek w Anglii, w Northumberland, w dystrykcie (unitary authority) Northumberland, w civil parish Meldon. Leży 25.9 km od miasta Alnwick, 25.6 km od miasta Newcastle upon Tyne i 423.7 km od Londynu. W 1951 roku civil parish liczyła 52 mieszkańców.
Etymologia.
Nazwa miejscowości na przestrzeni wieków:

</doc>
<doc id="3672025" url="https://pl.wikipedia.org/wiki?curid=3672025" title="Mistrzostwa Świata w Półmaratonie 2016">
Mistrzostwa Świata w Półmaratonie 2016

20. IAAF Mistrzostwa Świata w Półmaratonie (ang. "IAAF/Cardiff University World Half Marathon Championships Cardiff 2016") – zawody lekkoatletyczne, które odbyły się 26 marca 2016 w Cardiff.

</doc>
<doc id="3672027" url="https://pl.wikipedia.org/wiki?curid=3672027" title="„Z” no chikai">
„Z” no chikai

 – piętnasty singel japońskiego zespołu Momoiro Clover Z, wydany w Japonii przez Evil Line Records 29 kwietnia 2015 roku. Singel został wydany w trzech edycjach: edycji „Z” (CD) i edycji „F” (CD+Blu-ray).
Singel osiągnął 4 pozycję w rankingu Oricon i pozostał na liście przez 9 tygodni, sprzedał się w nakładzie egzemplarzy.
Tytułowy utwór został wykorzystywany jako piosenka przewodnia filmu "".

</doc>
<doc id="3672028" url="https://pl.wikipedia.org/wiki?curid=3672028" title="Ekeby (gmina Södertälje)">
Ekeby (gmina Södertälje)

Ekeby – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej ("landskap") Södermanland na obszarze nazywanym Enhörna, na północ od Södertälje.
W 2010 roku Ekeby liczyło 1018 mieszkańców.

</doc>
<doc id="3672029" url="https://pl.wikipedia.org/wiki?curid=3672029" title="Niezależni">
Niezależni

Niezależni: saga islandzkiej doliny (Sjálfstætt fólk) – powieść Halldóra Laxnessa wydana w latach 1934-35. Polskie tłumaczenie Marii Skibniewskej ukazało się w roku 1956. Książka reprezentuje nurt social realism, krytykuje materalizm, koszt ducha samodzielności dla związków par, kapitalizm. Tytuł jest ironiczny.
Fabuła.
Początek XX wieku. Biedni islandzcy farmerzy, dopiero w poprzednim pokoleniu uwolnieni od poddaństwa, radzą sobie z trudem w odizolowanych gospodarstwach wśród niegościnnego klimatu. Główny bohater to Guðbjartur Jónsson, zwany Bjarturem. Przez 18 lat pracował jako pasterz u bogatego urzędnika. Potem kupuje na raty własną farmę, uważaną za przeklętą. Niedawno poślubił Rósę, koleżankę z pracy, i postanawia, że będą żyli niezależnie. Rósa jest jednak nieszczęśliwa w trudnych warunkach, do tego jest w ciąży z synem ich wcześniejszego pracodawcy. Umiera przy porodzie, gdy akurat jest sama, córeczka przeżywa dzięki ciepłu psa.
12 lat później Bjartur ma inną żonę, trzech synów. Żyją biednie, nad farmą rzeczywiście ciąży jakieś fatum. W połowie powieści wybucha I wojna światowa, rosną ceny baraniny i wełny.
Bjartur jest też utalentowanym poetą, znającym ustną tradycję sag, świat elfów, duchów i demonów.

</doc>
<doc id="3672030" url="https://pl.wikipedia.org/wiki?curid=3672030" title="DePaul Blue Demons">
DePaul Blue Demons

DePaul Blue Demons – nazwa drużyn sportowych DePaul University w Chicago, biorących udział w akademickich rozgrywkach w Big East Conference, organizowanych przez National Collegiate Athletic Association. 

</doc>
<doc id="3672031" url="https://pl.wikipedia.org/wiki?curid=3672031" title="Shilvington">
Shilvington

Shilvington – przysiółek w Anglii, w Northumberland, w dystrykcie (unitary authority) Northumberland, w civil parish Whalton. Leży 32.9 km od miasta Alnwick, 19.3 km od miasta Newcastle upon Tyne i 417 km od Londynu. W 1951 roku civil parish liczyła 31 mieszkańców.

</doc>
<doc id="3672032" url="https://pl.wikipedia.org/wiki?curid=3672032" title="Cynthia Jerotich Limo">
Cynthia Jerotich Limo

Cynthia Jerotich Limo (ur. 18 grudnia 1989) – kenijska lekkoatletka specjalizująca się w biegach długodystansowych.
Dwukrotna medalistka mistrzostw świata w półmaratonie (Cardiff 2016. 
Rekordy życiowe: półmaraton – 1:06:04 (12 lutego 2016, Ras al-Chajma). 

</doc>
<doc id="3672033" url="https://pl.wikipedia.org/wiki?curid=3672033" title="Cerkiew Narodzenia św. Jana Chrzciciela w Moskwie (Sokolniki)">
Cerkiew Narodzenia św. Jana Chrzciciela w Moskwie (Sokolniki)

Cerkiew Narodzenia św. Jana Chrzciciela – prawosławna cerkiew w Moskwie, w rejonie Sokolniki (wschodni okręg administracyjny), w dekanacie Zmartwychwstania Pańskiego eparchii moskiewskiej Rosyjskiego Kościoła Prawosławnego.
Historia.
W XIX w. na terenie Sokolnik zaczęły powstawać liczne fabryki, następnie również szpitale i placówki, w których udzielano pomocy materialnej najuboższym. W końcu stulecia władze Moskwy urządziły w dzielnicy jeden z oddziałów Moskiewskiego Domu Pracy – placówki, w której ubodzy mogli znaleźć zatrudnienie, otrzymywali także zakwaterowanie i posiłki. W 1914 podjęto decyzję o urządzeniu w kompleksie domu również cerkwi przeznaczonej dla żyjących przy nim osób. Całość sfinansowała wdowa po fabrykancie Olga Titowa, która przekazała na ten cel 100 tys. rubli. Na polecenie fundatorki cerkwi nadano wezwanie związane z patronem jej zmarłego męża – św. Janem Chrzcicielem – a dolnemu ołtarzowi świątyni – imię św. Mateusza, patrona zmarłego syna Titowów. Położenie kamienia węgielnego pod cerkiew miało miejsce w 1915, zaś wyświęcenie obu ołtarzy – w 1917; główny ołtarz konsekrowano 15 stycznia (ceremonii przewodniczył biskup sierpuchowski Arseniusz), a dolny – 10 czerwca tego roku. Budowla przeznaczona jest dla równoczesnego udziału w nabożeństwie 800 wiernych.
Cerkiew pozostawała czynna do 1923, gdy władze radzieckie zdecydowały o jej zamknięciu. Ikonostas i chorągwie procesyjne ze świątyni przekazano cerkwi Wprowadzenia Matki Bożej do Świątyni w Moskwie, natomiast cenne naczynia liturgiczne zostały zarekwirowane. Zniszczono również kopułę cerkiewną i freski nad wejściem do budynku. Od lat 50. XX wieku w zabudowaniach Domu Pracy oraz połączonego z nim domu dziecka znajdowały się zakłady elektromechaniczne nr 1. Zaadaptowana na cele przemysłowe i nigdy nieremontowana cerkiew po czterech dziesięcioleciach była w skrajnie złym stanie technicznym. 
W 1998 budynek cerkwi zwrócono Rosyjskiemu Kościołowi Prawosławnemu, który nadał reaktywowanej świątyni status patriarszego metochionu, natychmiast również przystąpiono do prac remontowych. Pierwsze nabożeństwa w obiekcie odbyły się w 2002, zaś w 2003 budynek został ponownie poświęcony. W tym samym roku do budynku wstawiono nowy, tymczasowy ikonostas, a także odbudowano zniszczoną w 1923 kopułę. Trwają prace nad rekonstrukcją dawnego ikonostasu i remontem dolnej cerkwi św. Mateusza.
Architektura.
Cerkiew reprezentuje styl bizantyjsko-rosyjski i jest dominantą kompleksu budynków Domu Pracy. Z zewnątrz zdobiony jest ornamentami nawiązującymi do architektury bizantyjskiej oraz do cerkwi regionu pskowskiego. Budowla jest jednokopułowa.
Ikonostas w cerkwi wykonał Piotr Sizow, natomiast wstawione do niego ikony zostały napisane w stylu stroganowskim przez ikonografa Safonowa.

</doc>
<doc id="3672040" url="https://pl.wikipedia.org/wiki?curid=3672040" title="Radomir Nikolić">
Radomir Nikolić

Radomir Nikolić, cyr. Радомир Николић (ur. 2 lutego 1976 w Kragujevacu) – serbski polityk i menedżer, poseł do Zgromadzenia Narodowego, burmistrz Kragujevaca. Syn Tomislava Nikolicia.
Życiorys.
Ukończył szkołę podstawową i średnią w rodzinnej miejscowości, następnie studia menedżerskie na Uniwersytecie w Belgradzie. Pracował w bankowości i koncernie gazowym Srbijagas.
W 2008 dołączył do Serbskiej Partii Postępowej, którą założył jego ojciec. Od 2010 do 2012 kierował miejskimi strukturami SNS. W 2012 otwierał wyborczą listę tej partii w wyborach samorządowych. Gdy w tym samym roku Tomislav Nikolić wygrał wybory prezydenckie, Radomir Nikolić został wiceprzewodniczącym SNS, a następnie przewodniczącym jej komitetu wykonawczego. W wyborach w 2014 uzyskał mandat posła do Zgromadzenia Narodowego. W październiku tego samego roku został natomiast burmistrzem Kragujevaca.

</doc>
<doc id="3672043" url="https://pl.wikipedia.org/wiki?curid=3672043" title="Hanna Titimeć">
Hanna Titimeć



</doc>
<doc id="3672045" url="https://pl.wikipedia.org/wiki?curid=3672045" title="Aleksander Baranow">
Aleksander Baranow



</doc>
<doc id="3672046" url="https://pl.wikipedia.org/wiki?curid=3672046" title="Canadian Rugby Championship 2016">
Canadian Rugby Championship 2016

Canadian Rugby Championship 2016 – ósma edycja najwyższej klasy rozgrywkowej w męskim rugby union w Kanadzie. Zawody odbywały się w dniach 4 czerwca–24 lipca 2016 roku.
Informacje ogólne.
Każda z drużyn – Ontario Blues, Prairie Wolf Pack, Atlantic Rock i BC Bears – rozgrywała dwumecze z zespołem z własnej dywizji i po jednym spotkaniu z drużynami z drugiej dywizji. Za zwycięstwo, remis i porażkę przysługiwało odpowiednio cztery, dwa i zero punktów, punkt bonusowy można było otrzymać za zdobycie przynajmniej czterech przyłożeń lub też za przegraną nie więcej niż siedmioma punktami.
Przed ostatnią kolejką szanse na końcowy triumf miały trzy zespoły, jednak dzięki bonusowemu zwycięstwu tytuł po roku przerwy odzyskali zawodnicy Ontario Blues. Najwięcej punktów w zawodach zdobył Brock Staller, zaś w klasyfikacji przyłożeń zwyciężył z trzema Kainoa Lloyd.

</doc>
<doc id="3672047" url="https://pl.wikipedia.org/wiki?curid=3672047" title="Potoki tatrzańskie">
Potoki tatrzańskie

Potoki tatrzańskie – potoki i drobniejsze cieki w obrębie Tatr.
Zlewiska.
Potoki tatrzańskie znajdują się w zlewiskach dwóch mórz: Morza Bałtyckiego i Morza Czarnego. Zlewiska te oddziela Wielki Europejski Dział Wodny, który w obrębie Tatr biegnie od Szczyrbskiego Jeziora granią Soliska, główną granią odnogi Krywania do Cubryny, stąd na zachód granią główną Tatr aż po szczyt Wołowca w Tatrach Zachodnich i od niego na północ północną granią Wołowca. Działem tym, począwszy od Cubryny po Wołowiec i dalej północną granią Wołowca, biegnie również granica polsko-słowacka.
Główne potoki w zlewisku Morza Bałtyckiego:
Główne potoki w zlewisku Morza Czarnego:
Wszystkie potoki na terenie polskich Tatr znajdują się w zlewisku Bałtyku, jedynie zachodnia część polany Molkówka jest położona w zlewisku Morza Czarnego. Wśród potoków w słowackich Tatrach część znajduje się w zlewisku Bałtyku, część w zlewisku Morza Czarnego.
Sieć rzeczna.
Potoki tatrzańskie zaczynają się od podziemnych wypływów typu wycieki, wysięki, źródła oraz młaki, niektóre wypływają z jezior. W czasie swojego biegu potoki zasilane są bocznymi dopływami powierzchniowymi, ale również wypływami podziemnymi, których liczba w Tatrach jest ogromna. W polskiej tylko części Tatr Wysokich naliczono 788 źródeł. Temperatura ich wody waha się 0,7 do 11 °C, najczęściej od 4 do 8 °C. Łączna długość stałych cieków w polskiej części Tatr wynosi około 175 km, w Tatrach Słowackich jest pięciokrotnie większa. Istnieją też cieki okresowe, ich łączna długość jest niewiele mniejsza. W Tatrach Polskich średnia gęstość stałych cieków wynosi 0,940 km/km2, okresowych 0,790 km/km2. Gęstość tej sieci jest w różnych miejscach Tatr nierównomierna i zależy od budowy geologicznej. W obszarach zbudowanych ze skał krystalicznych przeważa sieć cieków stałych, na obszarach zbudowanych ze skał węglanowych, gdzie występują zjawiska krasowe, przeważa sieć cieków okresowych. Z tego też powodu w Tatrach Polskich procentowo więcej jest cieków okresowych niż w Tatrach Słowackich, gdyż w większym stopniu zbudowane są ze skał węglanowych.
Potoki mają zazwyczaj prostolinijny przebieg i niewielką długość. Tylko nieliczne osiągają długość ponad 10 km, przy czym wszystkie najdłuższe mają ujście poza Tatrami. Należą do nich: Siwa Woda (dolny bieg Chochołowskiego Potoku), Kirowa Woda (dolny bieg Kościeliskiego Potoku), Sucha Woda Gąsienicowa, Białka, Jaworowy Potok, Beliansky potok (dopływ Popradu), Zimna Woda (dopływ Popradu), Cicha Woda Liptowska, Jałowiecki Potok, Zimna Woda Orawska.
Koryta głównych potoków mają szerokość od kilku do kilkunastu metrów i zazwyczaj wyżłobione są w materiale akumulacyjnym powstałym w wyniku procesów glacjalnych, fluwioglacjalnych lub fluwialnych. Boczne potoki mają koryto wąskie i często wyrzeźbione w litej skale.
Przepływ wód.
Potoki mają duży spadek – np. Waksmundzki Potok ma spadek 17,5%, Biały Potok 18,7%, Roztoka 11%, Kościeliski Potok 4,06%, Chochołowski Potok 6,47%. W potokach bocznych spadek jest większy i dochodzi do 40%. Duży spadek potoków powoduje, że woda płynie w nich z dużą szybkością, dochodzącą do 2 m/s. Szybkość ta wzrasta w czasie wezbrań wód i osiąga największe wartości w miejscach zwężeń dolin zwanych bramami. Ilość przepływającej wody zależy od opadów, roztopów oraz ilości wód podziemnych w zlewni danego potoku. W dużych potokach wynosi 1-1,5 m3/s. Po gwałtownych opadach lub silnych roztopach ilość ta wzrasta kilkunasto- lub nawet kilkudziesięciokrotnie.
Przepływ w potokach głównych na ogół jest wyrównany. Tylko w nielicznych przypadkach występują na nich progi skalne z wodospadami (np. Wodospady Zimnej Wody). W potokach bocznych często natomiast występują załamania przepływu na progach albo w miejscach, gdzie potok wypływa na obszary o innym spadku. Na progach powstają dość liczne wodospady, a pod nimi kotły eworsyjne i baniory. W miejscach, gdzie skalne koryto potoku ulega znacznemu zwężeniu, powstają bystrza. W dolnym biegu potoków głównych wypływających na tereny równinne obserwuje się zjawisko dziczenia, polegające na tym, że potok rozdziela się na kilka koryt i często następuje przerzucanie nurtu między nimi. Takie zjawisko obserwujemy np. w dolnym biegu Chochołowskiego Potoku.
Charakterystyczną cechą potoków tatrzańskich jest gubienie wody, polegające na tym, że na niektórych odcinkach ilość wody płynącej potokiem zmniejsza się lub nawet woda całkowicie zanika. Są tego 3 przyczyny:
Takie gubienie wód występuje np. w Kościeliskim Potoku na odcinku między Polaną Smytnią a Pisaną, na Chochołowskim Potoku poniżej Zawiesistej, w Białym Potoku na odcinku między reglami a ujściem. Liczne potoki tatrzańskie po wypłynięciu z Tatr tracą na ich przedpolu do 50% swojej wody w ogromnej ilości rumoszu skalnego wyniesionego z Tatr przez lodowce i potoki. Przykładem potoku, którego woda całkowicie ginie w ponorach, jest Sucha Woda Gąsienicowa. Dalsze drogi jej podziemnego przepływu nie do końca są poznane. Barwieniami udowodniono, że woda z górnego końca potoku poniżej Litworowego Stawu wypływa dopiero w odległym o 2750 m Goryczkowym Wywierzysku. Przypuszcza się, że woda z niższych części potoku wypływa także w Jaskini Kasprowej Niżniej i Wywierzysku Olczyskim.
Z drugiej strony w niektórych miejscach biegu potoków następuje duży wzrost ilości ich wód spowodowany wypływami wód podziemnych. Takie zjawiska mają miejsce zwłaszcza na obszarach krasowych. Przykładem jest znaczny wzrost ilości wody w Kościeliskim Potoku pod Skałą Pisaną spowodowany wypływem wód z Jaskini Wodnej pod Pisaną czy na Chochołowskim Potoku spowodowany dużą ilością wody wypływającą z Wywierzyska Chochołowskiego.
Potoki tatrzańskie zasilane są w dużym stopniu potężnymi zbiornikami wód podziemnych, dzięki czemu charakteryzują się małymi zmianami wodostanu. W ciągu roku wyróżnia się jedno lub dwa wezbrania wód spowodowane ulewnymi deszczami. Mają one miejsce na wiosnę lub w lecie. Najczęściej wezbrania te następują w lipcu i sierpniu. Najniższe poziomy wód występują w zimie, najczęściej w marcu. Tatry mają bardzo duży współczynnik odpływu wód. Z 1 km2 powierzchni w jednej sekundzie spływa średnio około 30 l wody, co odpowiada poziomowi opadów w wysokości 1000 mm rocznie. Jest to 70% sumy opadowej. Tak duży współczynnik spływu powierzchniowego jest skutkiem skalistego podłoża i dużego nachylenia stoków. Największy spływ powierzchniowy ma miejsce w czasie wiosennych roztopów, gdy ziemia jest zamarznięta i nie przepuszcza w głąb wody.
Wody tatrzańskich potoków są zimne i różnice ich temperatur w ciągu dnia i nocy są niewielkie: na przedpolu Tatr wynoszą 4-8 °C, w głębi Tatr są dużo niższe. W lecie wody ogrzewają się do 10 °C, w zimie następuje zlodzenie części wody w potokach, a woda przepływająca pod lodem ma temperaturę do +1 °C. Małe cieki zazwyczaj zamarzają do dna, na większych potokach lód tworzy się tylko przy brzegu, środek pozostaje niezamarznięty wskutek szybkiego przepływu wody. Pokrywa lodu osiąga zazwyczaj grubość 20-30 cm i przykryta jest pokrywą śnieżną.

</doc>
<doc id="3672048" url="https://pl.wikipedia.org/wiki?curid=3672048" title="Anna Płoticyna">
Anna Płoticyna



</doc>
<doc id="3672050" url="https://pl.wikipedia.org/wiki?curid=3672050" title="Hanna Ryżykowa">
Hanna Ryżykowa



</doc>
<doc id="3672052" url="https://pl.wikipedia.org/wiki?curid=3672052" title="Chatarrhaea">
Chatarrhaea



</doc>
<doc id="3672053" url="https://pl.wikipedia.org/wiki?curid=3672053" title="Aleksandr Danilin">
Aleksandr Danilin

Aleksandr Danilin (ros. "Александр Данилин", ur. 20 czerwca 1961 w Moskwie) – rosyjski łyżwiarz szybki reprezentujący Związek Radziecki.
W wieku 22 lat Danilin uczestniczył w Zimowych Igrzyskach Olimpijskich 1984 w Sarajewie. Brał wówczas udział w jednej konkurencji łyżwiarstwa szybkiego, biegu na 500 m, gdzie zajął 9. miejsce.

</doc>
<doc id="3672054" url="https://pl.wikipedia.org/wiki?curid=3672054" title="Kamil Szymuszowski">
Kamil Szymuszowski

Kamil Szymuszowski (ur. 25 października 1989 w Zgierzu) – polski zawodnik MMA walczący w wadze półśredniej (od 2010) oraz średniej (od 2012). Dawniej walczył także w wadze półciężkiej (2010-2012) oraz lekkiej (2017-2018). Były mistrz Gladiator Areny i PLMMA w wadze półśredniej.
Osiągnięcia.
Amatorskie MMA:
Zawodowe MMA:

</doc>
<doc id="3672055" url="https://pl.wikipedia.org/wiki?curid=3672055" title="Dudzia Dziura">
Dudzia Dziura

Dudzia Dziura – jaskinia w Dolinie Kościeliskiej w Tatrach Zachodnich. Wejście do niej znajduje się w Wąwozie Kraków, na stoku Żaru poniżej Wielkiej Turni, na wysokości 1201 metrów n.p.m. Długość jaskini wynosi 23 metry, a jej deniwelacja 6 metrów.
Opis jaskini.
Jaskinia zaczyna się dużą obszerną nyżą. Z niej odchodzi, za dwumetrowym prożkiem, ciasny i krótki korytarzyk. Prostopadle do niego, zaraz za wejściem, idzie do góry ciąg w kształcie rury. Po 9,5 metra kończy się namuliskiem.
Przyroda.
W jaskini jest niewiele nacieków. Są drobne nacieki grzybkowe i fragmenty polew naciekowych. 
W okolicach nyży rosną paprocie, mchy i glony. Są również grzyby. 
Historia odkryć.
Jaskinia była znana od dawna o czym świadczy wyryta w otworze data 1937. Dopiero jednak w 1966 roku pierwszą wzmiankę o niej zamieścił Z. Wójcik. W późniejszych latach nie była badana. 
Dokumentację jaskini sporządził 22 września 1978 roku R.M. Kardaś przy współpracy J. Bednarka, A. Burkackiej i A. Rygiera.

</doc>
<doc id="3672058" url="https://pl.wikipedia.org/wiki?curid=3672058" title="Irene Neumann">
Irene Neumann

Irene Neumann (ur. w 1894) – austriacka lekkoatletka, kulomiotka i dyskobolka.
Podczas mistrzostw Austrii w 1918 zwyciężyła w pchnięciu kulą (o wadze 5 kg) i rzucie dyskiem (o wadze 1,5 kg).

</doc>
<doc id="3672060" url="https://pl.wikipedia.org/wiki?curid=3672060" title="Grete Bidla">
Grete Bidla

Grete Bidla (ur. w 1897) – austriacka lekkoatletka, kulomiotka i dyskobolka.
Podczas mistrzostw Austrii w 1919 zwyciężyła w pchnięciu kulą (o wadze 5 kg) i rzucie dyskiem (o wadze 1,5 kg).

</doc>
<doc id="3672061" url="https://pl.wikipedia.org/wiki?curid=3672061" title="Krisztina Medveczky">
Krisztina Medveczky

Krisztina Medveczky (ur. 14 kwietnia 1958 w Budapeszcie) – węgierska gimnastyczka, medalistka igrzysk olimpijskich i mistrzostw świata.
Brała udział w dwóch igrzyskach (IO 72, IO 76), na pierwszych zdobyła brązowy medal w drużynie, cztery lata później była na czwartym miejscu. W wieloboju indywidualnym osiągnęła trzynaste miejsce (zarówno w Monachium jak i w Montrealu). Najwyższą indywidualną pozycję na igrzyskach wywalczyła w ćwiczeniach na równoważni w Monachium (dziewiąte miejsce). Była brązową medalistką mistrzostw świata w drużynie w 1974.
Po igrzyskach w Montrealu poznała swojego przyszłego męża zajmującego się chemią farmaceutyczną. Mają oni trzy córki: Adrienn, Alexandrę i Bettinę.

</doc>
<doc id="3672062" url="https://pl.wikipedia.org/wiki?curid=3672062" title="Tuna (gmina Södertälje)">
Tuna (gmina Södertälje)

Tuna – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej ("landskap") Södermanland na obszarze nazywanym Enhörna, na północny zachód od Södertälje.
Na obrzeżach Tuny znajduje się kościół Ytterenhörna.
W 2010 roku Tuna liczyła 232 mieszkańców.

</doc>
<doc id="3672064" url="https://pl.wikipedia.org/wiki?curid=3672064" title="Building the Machine">
Building the Machine

Building the Machine – ósmy album studyjny brytyjskiego muzyka Glenna Hughesa. Wydawnictwo ukazało się 25 września 2001 roku nakładem wytwórni muzycznej SPV GmbH/Steamhammer. W nagraniach, Hughesa wsparli m.in. gitarzysta JJ Marsh, perkusista Gary Ferguson oraz klawiszowiec Vince Di Cola. Gościnnie na płycie wystąpili m.in. wokalista Bobby Kimball, znany z występów w zespole Toto oraz były członek formacji The Cure - Lol Tolhurst.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3672065" url="https://pl.wikipedia.org/wiki?curid=3672065" title="Throphill">
Throphill

Throphill – przysiółek w Anglii, w Northumberland, w dystrykcie (unitary authority) Northumberland, w civil parish Meldon. Leży 29.2 km od miasta Alnwick, 23.7 km od miasta Newcastle upon Tyne i 421.4 km od Londynu. W 1951 roku civil parish liczyła 25 mieszkańców.

</doc>
<doc id="3672067" url="https://pl.wikipedia.org/wiki?curid=3672067" title="Ilona Békési">
Ilona Békési

Ilona Békési (ur. 11 grudnia 1953 w Budapeszcie) – węgierska gimnastyczka, medalistka igrzysk olimpijskich.
Brała udział w dwóch igrzyskach (IO 68, IO 72), na drugich zdobyła brązowy medal w drużynie, cztery lata wcześniej była na piątym miejscu. W wieloboju indywidualnym osiągnęła 38. miejsce w Meksyku i dziewiąte miejsce w Monachium. Najwyższą indywidualną pozycję na igrzyskach wywalczyła w ćwiczeniach na poręczy w Monachium (piąte miejsce).

</doc>
<doc id="3672070" url="https://pl.wikipedia.org/wiki?curid=3672070" title="Aleksiej Łukowiec">
Aleksiej Łukowiec

Aleksiej Iłłarionowicz Łukowiec (ros. Алексей Илларионович Луковец, ur. 1921, zm. 8 listopada 1977 w Moskwie) – radziecki dziennikarz i działacz partyjny.
Od 1940 należał do WKP(b), od 1944 pracował w prasie Mołdawskiej SRR, 1947-1968 był zatrudniony w gazecie "Prawda". W 1968 został zastępcą redaktora naczelnego, a 1970 redaktorem naczelnym pisma "Rabocze-kriestjanskij korriespondient", 1976-1977 był redaktorem naczelnym gazety "Sowietskaja Rossija". Pisał reportaże, również na tematy międzynarodowe. W 1967 zaocznie ukończył Wyższą Szkołę Partyjną przy KC KPZR, od 5 marca 1976 do końca życia był członkiem Centralnej Komisji Rewizyjnej KC KPZR. Został pochowany na Cmentarzu Nowodziewiczym.

</doc>
<doc id="3672071" url="https://pl.wikipedia.org/wiki?curid=3672071" title="Beijing Guo’an (zespół Superleague Formula)">
Beijing Guo’an (zespół Superleague Formula)

Beijing Guo’an – chiński zespół wyścigowy reprezentujący klub piłkarski o tej samej nazwie w wyścigach Superleague Formula, istniejący w latach 2008 i 2010. Zwycięzca serii z 2008 roku.

</doc>
<doc id="3672072" url="https://pl.wikipedia.org/wiki?curid=3672072" title="Harnham">
Harnham

Harnham – przysiółek w Anglii, w Northumberland, w dystrykcie (unitary authority) Northumberland, w civil parish Belsay. Leży 35.6 km od miasta Alnwick, 23.7 km od miasta Newcastle upon Tyne i 418.3 km od Londynu. W 1951 roku civil parish liczyła 38 mieszkańców.

</doc>
<doc id="3672073" url="https://pl.wikipedia.org/wiki?curid=3672073" title="Jaskinia Ciasna">
Jaskinia Ciasna

Jaskinia Ciasna – jaskinia w Dolinie Kościeliskiej w Tatrach Zachodnich. Wejście do niej znajduje się na zachodnim zboczu Wąwozu Kraków, w żlebie koło Kościoła, w pobliżu Jaskini Zakosistej, na wysokości 1269 metrów n.p.m. Długość jaskini wynosi 26 metrów, a jej deniwelacja 1,50 metra.
Opis jaskini.
Cała jaskinia to jeden ciąg, bez bocznych odgałęzień, kończący się namuliskiem. Ma kilkanaście metrów długości i raz idzie w górę a raz w dół. 
7 metrów od otworu jest mały prożek, a na końcu ciągu obejście z niewielką kałużą.
Niewielki otwór wejściowy do jaskini znajduje się w szerokiej niszy.
Przyroda.
W jaskini można znaleźć polewy i ładne nacieki grzybkowe (1 cm wysokości).
Roślinność przy otworze jest uboga. Występują głównie mchy.
Światło sięga do 7 metrów w głąb jaskini.
Historia odkryć.
Jaskinię odkrył Stefan Zwoliński 15 maja 1932 roku.

</doc>
<doc id="3672076" url="https://pl.wikipedia.org/wiki?curid=3672076" title="Peres Jechirchir">
Peres Jechirchir

Peres Jepchirchir (ur. 27 września 1993) – kenijska lekkoatletka specjalizująca się w biegach długodystansowych.
W 2016 zdobyła dwa złote medale mistrzostw świata w półmaratonie w Cardiff. Cztery lata później podczas mistrzostw w Gdyni zdobyła złoto i srebro.
W 2021 zwyciężyła w biegu maratońskim podczas igrzysk olimpijskich w Tokio.
Medalistka mistrzostw Kenii.

</doc>
<doc id="3672078" url="https://pl.wikipedia.org/wiki?curid=3672078" title="Peris Jechirchir">
Peris Jechirchir



</doc>
<doc id="3672080" url="https://pl.wikipedia.org/wiki?curid=3672080" title="Krakowska Piwnica">
Krakowska Piwnica

Krakowska Piwnica – jaskinia w Dolinie Kościeliskiej w Tatrach Zachodnich. Wejście do niej znajduje się na zachodnim zboczu Wąwozu Kraków, nad ostatnimi, trudnymi progami, na wysokości 1275 metrów n.p.m. Długość jaskini wynosi 22 metry, a jej deniwelacja 8,50 metra.
Opis jaskini.
Jaskinię stanowi szczelina do której można się dostać od otworu schodząc 1,5-metrowym prożkiem. W lewo idzie stromo w dół przez niewielki prożek i po kilku metrach dochodzi do zawaliska, natomiast w prawo jest pozioma i po paru metrach kończy się również zawaliskiem. W jej połowie znajduje się 2,5-metrowy kominek.
Przyroda.
Ściany jaskini są mokre. Rośnie w niej i dużo mchów, glonów i porostów.
Historia odkryć.
Jaskinia była znana od dawna znana. Jej opis i plan sporządził Kazimierz Kowalski w 1953 roku.

</doc>
<doc id="3672082" url="https://pl.wikipedia.org/wiki?curid=3672082" title="Hanna Hajdukowa">
Hanna Hajdukowa



</doc>
<doc id="3672085" url="https://pl.wikipedia.org/wiki?curid=3672085" title="Hanna Krawczenko">
Hanna Krawczenko



</doc>
<doc id="3672086" url="https://pl.wikipedia.org/wiki?curid=3672086" title="Owocnikowce">
Owocnikowce

Owocnikowce (Stenodermatinae) – podrodzina ssaków z rodziny liścionosowatych (Phyllostomidae).
Występowanie.
Podrodzina obejmuje gatunki występujące w Ameryce.
Systematyka.
Do podrodziny należą następujące plemiona:

</doc>
<doc id="3672087" url="https://pl.wikipedia.org/wiki?curid=3672087" title="Mónika Császár">
Mónika Császár

Mónika Császár (ur. 17 listopada 1954 w Budapeszcie) – węgierska gimnastyczka, medalistka igrzysk olimpijskich i mistrzostw świata.
Brała udział w igrzyskach olimpijskich w Monachium, gdzie zdobyła brązowy medal w drużynie. W wieloboju indywidualnym osiągnęła czternaste miejsce. Najwyższą indywidualną pozycję na igrzyskach wywalczyła w ćwiczeniach na równoważni, w których zajęła czwarte miejsce. Była brązową medalistką mistrzostw świata w drużynie w 1974.
Jej mężem jest András Balczó, utytułowany pięcioboista nowoczesny.

</doc>
<doc id="3672088" url="https://pl.wikipedia.org/wiki?curid=3672088" title="Mykoła Bałandin">
Mykoła Bałandin



</doc>
<doc id="3672089" url="https://pl.wikipedia.org/wiki?curid=3672089" title="Red Bull (przedsiębiorstwo)">
Red Bull (przedsiębiorstwo)

Red Bull GmbH – austriacka spółka zajmująca się produkcją oraz sprzedażą napoju energetycznego Red Bull. Przedsiębiorstwo sponsoruje różne imprezy sportowe oraz drużyny. Produkty pod marką Red Bull dostępne są w ponad 169 krajach, do tej pory sprzedano 60 miliardów puszek napoju. W roku 2015 sprzedaż wyniosła 5,9 miliarda puszek. Spółka zatrudnia 10 997 pracowników (dane na rok 2015). Siedziba Red Bull GmbH mieści się w Fuschl am See, w kraju związkowym Salzburg, w Austrii.
Historia.
Austriacki przedsiębiorca Dietrich Mateschitz i tajski biznesmen Chaleo Yoovidhya założyli spółkę Red Bull w 1984 roku. Pracując dla niemieckiej firmy Blendax (przejętej później przez Procter &amp; Gamble) Mateschitz wyjechał do Tajlandii w 1982 r. Tam poznał Chaleo, właściciela TC Pharmaceutical. Odkrył, że produkowany przez Chaleo w latach 70. napój energetyczny Krating Daeng pomógł mu przezwyciężyć dolegliwości związane ze zmianą strefy czasowej. Stwierdził, że napój ma duże szanse na sukces na rynku i we współpracy z Chaleo przeniósł produkt na rynek europejski. Zgodnie z umową obaj partnerzy zainwestowali po pół miliona dolarów i stworzyli spółkę Red Bull. Obecnie 49% udziałów w spółce posiada Mateschitz, kolejne 49% – Yoovidhya i jego syn Chalerm.
W latach 1984–1987 Red Bull zmodyfikował recepturę Krafting Daeng, aby dopasować napój do gustów Europejczyków. Napój został nasycony węglanami, przez co stał się mniej słodki. W 1987 r. został wprowadzony na rynek austriacki pod nazwą "Red Bull". Produkt odniósł ogromny sukces. Na początku lat 90. marka rozszerzyła swoją działalność na całą Europę, a w 1997 r. weszła także na rynek amerykański. W marcu 2012 r. Chaleo zmarł, a udziały odziedziczyły jego dzieci. Jego majątek osiągnął wartość 5 mld dolarów.
Produkty Red Bulla.
Spółka Red Bull oferuje różne rodzaje produktów, w tym "Sugarfree" (Red Bull Energy Drink bez dodatku cukru)", Simply Cola" oraz "Sabai Wine Spritzer "(związany z winiarnią "Thai Siam "w Tajlandii).
W 2010 r. przedsiębiorstwo wygrało długą batalię prawną z "The Bulldog", siecią Coffee shopów, w których można legalnie zakupić i skonsumować marihuanę. Bulldog został zobowiązany do zaprzestania sprzedaży i dystrybucji własnej marki napoju energetycznego.
Marketing.
Początkowo Red Bull rozdawał darmowe próbki studentom w ramach tzw. marketingu wirusowego. Metoda ta odniosła ogromny sukces i sprzedaż napoju gwałtownie wzrosła. Red Bull stał się sławny dzięki marketingowi nastawionemu na tzw. Yuppie (dosł. młodych wielkomiejskich przedstawicieli wolnego zawodu). Spółka prowadziła kampanie reklamowe w trakcie wydarzeń sportowych i rozrywkowych. Obecne hasło reklamowe „Red Bull Gives You Wings” (Red Bull doda Ci skrzydeł) oraz „No Red Bull, No Wings” odnoszą się bezpośrednio do pozornego pobudzenia wywołanego napojem.
Sponsoring w sporcie.
Po marketingu wirusowym Red Bull zajął się także sponsoringiem sportów ekstremalnych, takich jak cliff diving, BMX, narciarstwo, loty, kolarstwo górskie ("downhill" i "free-ride") oraz snowboard. W latach 90. zakupił sprzęt dla wioślarza Xeno Müllera, który w 1996 r. zdobył złoty medal olimpijski. Red Bull prowadzi również organizowany w Niemczech Red Bull Flugtag, zawody, w których trakcie uczestnicy zlatują z 10-metrowej rampy w wykonanych przez siebie latających maszynach prosto do basenu. Powstała również wersja wyścigów mydelniczek (Red Bull Soap Box Races), który ostatnio odbył się w Cincinnati. Red Bull organizuje Art of the Can, międzynarodowy konkurs, w ramach którego artyści tworzą dzieła z puszek Red Bulla. Red Bull BC One to indywidualne zawody w breakdance. Istnieją również zawody motocyklowe Erzberg Enduro, gdzie na metę dociera mniej niż 2% uczestników.
Sponsoring Red Bulla widoczny jest w licznych dyscyplinach sportowych, głównie wśród sportów motorowych. Spółka jest sponsorem drużyn w australijskim V8 Supercars, Deutsche Tourenwagen Masters, rajdzie Dakar (drużyny KAMAZ Master, VW Race Touareg, KTM Factory Motocross), MotoGP, British Superbike (Red Bull Honda i HM Plant Red Bull Honda), Rajdowych Mistrzostwach Świata (zespoły Citroena, Skody oraz Volkswagena), mistrzostwach World Touring Car (drużyna SEATa), w Champ Car (Neel Jani i PKV Racing), Formule D (Pontiac Rhysa Millena).
Drużyny sportowe Red Bulla.
Aby rozszerzyć swoją działalność w sporcie Red Bull zakupił i sygnuje marką drużyny sportowe.
Sporty motorowe.
W sportach motorowych do Red Bulla należą takie zespoły jak: Red Bull Racing (wcześniej Jaguar Racing) oraz Scuderia Toro Rosso (wcześniej Minardi). Scuderia Toro Rosso to włoski odpowiednik "Team Red Bull". Obie drużyny zdobywały zwycięstwa w Grand Prix. Red Bull Racing zwyciężył wśród konstruktorów w latach 2010, 2011, 2012 i 2013.
W 2006 r. Red Bull ogłosił, że będzie sponsorować zespół Red Bull Racing Team w NASCAR. Drużyna została zlikwidowana w grudniu 2011 roku, a jej aktywa nabyło BK Racing.
Piłka nożna.
Firma jest również bardzo aktywna w dyscyplinie piłki nożnej. 6 kwietnia 2005 r. Red Bull kupił austriacki klub SV Austria Salzburg i zmienił jego nazwę na Red Bull Salzburg.
W 2005 r. zakupił MetroStars, drużynę Major League Soccer reprezentującą Nowy Jork. Nową nazwą zostało Red Bull New York, ale drużyna występuje pod nazwą New York Red Bulls. Firma zapłaciła także za budowę nowego stadionu – Red Bull Arena, mecz otwarcia odbył się 20 marca 2010 r.
W 2007 r. Red Bull utworzył drużynę niższej ligi w São Paulo – Red Bull Brasil.
W czerwcu 2009 r. spółka nabyła klub V ligi niemieckiej SSV Markranstädt, z siedzibą w pobliżu Lipska. Klub zaczął grać w sezonie 2009–2010 jako RB Leipzig. Red Bull jako cel postawił sobie awans do Bundesligi w ciągu 10 lat.
Hokej na lodzie.
Spółka nabyła EC Salzburg, drużynę grającą w Austriackiej Lidze Hokejowej. W 2000 r. przemianowana została na Red Bull Salzburg.
Ponadto Red Bull zakupił klub DEL Club EHC Monachium. W 2012 r. stał się sponsorem tytularnym, a rok później przejął drużynę całkowicie.

</doc>
<doc id="3672091" url="https://pl.wikipedia.org/wiki?curid=3672091" title="Ksawery Watraszewski">
Ksawery Watraszewski

Ksawery (Xawery) Watraszewski, ps. Franciszek Habdank (ur. 6 grudnia 1853 w Warszawie, zm. 23 czerwca 1929 tamże) – polski lekarz dermatolog i wenerolog (syfilidolog), spirytysta.
Życiorys.
Urodził się w 1853. Był synem obywatela ziemskiego Marcelego Watraszewskiego (zm. 1902) i Teodory Marianny z Lemańskich (1833–1881).
Studiował medycynę na Uniwersytecie Dorpackim w latach 1872–1879. Od 1876 był asystentem kliniki chirurgicznej Ernsta von Bergmanna. Pełnił funkcję lekarza podczas wojny serbsko-tureckiej oraz wojny turecko-rosyjskiej (1877). W 1879 uzyskał stopień doktora w Dorpacie. Następnie wyjechał do Paryża i Wiednia, gdzie kształcił się w specjalizacji dermatologii oraz syfilidologii.
Po powrocie do Warszawy w 1881 został ordynatorem Szpitala Ujazdowskiego. Następnie był ordynatorem i od 1883 lekarzem naczelnym Szpitala Chorób Skórnych i Wenerycznych św. Łazarza w Warszawie. W szpitalu otworzył oddział chorób kobiecych, chorób płucnych oraz światłoleczniczy. Przyczynił się do ośmielenia ludności do wyjawienia schorzeń wenerologicznych.
Działał jako przewodniczący komitetu redakcyjnego czasopisma „Zagadnienia Metapsychiczne”. Pełnił funkcję prezesa Stowarzyszenia Filistrów Konwentu Polonia w Warszawie. Był także prezesem honorowym Polskiego Towarzystwa Metapsychicznego w Warszawie. Był członkiem komisji rewizyjnej Spółki Akcyjnej Towarzystwa Ubezpieczeń „Piast”.
2 maja 1923 został odznaczony Krzyżem Oficerskim Orderu Odrodzenia Polski. Był także kawalerem innych orderów.
Zmarł w nocy z 22 na 23 czerwca 1929 roku w Warszawie. Został pochowany na cmentarzu Powązkowskim w Warszawie (kwatera 21-5-24/25).

</doc>
<doc id="3672092" url="https://pl.wikipedia.org/wiki?curid=3672092" title="Martyn Ladow">
Martyn Ladow

Martyn Nikołajewicz Ladow (Mandelsztam) (ros. Мартын Николаевич Лядов (Мандельштам), ur. 24 sierpnia 1872 w Moskwie, zm. 6 stycznia 1947 tamże) – rewolucjonista Imperium Rosyjskiego, działacz komunistyczny, radziecki działacz partyjny.
Życiorys.
Urodzony w rodzinie żydowskiego kupca, 1890-1891 służył w rosyjskiej armii, od 1981 był związany z ruchem socjaldemokratycznym, 1893 należał do moskiewskiego "Związku Robotniczego". W 1895 został aresztowany, 1897 skazany na zesłanie do Wierchojańska w obwodzie jakuckim, 1898 wstąpił do nowo powstałej SDPRR. W 1903 wyemigrował, 1907-1911 studiował na Sorbonie, 1911 wrócił do Rosji, pracował w Baku i był tam sekretarzem redakcji gazety "Nieftianoje Dieło", od marca do maja 1917 był zastępcą przewodniczącego Rady Bakijskiej i redaktorem "Izwiestii Bakinskiego Sowieta". Po rozłamie w SDPRR w 1903 został bolszewikiem, jednak w 1909 przeszedł na stronę grupy "Wpieriod", z którą w 1911 zerwał. W latach 1917-1920 był mienszewikiem. Od sierpnia do 26 października 1917 był przewodniczącym Komitetu Wykonawczego Rady Bakijskiej, 1918 sekretarzem Rady Robotników Przemysłu Naftowego, 1918-1920 działał w Gruzji, 1920 został przyjęty do RKP(b) z zaliczeniem stażu partyjnego od 1893. Od 1920 był pomocnikiem przewodniczącego Głównego Zarządu Paliwowego Najwyższej Rady Gospodarki Narodowej RFSRR, potem do 1922 dyrektorem Centralnego Zarządu Przemysłu Naftowego Najwyższej Rady Gospodarki Narodowej RFSRR, później wykładał historię partii na Komunistycznym Uniwersytecie im. Swierdłowa, następnie był wykładowcą Kremlowskich Kursów Dowódczych i wykładowcą Komunistycznego Uniwersytetu Pracujących Wschodu. Od maja 1922 do 1923 był funkcjonariuszem partyjnym w Niżnym Nowogrodzie, 1923-1929 rektorem Akademii Komunistycznej im. Swierdłowa, a od 19 grudnia 1927 do 26 czerwca 1930 członkiem Centralnej Komisji Rewizyjnej WKP(b). W 1929 był przewodniczącym Gławnauki, 1929-1930 kierował Centralnym Archiwum Rewolucji Październikowej, 1932 przeszedł na emeryturę, mimo to później był redaktorem wydawnictwa "Staryj Bolszewik".

</doc>
<doc id="3672093" url="https://pl.wikipedia.org/wiki?curid=3672093" title="Walerij Czykyrynda">
Walerij Czykyrynda



</doc>
<doc id="3672095" url="https://pl.wikipedia.org/wiki?curid=3672095" title="Jana Dementiewa">
Jana Dementiewa



</doc>
<doc id="3672097" url="https://pl.wikipedia.org/wiki?curid=3672097" title="Franciszek Habdank">
Franciszek Habdank



</doc>
<doc id="3672098" url="https://pl.wikipedia.org/wiki?curid=3672098" title="Wałentyn Kleckoj">
Wałentyn Kleckoj



</doc>
<doc id="3672099" url="https://pl.wikipedia.org/wiki?curid=3672099" title="Márta Kelemen">
Márta Kelemen

Márta Kelemen (ur. 17 września 1954 w Budapeszcie) – węgierska gimnastyczka, medalistka igrzysk olimpijskich.
Brała udział w dwóch igrzyskach (IO 72, IO 76), na pierwszych zdobyła brązowy medal w drużynie, cztery lata później była na czwartym miejscu. W wieloboju indywidualnym osiągnęła 34. miejsce (zarówno w Monachium jak i w Montrealu). Najwyższą indywidualną pozycję na igrzyskach wywalczyła w ćwiczeniach na poręczy w Monachium (dziewiąte miejsce).

</doc>
<doc id="3672100" url="https://pl.wikipedia.org/wiki?curid=3672100" title="Jaskinia Zawaliskowa w Szerokiem">
Jaskinia Zawaliskowa w Szerokiem

Jaskinia Zawaliskowa w Szerokiem – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w południowym stoku kotła Zadnie Kamienne, w jego górnej części, powyżej Lodowej Baszty, w pobliżu Kamienistej Szczeliny i Jaskini Lodowej w Ciemniaku, na wysokościach 1840 i 1846 metrów n.p.m. Długość jaskini wynosi 23 metry, a jej deniwelacja 9 metrów.
Opis jaskini.
Jaskinią jest studnia do której prowadzą dwa otwory wejściowe. Górny stanowi początek studni, z dolnego wchodzi się do sali, która stanowi jej dno. Z sali tej:
Przyroda.
W jaskini brak jest nacieków. Roślinność nie była badana.
Historia odkryć.
Jaskinia była znana prawdopodobnie od dawna. Po raz pierwszy opisał ją Z. Wójcik w 1966 roku.

</doc>
<doc id="3672102" url="https://pl.wikipedia.org/wiki?curid=3672102" title="Thea Piwetz">
Thea Piwetz

Thea Piwetz (ur. 25 stycznia 1897) – austriacka lekkoatletka, kulomiotka.
W 1920, 1921 i 1922 triumfowała w mistrzostwach Austrii w pchnięciu kulą (o wadze 5 kg).

</doc>
<doc id="3672104" url="https://pl.wikipedia.org/wiki?curid=3672104" title="Longwitton">
Longwitton

Longwitton – przysiółek w Anglii, w Northumberland, w dystrykcie (unitary authority) Northumberland, w civil parish Netherwitton. Leży 28.1 km od miasta Alnwick, 29.6 km od miasta Newcastle upon Tyne i 426 km od Londynu. W 1951 roku civil parish liczyła 80 mieszkańców.

</doc>
<doc id="3672105" url="https://pl.wikipedia.org/wiki?curid=3672105" title="Zsuzsanna Nagy (gimnastyczka)">
Zsuzsanna Nagy (gimnastyczka)

Zsuzsanna Nagy (ur. 14 listopada 1951 w Budapeszcie) – węgierska gimnastyczka, medalistka igrzysk olimpijskich i mistrzostw świata.
Brała udział w igrzyskach olimpijskich w Monachium, gdzie zdobyła brązowy medal w drużynie. W wieloboju indywidualnym osiągnęła 41. miejsce. Najwyższą indywidualną pozycję na igrzyskach wywalczyła w ćwiczeniach na równoważni, w których zajęła 34. miejsce. Była brązową medalistką mistrzostw świata w drużynie w 1974.

</doc>
<doc id="3672106" url="https://pl.wikipedia.org/wiki?curid=3672106" title="Meeting Areva 2015">
Meeting Areva 2015

Meeting Areva 2015 – mityng lekkoatletyczny, który odbył się 4 lipca w podparyskim Saint-Denis. Zawody były ósmą odsłoną prestiżowej Diamentowej Ligi w sezonie 2015.

</doc>
<doc id="3672108" url="https://pl.wikipedia.org/wiki?curid=3672108" title="Serhij Smelik">
Serhij Smelik



</doc>
<doc id="3672109" url="https://pl.wikipedia.org/wiki?curid=3672109" title="Beijing Guoan (zespół Superleague Formula)">
Beijing Guoan (zespół Superleague Formula)



</doc>
<doc id="3672110" url="https://pl.wikipedia.org/wiki?curid=3672110" title="Štefan Uher">
Štefan Uher

Štefan Uher (ur. 4 lipca 1930, zm. 29 marca 1993) – słowacki reżyser filmowy, jeden z założycieli Czechosłowackiej Nowej Fali.
Życiorys.
W 1955 ukończył FAMU (Wydział Filmowy i Telewizyjny Akademii Sztuk Scenicznych) w Pradze. Wśród jego kolegów byli przyszli reżyserzy Martin Hollý i Peter Solan, który po ukończeniu studiów pracował w studio filmowym Koliba w Bratysławie.
Uher początkowo zajmował się filmami niższej kategorii. Pierwszym filmem pełnometrażowym, który wyreżyserował było "My z deviatej A" (1962), który opowiada historię 15-letnich uczniów. Jego drugim filmem było "Słońce w sieci "("Slnko v sieti").
Współpracując z tym samym scenarzystą Alfonzem Bednarem i operatorem kamery Stanislavem Szomolanyi (profesorem kinematografii Uniwersytety Sztuk Scenicznych) stworzył jeszcze dwa filmu: "Organ" (1964) i "Tri dcéry" (1967).
Muzykę ze "Słońca w sieci" stworzył kompozytor Mieczysław Zeljenka, który również pracował z Uherem przy "My z deviatej A", a następnie przy sześciu kolejnych filmach.
Ostatnim filmem duetu Uher-Szomolanyi jest "Pasła konie na betonie "("Pásla kone na betone", 1982). Film jest najpopularniejszą produkcją na Słowacji od 2000. Na 13. Moskiewskim Międzynarodowym Festiwalu Filmowym zdobył Srebrną Nagrodę.

</doc>
<doc id="3672112" url="https://pl.wikipedia.org/wiki?curid=3672112" title="DobreProgramy.pl">
DobreProgramy.pl



</doc>
<doc id="3672114" url="https://pl.wikipedia.org/wiki?curid=3672114" title="Butler Bulldogs">
Butler Bulldogs

Butler Bulldogs – nazwa drużyn sportowych Butler University w Indianapolis, biorących udział w akademickich rozgrywkach w Big East Conference oraz Pioneer Football League (futbol amerykański), organizowanych przez National Collegiate Athletic Association. 

</doc>
<doc id="3672115" url="https://pl.wikipedia.org/wiki?curid=3672115" title="Jaskinia Lodowa Krakowska">
Jaskinia Lodowa Krakowska

Jaskinia Lodowa Krakowska – jaskinia w Dolinie Kościeliskiej w Tatrach Zachodnich. Wejście do niej znajduje się na wschodnim zboczu górnej części Wąwozu Kraków, w stoku Mechów, poniżej jaskini Szczelina nad Lodową, a nad Szczeliną pod Lodową, na wysokości 1570 metrów n.p.m. Długość jaskini wynosi 25 metrów, a jej deniwelacja 6 metrów.
Opis jaskini.
Główny ciąg jaskini to 16-metrowy korytarzyk idący od otworu wejściowego do zawaliska. Odchodzą od niego dwa boczne, niewielkie ciągi. Pierwszy zaczyna się parę metrów od otworu i tworzy go 2-metrowa studzienka. Drugi odchodzi w górę z korytarzyka 10 metrów od otworu i kończy się szczelinami dochodzącymi do powierzchni.
Przyroda.
W jaskini cały rok zalega śnieg i lód. Roślinność nie występuje.
Historia odkryć.
Jaskinię odkryli latem 1961 roku B. Goch i T. Paluszkiewicz z Krakowa.

</doc>
<doc id="3672117" url="https://pl.wikipedia.org/wiki?curid=3672117" title="3. ceremonia wręczenia nagród British Academy Games Awards">
3. ceremonia wręczenia nagród British Academy Games Awards

3. ceremonia wręczenia nagród British Academy Gamdes Awards za rok 2005 i pierwszą połowę 2006 roku, zwana ze względu na sponsoring British Academy Video Games Awards in Association with N-Gage &amp; PC World, odbyła się we wtorek 5 października 2006 roku w The Roundhouse, w Londynie. Galę poprowadził brytyjski prezenter telewizyjny Vernon Kay. Gra Tom Clancy’s Ghost Recon Advanced Warfighter otrzymała nagrodę za najlepszą grę i najwięcej nominacji razem z LocoRoco – po 8.
Zwycięzcy i nominowani.
Zwycięskie gry zostały wyróżnione pogrubioną czcionką
Gamers' Award sponsored by Nokia N-Gage.
Gra roku została wyłoniona w głosowaniu publicznym przez czytelników "The Sun".

</doc>
<doc id="3672118" url="https://pl.wikipedia.org/wiki?curid=3672118" title="Pamela June Crook">
Pamela June Crook

Pamela June Crook (ur. 1945 w Cheltenham) – angielska malarka i rzeźbiarka.
Studiowała na Gloucestershire College of Art and Design. Jej prace prezentowane są m.in. w galeriach w Londynie, Nowym Jorku i Paryżu. Jej obraz został wykorzystany na okładce albumu King Crimson "".

</doc>
<doc id="3672119" url="https://pl.wikipedia.org/wiki?curid=3672119" title="Tottenham Hotspur (zespół Superleague Formula)">
Tottenham Hotspur (zespół Superleague Formula)

Tottenham Hotspur – brytyjski zespół wyścigowy reprezentujący klub piłkarski o tej samej nazwie w wyścigach Superleague Formula, istniejący w latach 2008–2010. Wicemistrz serii z 2009 i 2010 roku.

</doc>
<doc id="3672124" url="https://pl.wikipedia.org/wiki?curid=3672124" title="Friedl Raschka">
Friedl Raschka

Friedl Raschka (ur. w 1901) – austriacka lekkoatletka, skoczkini w dal.
Mistrzyni Austrii w skoku w dal (1925).

</doc>
<doc id="3672125" url="https://pl.wikipedia.org/wiki?curid=3672125" title="Anni Wallner">
Anni Wallner

Anni Wallner (ur. w 1898) – austriacka lekkoatletka, skoczkini w dal.
Mistrzyni Austrii w skoku w dal (1922).

</doc>
<doc id="3672126" url="https://pl.wikipedia.org/wiki?curid=3672126" title="Szczelina nad Lodową">
Szczelina nad Lodową

Szczelina nad Lodową – jaskinia w Dolinie Kościeliskiej w Tatrach Zachodnich. Wejście do niej znajduje się na wschodnim zboczu górnej części Wąwozu Kraków, w stoku Mechów, nad Jaskinią Lodową Krakowską i jaskinią Szczelina pod Lodową, na wysokości 1590 m n.p.m. Długość jaskini wynosi 29 metrów, a jej deniwelacja 8 metrów.
Opis jaskini.
Jaskinię ma charakter szczelinowy. Stanowi ją wąski ciąg, który prowadzi od niewielkiego otworu wejściowego do szczeliny zbyt ciasnej do przejścia. Po drodze, parę metrów za otworem, znajduje się 6-metrowa, szczelinowa studnia. Z jej dna wąski korytarzyk ciągnie się jeszcze 10 metrów.
Przyroda.
Prawie w całej jaskini jest widno. Z wyjątkiem okolic otworu nie ma w niej roślinności.
Historia odkryć.
Nie wiadomo od kiedy jaskinia jest znana. Pierwszy jej opis (do okolic studzienki) sporządzili 25 lipca 1977 roku M. Burkacki i P. Herzyk. W 1987 roku T. Żuławnik razem z M. Burkackim zbadali ją do końca.

</doc>
<doc id="3672127" url="https://pl.wikipedia.org/wiki?curid=3672127" title="Theta Aurigae">
Theta Aurigae

Theta Aurigae ("Mahasim", "θ Aur") – biała gwiazda typu widmowego A w gwiazdozbiorze Woźnicy. Znajduje się około 166 lat świetlnych od Ziemi.
Nazwa.
Gwiazda ta ma nazwę własną Mahasim, która wywodzi się od arabskiego , oznaczającego „nadgarstek” (Woźnicy). Tę samą nazwę stosowano dawniej też dla gwiazdy eta Aurigae, a podobna nazwa Maasym (o tym samym źródłosłowie) oznacza gwiazdę Lambda Herculis. Międzynarodowa Unia Astronomiczna w 2017 roku formalnie zatwierdziła użycie nazwy Mahasim dla określenia tej gwiazdy.
Charakterystyka.
Theta Aurigae jest białą gwiazdą ciągu głównego, należącą do typu widmowego A, trzecią co do jasności w gwiazdozbiorze Woźnicy. Jest to zmienna typu Alfa² Canum Venaticorum. Ma osobliwe widmo, związane z silnym polem magnetycznym gwiazdy. Pole to nie jest zorientowane zgodnie z osią obrotu, co uwidacznia się w trakcie obrotu gwiazdy, trwającego 3,61 dnia. Szczególnie silne linie spektralne krzemu (stąd oznaczenie pSi w typie gwiazdy), chromu i żelaza są związane z obszarami silnego pola magnetycznego na powierzchni gwiazdy, które są widoczne z Ziemi lub nie, w zależności od fazy obrotu.
Gwiazda ta ma towarzysza, żółtego karła typu G2 podobnego do Słońca, odległego o co najmniej 185 jednostek astronomicznych od głównego składnika. Gwiazdy okrążają wspólny środek masy co około 1200 lat.

</doc>
<doc id="3672128" url="https://pl.wikipedia.org/wiki?curid=3672128" title="Juan Núñez">
Juan Núñez

Juan Aguilera Núñez (ur. 13 września 1985 w Madrycie) – hiszpański piłkarz występujący na pozycji pomocnika w AD Alcorcón.

</doc>
<doc id="3672130" url="https://pl.wikipedia.org/wiki?curid=3672130" title="Dwór w Budziszowie Wielkim">
Dwór w Budziszowie Wielkim

Dwór w Budziszowie Wielkim – obiekt wybudowany w XV w., w miejscowości Budziszów Wielki.
Dwór położony we wsi w Polsce, w województwie dolnośląskim, w powiecie jaworskim, w gminie Wądroże Wielkie.
Opis.
Dwukondygnacyjny dwór zbudowany na wzniesieniu na planie litery "U" zwieńczony jest dachem czterospadowym z lukarnami. W XVI wieku dobudowano skrzydło centralne. W nim umieszczone jest główne wejście do dworu. W 1806 r. rozbudowano obiekt przez dodanie skrzydła wschodniego. W XIX w. drogę do dworu od północy obsadzono lipami i kasztanowcami.

</doc>
<doc id="3672136" url="https://pl.wikipedia.org/wiki?curid=3672136" title="Koło Klipsa">
Koło Klipsa

Koło Klipsa – grupa artystyczna działająca w latach 1983–1990 w Poznaniu, założona w listopadzie 1983 przez studentów Państwowej Wyższej Szkoły Sztuk Plastycznych w Poznaniu reprezentujących nurt nowej ekspresji. Należeli do niej: Leszek Knaflewski, Mariusz Kruk, Krzysztof Markowski i Wojciech Kujawski. Okazjonalnie z grupą współpracowali: Robert Moroń, Piotr Kurka, Piotr Postaremczak i Mariusz Młodzianowski.
Manifestacje artystyczne grupy zostały przez krytyków zaliczone do nurtu „rzeźby pomalarskiej” oraz „realizmu magicznego”. Praca polegała na realizowaniu wspólnych projektów wystaw przez wszystkich członków. Najpierw powstawał ogólny projekt. Później następował podział zadań. Każdy artysta zmuszony był samodzielnie pracować we wspólnej pracowni nad obiektami, które później musiały zostać dopasowane na wystawie. Pracę nad kolejnymi wystawami poprzedzało sporządzenie ogólnego projektu. Powstawał – wykonywany na ogół przez Knaflewskiego – rysunek-schemat: inwentaryzacja przestrzeni dla wystawy – punkt wyjścia dla dalszej pracy. Prace członków grupy nie były oddzielnie sygnowane, dzięki temu autorstwo poszczególnych dzieł do dzisiaj jest domniemane.
Historia.
Członkowie grupy poznali się na studiach i to dzięki dużej dozie wolności jaka panowała na uczelni mogli realizować własne plany artystyczne. Jej rolą miało być m.in. stworzenie środowiska intelektualnego. Miejscem wspólnej pracy była przeważnie Galeria Wielka 19 w Poznaniu. W 1986 r. Koło Klipsa opuścił Wojciech Kujawski, a w 1987 r. Mariusz Kruk. Ostatnia wspólna prezentacja grupy Koła Klipsa miała miejsce w 1990 roku w warszawskiej Zachęcie podczas wystawy "Galerie lat 80.". Leszek Knaflewski wraz z Krzysztofem Markowskim pozostali w grupie do chwili jej rozwiązania w 1990 roku.

</doc>
<doc id="3672138" url="https://pl.wikipedia.org/wiki?curid=3672138" title="René Román">
René Román

René Román Hinojo (ur. 15 grudnia 1983 w El Bosque) – hiszpański piłkarz występujący na pozycji bramkarza w Atlético Baleares.

</doc>
<doc id="3672139" url="https://pl.wikipedia.org/wiki?curid=3672139" title="P. J. Crook">
P. J. Crook



</doc>
<doc id="3672140" url="https://pl.wikipedia.org/wiki?curid=3672140" title="Beta Lupi">
Beta Lupi

Beta Lupi ("β Lup") – gwiazda w gwiazdozbiorze Wilka, będąca olbrzymem typu widmowego B. Znajduje się około 383 lata świetlne od Słońca.
Nazwa.
Gwiazda ta bywa określana nazwą Ke Kwan, która wywodzi się z języka chińskiego () i oznacza „oficera kawalerii”.
Charakterystyka.
Beta Lupi jest niebiesko-białą gwiazdą, drugą co do jasności w gwiazdozbiorze Wilka. Podobnie jak Alfa Lupi, należy do asocjacji OB, grupy jasnych gwiazd powstałych w zbliżonym czasie. Jest 13 600 razy jaśniejsza niż Słońce, dużą część promieniowania emituje w zakresie ultrafioletu. Ocenia się, że ma obecnie około 18 milionów lat, w przyszłości zamieni się w czerwonego nadolbrzyma i najprawdopodobniej wybuchnie jako supernowa. Jest to zmienna typu Beta Cephei, której główny okres zmienności to 5,57 godziny.

</doc>
<doc id="3672141" url="https://pl.wikipedia.org/wiki?curid=3672141" title="Giennadij Maslennikow">
Giennadij Maslennikow

Giennadij Władimirowicz Maslennikow (ros. Геннадий Владимирович Масленников, ur. 14 lipca 1929 w Moskwie, zm. 27 lutego 2001 tamże) – radziecki budowniczy, Bohater Pracy Socjalistycznej (1963).
Życiorys.
W październiku 1941 wraz z matką ewakuowany do Kirgistanu, pracował w kołchozie, po wojnie wrócił do Moskwy, gdzie pracował w fabryce m.in. jako formierz i tokarz. Uczył się w szkole młodzieży robotniczej, w lutym 1948 został skierowany do brygady murarzy w celu budowy domu przy ul. Gorkiego w Moskwie, później uczestniczył w budowie domów mieszkalnych i kulturalnych w Moskwie, 1949-1952 odbywał służbę w Armii Radzieckiej w Białoruskim Okręgu Wojskowym. Po powrocie z wojska został brygadzistą murarzy Trustu Mosstroja nr 3, w 1954 został delegatem na moskiewską miejską konferencję związków zawodowych robotników budownictwa komunalno-mieszkaniowego, później był członkiem KC i Prezydium KC Związków Zawodowych. Od 1955 należał do KPZR, 1956 powrócił z pracy na etacie związkowym do pracy jako brygadzista murarzy; w 1959 jego brygadzie murarskiej jako pierwszej w ZSRR nadano tytuł "Brygada Pracy Komunistycznej". Kierując brygadą murarską, wniósł wielki wkład w budownictwo mieszkaniowe w Moskwie. W latach 1968-1969 był zarządcą trustu "Mosstroj-1", 1969-1973 zastępcą szefa Zarządu Budownictwa Mieszkaniowego nr 3 Gławmosstroja, 1971 ukończył Wszechzwiązkowy Zaoczny Instytut Inżynieryjno-Budowlany, 1973-1976 był szefem Zarządu Montażowego nr 4 Kombinatu Budowy Domów nr 1 Gławmosstroja. W 1976 został skierowany do Kabulu jako główny specjalista kombinatu budowy domów (jedynego w Afganistanie), by organizował efektywną pracę, zapewnił nowoczesną produkcję i poziom technologiczny i pomógł w przygotowaniu wykwalifikowanych kadr. Po powrocie z Afganistanu brał udział w budowie hotelu "Oktiabrskij", 1981-1986 był zastępcą redaktora wydawnictwa KC Komsomołu "Mołodaja Gwardija" ds. budownictwa, 1986-1988 szefem Zarządu Gospodarki Mieszkaniowo-Komunalnej Gławmosstroja, gdzie pod jego kierunkiem pracowało 11 tysięcy robotników. W latach 1988-1990 był głównym inżynierem Ambasady ZSRR w Syrii, 1990-1992 pomocnikiem dyrektora generalnego systemu "Most", a 1992-1993 zastępcą dyrektora generalnego Międzynarodowego Wydawnictwa "Galaktyka". Od 8 kwietnia 1966 do 30 marca 1971 był członkiem Centralnej Komisji Rewizyjnej KPZR. Deputowany do Rady Najwyższej ZSRR 7 kadencji (1966-1970) i do Rady Miejskiej Moskwy. W 1998 został honorowym obywatelem Moskwy. Pochowany na Cmentarzu Trojekurowskim w Moskwie.
Odznaczenia i nagrody.
i inne.

</doc>
<doc id="3672143" url="https://pl.wikipedia.org/wiki?curid=3672143" title="Dwór w Drzymałowicach (1721)">
Dwór w Drzymałowicach (1721)

Dwór w Drzymałowicach – obiekt wybudowany w 1721 r., w miejscowości Drzymałowice.
Położenie.
Dwór położony we wsi w Polsce, w województwie dolnośląskim, w powiecie jaworskim, w gminie Mściwojów. 
Opis.
Zabytek jest częścią zespołu dworskiego, w skład którego wchodzi jeszcze oficyna mieszkalno-gospodarcza nr 7, z 1788 r. Obiekt zwieńczony jest dachem czterospadowym z lukarnami, pokrytym dachówką. Do dworu prowadzi ozdobny portal wejściowy z dwoma półkolumnami, które podtrzymują kartusz herbowy z datą 1721 i dwoma herbami: von Niemiz (po lewej) złączonymi koroną książęcą. Zabytek w wyniku pożaru spłonął w 1787 r. od uderzenia pioruna. Odbudowany i przebudowany na początku XX w.

</doc>
<doc id="3672144" url="https://pl.wikipedia.org/wiki?curid=3672144" title="Marian Czarnecki (koszykarz)">
Marian Czarnecki (koszykarz)

 
Marian Jerzy Czarnecki (ur. 22 maja 1954 we Wrocławiu, zm. 8 listopada 2020 w Będkowie) – polski koszykarz występujący na pozycji środkowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3672146" url="https://pl.wikipedia.org/wiki?curid=3672146" title="Nagima Jeskalijewa">
Nagima Jeskalijewa

Nagima Kabyłkyzy Jeskalijewa (kaz. Нағима Қабылқызы Есқалиева; ur. 3 lutego 1954 w Fabricznym na terenie dzisiejszego obwodu ałmackiego) – radziecka i kazachska piosenkarka, Ludowa Artystka Kazachstanu.
Życiorys.
Nagima Jeskalijewa urodziła się w miejscowości Fabricznyj w południowo-wschodnim Kazachstanie. Jej matka pracowała w kombinacie mięsno-mlecznym. Jeskalijewa jest najstarsza z rodzeństwa, ma trzy siostry i brata. W 1977 roku ukończyła Ałmacką Szkołę Muzyczną, a następnie została członkiem zespołu „Gülder” («Гүлдер»). Zyskała popularność w 1979 roku, gdy wygrała radziecki konkurs wokalny „Z piosenką przez życie” («С песней по жизни»). W 1979 roku został laureatką Wszechzwiązkowego Konkursu Artystów Estrady w Leningradzie. W 1984 roku zwyciężyła w konkursie Złoty Orfeusz organizowanym w Bułgarii. Była uczestniczką XII Światowego Festiwalu Młodzieży i Studentów w 1985 roku w Moskwie. W tym samym roku wzięła udział we Wszechzwiązkowym Festiwalu Muzycznym „Złota Jesień” («Золотая осень») w Taszkencie. Koncertowała w wielu państwach, m.in. w Algierii, Danii, Czechosłowacji, Kubie, Mongolii i NRD.
Była jurorką 3. i 4. edycji "SuperStar KZ". Jest jurorką programu "X Factor" od pierwszej serii.

</doc>
<doc id="3672148" url="https://pl.wikipedia.org/wiki?curid=3672148" title="Jaskinia Jagnięca">
Jaskinia Jagnięca

Jaskinia Jagnięca (Pod Gniazdem) – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się na wschodnim zboczu Wąwozu Kraków, w stoku opadającym spod Upłazkowej Turni, w wystającej z niego samodzielnej skałce, powyżej jaskini Arkada i Jaskini Skoruszowej, na wysokościach 1290 i 1291 metrów n.p.m. Długość jaskini wynosi 29 metrów, a jej deniwelacja 5,20 metrów.
Opis jaskini.
Głównym otworem jest 1,5-metrowej wysokości otwór górny. W prawo, nieco niżej jest boczny otwór. Jeszcze niżej znajduje się okrągły, dolny otworek jaskini Korytarzyk pod Jagnięcą.
Główny ciąg jaskini prowadzi od otworu obszernym korytarzem, który po około 5 metrach rozgałęzia się:
Od głównego ciągu zaraz za otworem można przez znajdujący się tam w ścianie zacisk dostać się do 1,5-metrowej studzienki i dalej do korytarzyka prowadzącego do bocznego otworu.
Częścią jaskini jest też boczny 5-metrowy korytarzyk, do którego wejść można przez szczelinę położoną obok otworu głównego.
Przyroda.
W jaskini można spotkać nacieki grzybkowe, polewy, a także nacieki o charakterze kulistych konkrecji.
Ściany są mokre.
Historia odkryć.
Dokładna data odkrycia jaskini nie jest znana. Było to prawdopodobnie w 1954 roku. Odkrywcy, grotołazi zakopiańscy, nadali jej nazwę Jaskinia Jagnięca. Pierwszą informację o jaskini opublikował Z. Wójcik w 1966 roku, który jednak podał inną nazwę – Pod Gniazdem.

</doc>
<doc id="3672153" url="https://pl.wikipedia.org/wiki?curid=3672153" title="Borovnice">
Borovnice



</doc>
<doc id="3672156" url="https://pl.wikipedia.org/wiki?curid=3672156" title="Order Cyryla i Metodego">
Order Cyryla i Metodego

Order Cyryla i Metodego () – odznaczenie państwowe nadawane w Ludowej Republice Bułgarii.
Order został ustanowiony 13 grudnia 1950 w nawiązaniu do Orderu Świętych Cyryla i Metodego, nazwany tak na cześć Cyryla i Metodego, twórców słowiańskiego alfabetu zwanego głagolicą. Nadawany był za wybitne osiągnięcia w dziedzinach nauki, edukacji i kultury obywatelom bułgarskim i obcokrajowcom. Zniesiony wraz z większością komunistycznych odznaczeń 21 marca 1991. W kolejności starszeństwa zajmował siódme miejsce poniżej Orderu 13 Wieków Bułgarii, a powyżej Orderu Jeźdźca z Madary.
Odznaka miała formę medalu wieszanego na jasnoniebieskiej wstążce orderowej składanej na sposób rosyjski w pięciokąt. Order dzielił się na trzy klasy:
Baretka odznaczenia była w kolorze wstążki.

</doc>
<doc id="3672158" url="https://pl.wikipedia.org/wiki?curid=3672158" title="Beata Poźniak Daniels">
Beata Poźniak Daniels



</doc>
<doc id="3672159" url="https://pl.wikipedia.org/wiki?curid=3672159" title="Beata Pozniak Daniels">
Beata Pozniak Daniels



</doc>
<doc id="3672160" url="https://pl.wikipedia.org/wiki?curid=3672160" title="Zdzisław Kossowski">
Zdzisław Kossowski

 
Zdzisław Kossowski (ur. 1946) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3672162" url="https://pl.wikipedia.org/wiki?curid=3672162" title="Dwór w Drzymałowicach (1752)">
Dwór w Drzymałowicach (1752)

Dwór w Drzymałowicach – obiekt wybudowany w XVIII w., w miejscowości Drzymałowice.
Położenie.
Dwór położony we wsi w Polsce, w województwie dolnośląskim, w powiecie jaworskim, w gminie Mściwojów.
Historia.
Obiekt zwieńczony jest dachem czterospadowym. Do dworu prowadzi ozdobny portal wejściowy z dwoma półkolumnami, których głowice wspierają archiwoltę o łuku koszowym. W niej znajduje się kartusz herbowym z dwoma herbami, jeden rodziny von Schellendorf (po prawej), które mieszkały tu w XVIII i XIX w. Nad nim medalion z inskrypcją, nad którym górują dwa herby, jeden rodziny von Niemitz (po lewej) złączone koroną. Zabytek przebudowany na początku XX w. jest częścią zespołu dworskiego, w skład którego wchodzi jeszcze barokowa kaplica - pawilon ogrodowy, obok dworu nr 12, z drugiej ćwierci XVIII w.

</doc>
<doc id="3672163" url="https://pl.wikipedia.org/wiki?curid=3672163" title="Eleora Hamming">
Eleora Hamming

Eleora Hamming (ur. 13 sierpnia 1999 w Vancouver) – kanadyjska skoczkini narciarska. Medalistka mistrzostw kraju.
Przebieg kariery.
W lutym 2016 w Whistler Hamming zdobyła złoty medal w konkursie indywidualnym na skoczni normalnej w ramach mistrzostw Kanady.
W lipcu 2015 zadebiutowała w oficjalnych zawodach międzynarodowych rozgrywanych przez Międzynarodową Federację Narciarską, zajmując 30. i 18. pozycję w konkursach FIS Cup w Villach (w pierwszym z tych konkursów została zdyskwalifikowana w drugiej serii). We wrześniu tego samego roku po raz pierwszy stanęła na starcie zawodów Letniego Pucharu Kontynentalnego – w Oslo najpierw została zdyskwalifikowana, a następnie, w drugim konkursie, uplasowała się na 10. miejscu.
W lutym 2016 zadebiutowała w Pucharze Świata podczas konkursów rozgrywanych w Ljubnie – w pierwszym starcie awansowała do konkursu głównego, w którym zajęła 39. miejsce, a w drugich zawodach odpadła w kwalifikacjach. W tym samym miesiącu zajęła także 32. pozycję podczas rywalizacji indywidualnej na mistrzostwach świata juniorów w Râșnovie.

</doc>
<doc id="3672165" url="https://pl.wikipedia.org/wiki?curid=3672165" title="Cornelis Evertsen">
Cornelis Evertsen



</doc>
<doc id="3672166" url="https://pl.wikipedia.org/wiki?curid=3672166" title="Beata Poźniak-Daniels">
Beata Poźniak-Daniels



</doc>
<doc id="3672167" url="https://pl.wikipedia.org/wiki?curid=3672167" title="Dandagaun">
Dandagaun



</doc>
<doc id="3672168" url="https://pl.wikipedia.org/wiki?curid=3672168" title="Jaskinia Skoruszowa">
Jaskinia Skoruszowa

Jaskinia Skoruszowa (Kominowa) – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się na wschodnim zboczu Wąwozu Kraków, w stoku opadającym spod Upłazkowej Turni, poniżej Jaskini Jagnięcej, na wysokościach 1236 i 1238 m n.p.m. Długość jaskini wynosi 23 metry, a jej deniwelacja 8 metrów.
Opis jaskini.
Jaskinię stanowi ciąg łączący niewielki otwór dolny z dużym otworem górnym.
Idąc szerokim korytarzem od otworu dolnego dochodzi się do niewielkiego kominka. Po jego przejściu ciąg rozgałęzia się. W prawo prowadzi wąskim korytarzem do górnego otworu, w lewo, za dwoma prożkami, kończy się szczeliną.
Przyroda.
W jaskini można spotkać polewy kalcytowe, nacieki grzybkowe i grube pokrywy mleka wapiennego.
Ściany są mokre. W dolnym otworze rośnie jarzębina, od której pochodzi nazwa jaskini. W gwarze podhalańskiej jarzębina to skorusza ("skorusa").
Historia odkryć.
Jaskinię odkryli w czerwcu 1958 roku grotołazi z STJ KW Zakopane, choć możliwe, że była ona znana od dawna, gdyż znajduje się przy odwiedzanej w latach międzywojennych Jaskini przy Perci.

</doc>
<doc id="3672170" url="https://pl.wikipedia.org/wiki?curid=3672170" title="Park Guy-lim">
Park Guy-lim

Park Guy-lim (kor. 박규림 "Bak Gyurim;" ur. 27 lutego 1999 w Seulu) – południowokoreańska skoczkini narciarska. Medalistka mistrzostw kraju. Pierwsza reprezentantka Korei Południowej w zawodach międzynarodowych w tej dyscyplinie sportu.
Kariera.
W styczniu 2016 w Pjongczangu Park zdobyła złoty medal w konkursie indywidualnym kobiet na skoczni normalnej w ramach mistrzostw Korei Południowej, będąc jedyną startującą w tej rywalizacji zawodniczką.
Park jest pierwszą w historii i obecnie (sezon 2018/2019) jedyną skoczkinią narciarską z Korei Południowej, która wystąpiła w oficjalnych zawodach międzynarodowych rozgrywanych pod egidą Międzynarodowej Federacji Narciarskiej. Jej debiut w zawodach tej rangi miał miejsce we wrześniu 2015 w Râșnovie – wystartowała wówczas w konkursach Pucharu Karpat (6. i 5. pozycja, dzięki którym w klasyfikacji generalnej tego cyklu w sezonie 2015/2016 zajęła 5. miejsce) oraz FIS Cupu (dwukrotnie 10. pozycja). W grudniu tego samego roku zadebiutowała w zawodach Pucharu Kontynentalnego – w Notodden zajęła 12. i 11. miejsce, a dzięki zgromadzonym łącznie 46 punktom uplasowała się na 10. pozycji klasyfikacji generalnej tego cyklu w sezonie 2015/2016.
W lutym 2016 Park zajęła ostatnie, 42. miejsce podczas rywalizacji indywidualnej na mistrzostwach świata juniorów w Râșnovie po tym jak nie ustała skoku na odległość 67,5 metra.
W grudniu 2016 w Lillehammer po raz pierwszy w karierze wystąpiła w kwalifikacjach do zawodów Pucharu Świata, jednak nie awansowała do konkursu głównego. Pierwszy start w zawodach głównych zaliczyła 15 lutego 2017 w Pjongczangu, zajmując 30. miejsce. Zdobyła tym samym pierwszy w karierze punkt do klasyfikacji generalnej tego cyklu.
Na arenie międzynarodowej po raz ostatni wystąpiła w lipcu 2021. Po sezonie 2021/2022 zakończyła karierę sportową.

</doc>
<doc id="3672171" url="https://pl.wikipedia.org/wiki?curid=3672171" title="Park Guy-Lim">
Park Guy-Lim



</doc>
<doc id="3672181" url="https://pl.wikipedia.org/wiki?curid=3672181" title="Teofil Fieweger">
Teofil Fieweger

Teofil Fieweger (ur. 28 marca 1886 w Kościanie, zm. 4 maja 1942 w Alkoven) – polski duchowny katolicki, ofiara walki z religią niemieckiego okupanta na ziemiach polskich. 
Okoliczności śmierci.
Został aresztowany 6 października 1941, a następnie uwięziony w KL Posen w Forcie VII. Stamtąd przewieziony później do obozu koncentracyjnego Dachau. Wiosną 1942, po jednym z transportów do Schloss Hartheim pod Linzem (tzw. "transport inwalidów"), zamordowany w komorze gazowej.

</doc>
<doc id="3672185" url="https://pl.wikipedia.org/wiki?curid=3672185" title="Jerzy Hnida">
Jerzy Hnida

 
Jerzy Hnida (ur. 1947) – polski koszykarz występujący na pozycji skrzydłowego, wielokrotny medalista mistrzostw Polski, po zakończeniu kariery zawodniczej trener koszykarski.
Jest ojcem dwukrotnego mistrza Polski w koszykówce – Artura Hnidy.
Osiągnięcia.
Na podstawie, o ile nie zaznaczono inaczej.

</doc>
<doc id="3672186" url="https://pl.wikipedia.org/wiki?curid=3672186" title="Puchar EuroFloorball 2014">
Puchar EuroFloorball 2014

Puchar EuroFloorball 2014 – 8. edycja międzynarodowego turnieju, którego zwycięzca otrzymuje możliwość zagrania w Pucharze Mistrzów IFF, jest organizowany przez Międzynarodową Federację Unihokeja (IFF), trwał od 8 do 12 października 2014 roku w norweskim mieście Fredrikstad. Zwycięzcą wśród mężczyzn został norsweski klub Slevik IBK, po wygranej 8:6 nad drugim klubem norweskim Tunet IBK, wśród kobiet również zwyciężyły Norweżki z klubu Sveiva IBK, pokonując 6:3 żeński Tunet IBK.
W pucharze EFC zagrały również trzy drużyny z Polski, dwie kobiece Energa Gdańsk, MMKS Podhale Nowy Targ oraz jedna męska MUKS Zielonka. Panie zajęły kolejno 4. i 5. miejsce a panowie z Zielonki po wygranej z Holendrami również ulokowali się na 5. miejscu.
Uczestnicy.
Kobiety
Mężczyźni
"* - aktualni mistrzowie kraju"
"** - drużyna zajmująca 2. miejsce w kwalifikacjach"
"† - gospodarze turnieju "
Kwalifikacje.
Kwalifikacje do pucharu EFC 2014 zostały rozegrane w Zielonce, Polska w dniach 20 do 24 sierpnia 2014 r. O awans do turnieju finałowego zagrały cztery drużyny żeńskie i pięć męskich, ale tylko cztery zajmujące dwa pierwsze miejsca mogły pojechać do Norwegii.
Kobiety.
Faza grupowa.
Grupa A.
     = awans do półfinałów     = mecz o 5. miejsce 
Grupa B.
     = awans do półfinałów     = mecz o 5. miejsce 
Mężczyźni.
Faza grupowa.
Grupa A.
     = awans do półfinałów     = mecz o 5. miejsce 
Grupa B.
     = awans do półfinałów     = mecz o 5. miejsce 
Zobacz też.
Puchar Mistrzów IFF 2014

</doc>
<doc id="3672188" url="https://pl.wikipedia.org/wiki?curid=3672188" title="Garsenda z Forcalquier">
Garsenda z Forcalquier

Garsenda (II) z Forcalquier, Garsenda (II) z Sabran, Garsenda z Prowansji (ur. ok. 1180, zm. ok. 1257) – hrabina Forcalquier, hrabina Prowansji, regentka Prowansji (1209/13-20), kobieta-trubadur (trobairitz). Była żoną Alfonsa II Prowansalskiego i kochanką dwóch innych trubadurów, Guia de Cavaillon oraz Eliasa de Barjols.
Życiorys.
Urodziła się jako córka Garsendy (I) z Forcalquier oraz wnuczka Guilhèma IV, hrabi Forcalquier, które to dobra stanowiły jej posag włożony do małżeństwa z Alfonsem II, bratem Pedra II Aragońskiego. Po śmierci męża władzę w Aix przejął Pedro II w imieniu niepełnoletniego spadkobiercy Alfonsa, Raimona-Berengara IV (1209-13). Po okresie władzy uzurpatora Garsenda odzyskała opiekę nad swoim synem, który dotąd żył ze swoim stryjem w Aragonii, i sprawowała pełną władzę nad hrabstwem i dworem do czasu ślubu syna z Beatrycze Sabaudzką (1213-1219/20). Pod koniec życia Garsenda przystąpiła do zakonu, do opactwa La Celle, gdzie złożyła śluby w 1225.
Wizyta na dworze Garsendy w Aix-en-Provence najprawdopodobniej opisana została w "Abrils issi'e mays intrava..." katalońskiego trubadura Raimona Vidala.
Zachował się tylko jeden jej utwór z początków XIII w. – cobla "Vos que.m semblatz dels corals amadors..." – w dwóch manuskryptach, lecz bez muzyki.

</doc>
<doc id="3672189" url="https://pl.wikipedia.org/wiki?curid=3672189" title="Halowe Mistrzostwa Świata w Lekkoatletyce 2016 – trójskok mężczyzn">
Halowe Mistrzostwa Świata w Lekkoatletyce 2016 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 nie bronił Rosjanin Lukman Adams.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 17,00 m (uzyskane w okresie od 1 stycznia 2015 do 7 marca 2016). Zaplanowano od razu konkurs finałowy (bez eliminacji), z udziałem 16 zawodników.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Finał.
"Źródło: IAAF"

</doc>
<doc id="3672190" url="https://pl.wikipedia.org/wiki?curid=3672190" title="Garsenda z Sabran">
Garsenda z Sabran



</doc>
<doc id="3672192" url="https://pl.wikipedia.org/wiki?curid=3672192" title="Garsende de Forcalquier">
Garsende de Forcalquier



</doc>
<doc id="3672195" url="https://pl.wikipedia.org/wiki?curid=3672195" title="Droga krajowa B43">
Droga krajowa B43



</doc>
<doc id="3672197" url="https://pl.wikipedia.org/wiki?curid=3672197" title="Drzewo genealogiczne Andegawenów (boczna gałąź Kapetyngów)">
Drzewo genealogiczne Andegawenów (boczna gałąź Kapetyngów)



</doc>
<doc id="3672211" url="https://pl.wikipedia.org/wiki?curid=3672211" title="Clemenceau (R 98)">
Clemenceau (R 98)



</doc>
<doc id="3672213" url="https://pl.wikipedia.org/wiki?curid=3672213" title="Irena Schultz">
Irena Schultz

Irena Schultz (ur. 1902, zm. 1983) – polska dziennikarka, działaczka społeczna, Sprawiedliwa wśród Narodów Świata.
Życiorys.
Była wolną słuchaczką Studium Pracy Społeczno-Oświatowej Wolnej Wszechnicy Polskiej i pracowała jako opiekunka społeczna. Od 1935 była pracownikiem Wydziału Opieki i Zdrowia Zarządu Miejskiego w Warszawie.
W okresie okupacji niemieckiej była jedną z najbliższych współpracowniczek Ireny Sendlerowej. Po utworzeniu w 1940 getta warszawskiego, korzystając z legitymacji członka kolumny sanitarnej zwalczającej choroby zakaźne w dzielnicy zamkniętej, wraz z nią nosiła do getta żywność, odzież, pieniądze i lekarstwa. Później wyspecjalizowała się w wyprowadzaniu na stronę „aryjską” żydowskich dzieci. Pomagała także w ucieczce z getta osobom dorosłym.
Po wojnie pracowała w redakcji „Przyjaciółki”.
W lipcu 1969 Instytut Jad Waszem nadał Irenie Schultz tytuł Sprawiedliwej wśród Narodów Świata.

</doc>
<doc id="3672215" url="https://pl.wikipedia.org/wiki?curid=3672215" title="Halowe Mistrzostwa Świata w Lekkoatletyce 2016 – trójskok kobiet">
Halowe Mistrzostwa Świata w Lekkoatletyce 2016 – trójskok kobiet

Trójskok kobiet – jedna z konkurencji technicznych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 nie broniła Rosjanka Jekatierina Koniewa.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 14,30 m (uzyskane w okresie od 1 stycznia 2015 do 7 marca 2016). Zaplanowano od razu konkurs finałowy (bez eliminacji), z udziałem 15 zawodniczek.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Finał.
"Źródło: IAAF"

</doc>
<doc id="3672217" url="https://pl.wikipedia.org/wiki?curid=3672217" title="London Lions">
London Lions

London Lions – angielski klub żużlowy z siedzibą w Londynie, w dzielnicy Hackney. Klub powstał w 1996 roku i funkcjonował tylko przez jeden sezon. Kontynuatorzy tradycji – Hackney Hawks i Hackney Kestrels. 
Menedżerem drużyny był były reprezentant Anglii i zawodnik „Hawks” Colin Pratt. Klub ukończył rozgrywki ligowe na 9. miejscu, zdobywając 51 punktów. Na 36 spotkań w 20 zwyciężył i poniósł 16 porażek.

</doc>
<doc id="3672218" url="https://pl.wikipedia.org/wiki?curid=3672218" title="Sainsbury’s Indoor Grand Prix 2015">
Sainsbury’s Indoor Grand Prix 2015

Sainsbury’s Indoor Grand Prix 2015 – halowy mityng lekkoatletyczny, który odbył się 21 lutego 2015 w Birmingham.
Zawody były piątą i zarazem ostatnią odsłoną prestiżowego cyklu IAAF Indoor Permit Meetings w sezonie 2015.

</doc>
<doc id="3672220" url="https://pl.wikipedia.org/wiki?curid=3672220" title="Ojciec Yod">
Ojciec Yod

Ojciec Yod (Father Yod) albo YaHoWha właśc. James Edward Baker (ur. 4 lipca 1922, zm. 25 sierpnia 1975) – założyciel i przywódca sekty Source Family. Był też restauratorem i wokalistą rockowego zespołu Ya Ho Wa 13.
Życiorys.
James Edward Baker urodził się 4 lipca 1922 roku w Cincinnati w stanie Ohio. Brał udział w II wojnie światowej, w czasie której został odznaczony Srebrną Gwiazdą. Po wojnie osiedlił się w Kalifornii. Zetknął się tam z beatnikowskim postulatem "powrotu do natury", którego jednym z elementów była dieta organiczna.
Równocześnie studiował filozofię, religię i ezoteryczne nauki duchowe. Później stał się naśladowcą Yogi Bhajana, duchowego przywódcy i nauczyciela Kundalini Jogi.
Zainspirowany grupą The Nature Boys, Baker otwierał kolejne restauracje serwujące naturalną żywność. W 1955 roku powstała Aware Inn, która była jednym z pierwszych tego typu lokali w Stanach Zjednoczonych. W 1962 roku założył Discovery Inn, a w 1966 – Old World Restaurant. W 1969 roku powstała restauracja The Source na Sunset Strip, która stała się kultowa. Lokal cieszył się dużym powodzeniem, zwłaszcza wśród młodzieży związanej z ruchem hipisowskim. Bywalcami lokalu byli m.in. John Lennon, Julie Christie i Marlon Brando.
Szacunek jakim darzyły go środowiska hipisowskie oraz pieniądze z restauracji pozwoliły Bakerowi stworzyć własną wspólnotę duchową. Początkowo zaczął prowadzić warsztaty z medytacji i głosić kazania. Przybrał imię ojciec Yod, a później YaHoWha. Stał się patriarchą gminy młodych ludzi, którzy widzieli w nim swojego guru. Grupa mieszkała razem w rezydencji w Hollywood Hills i była wspierana z zysków, jakie przynosiła restauracja Baker Source, a później inne jego restauracje.
Wspólną liczyła około 150 osób obojga płci. Wśród nich Baker miał 14 żon (ale tylko jedną prawną) i 3 dzieci.
Niektórzy członkowie Source Family byli muzykami. W 1973 roku Baker sformował z nich zespół rockowy YaHoWha 13, sam zostając jego liderem. Zespół wyprodukował około 65 albumów.
Ponieważ wspólnotą Source Family zaczęły interesować się władze, wymusiło to na grupie konieczność przeprowadzki.
26 grudnia 1974 roku Baker sprzedał restaurację i przeniósł się wraz ze swoją wspólnotą na Hawaje. 25 sierpnia 1975 roku doznał ciężkich obrażeń po nieudanym skoku na lotni. W ich wyniku zmarł dziewięć godzin później. Po trzech dniach czuwania, jego ciało poddano kremacji.

</doc>
<doc id="3672221" url="https://pl.wikipedia.org/wiki?curid=3672221" title="András Dékány">
András Dékány

András Dékány (ur. 11 stycznia 1903 w Kecskemét, zm. 30 maja 1967 w Budapeszcie) – węgierski pisarz, krytyk i dziennikarz. W ciągu swego życia był marynarzem, robotnikiem, ornitologiem, urzędnikiem. Jest autorem książek popularnonaukowych, powieści przygodowych dla młodzieży, dramatów oraz libretta do opery. Zadebiutował w 1932 powieścią "Gyár". Na Węgrzech jest uważany za twórcę nowego gatunku literatury młodzieżowej – przygodowych powieści morskich dla młodzieży, opartych na prawdziwych zdarzeniach i wiarygodnych źródłach.

</doc>
<doc id="3672223" url="https://pl.wikipedia.org/wiki?curid=3672223" title="Klára Fehér">
Klára Fehér

Klára Fehér (ur. 1922 w Budapeszcie, zm. 1996 tamże) – węgierska dziennikarka i powieściopisarka, ukończyła studia ekonomiczne. Autorka książek dla młodzieży, w których porusza aktualne problemy społeczne. Debiutowała w 1949 książką dla dzieci "Az Előre őrs pályát választ". W 1950 otrzymała nagrodę im. Attili Józsefa za sztukę dramatycznę dla młodzieży "Becsület". Popularność zyskała dzięki powieściom dla dziewcząt.

</doc>
<doc id="3672225" url="https://pl.wikipedia.org/wiki?curid=3672225" title="István Fekete (pisarz)">
István Fekete (pisarz)

István Fekete (ur. 1900 w Gölle, zm. 1970 w Budapeszcie) – węgierski pisarz. Po ukończeniu Akademii Rolniczej pracował jako nadleśniczy, był wykładowcą myślistwa, pisał książki o tematyce rolniczej. Na początku lat czterdziestych XX w. zajmował się produkcją oświatowych filmów przyrodniczych. Jest autorem powieści o tematyce przyrodniczej pełnych lirycznego nastroju. Jego najbardziej znaną powieścią jest "A koppányi aga testamentuma". Powieść ta została sfilmowana w 1967 roku. Popularność zyskała także seria książek dla młodzieży o lisie Vuku.

</doc>
<doc id="3672229" url="https://pl.wikipedia.org/wiki?curid=3672229" title="Vera Ferra-Mikura">
Vera Ferra-Mikura

Vera Ferra-Mikura (ur. 14 lutego 1923 w Wiedniu, zm. 9 marca 1997) – austriacka autorka książek dla dzieci. W wielu swoich utworach porusza tematykę życia rodzinnego. Popularność zyskał jej cykl książek o trzech Stanisławach: dziadku, synu i wnuku. W jej powieściach pełnych humoru rzeczywistość miesza się z fantazją.

</doc>
<doc id="3672231" url="https://pl.wikipedia.org/wiki?curid=3672231" title="Hej! Kto Polak na bagnety!!">
Hej! Kto Polak na bagnety!!

Hej! Kto Polak na bagnety!! – plakat propagandowy z 1920 autorstwa polskiego rysownika Kamila Mackiewicza znajdujący się w zbiorach Muzeum Wojska Polskiego w Warszawie.
Plakat o silnym wymiarze propagandowym nawołujący do zjednoczenia się wszystkich grup społecznych w walce zbrojnej o wspólną polską sprawę pochodzi z okresu wojny polsko-bolszewickiej.
Opis.
Plakat przedstawia trzech mężczyzn (od lewej: chłopa, żołnierza i robotnika) ujętych od pasa w górę którzy przedzierają się przez zarośla. Chłop swoim wyglądem i kosą bojową trzymaną w prawej ręce nawiązuje do formacji kosynierów z okresu insurekcji kościuszkowskiej. Żołnierz ma na sobie rogatywkę wz. 1919 i kurtkę mundurową – karabin zakończony bagnetem trzyma oburącz. Robotnik ubrany w fartuch fabryczny trzyma w uniesionej prawej ręce granat trzonkowy. W tle za mężczyznami widać kłęby dymu, unoszący się w powietrzu pył oraz łuny wybuchających pocisków.
Tytuł plakatu nawiązuje swym przekazem do refrenu polskiej pieśni patriotycznej „Warszawianki 1831 roku”.

</doc>
<doc id="3672233" url="https://pl.wikipedia.org/wiki?curid=3672233" title="Hypo-Meeting 2015">
Hypo-Meeting 2015

Hypo-Meeting 2015 – 41. edycja zawodów lekkoatletycznych w konkurencjach wielobojowych rozegrana 30 i 31 maja w austriackim Götzis. Mityng był trzecią odsłoną cyklu IAAF Combined Events Challenge w sezonie 2015.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="3672236" url="https://pl.wikipedia.org/wiki?curid=3672236" title="Halowe Mistrzostwa Świata w Lekkoatletyce 2016 – pchnięcie kulą kobiet">
Halowe Mistrzostwa Świata w Lekkoatletyce 2016 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 nie obroniła Nowozelandka Valerie Adams.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 18,10 m (uzyskane w okresie od 1 stycznia 2015 do 7 marca 2016). Zaplanowano od razu konkurs finałowy (bez eliminacji), z udziałem 11 zawodniczek.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Finał.
"Źródło: IAAF"

</doc>
<doc id="3672238" url="https://pl.wikipedia.org/wiki?curid=3672238" title="Atlantycka Mary">
Atlantycka Mary

Atlantycka Mary (ang. "Ocean Born Mary", ur. 28 lipca 1720 na Atlantyku, zm. 13 lutego 1814 w Henniker) – fikcyjna postać kobieca, jeden z popularnych duchów amerykańskich, ukazujących się w Henniker, w stanie New Hampshire.
Mary urodziła się na statku, którym jej rodzice, irlandzcy emigranci, płynęli w poszukiwaniu pracy do Ameryki. Jej narodziny odbyły się tuż po zdobyciu jednostki przez lokalnych korsarzy, którymi dowodził kapitan Pedro. Narodziny dziecka rozczuliły okrutnego korsarza, który w normalnych warunkach zamordowałby wszystkich pasażerów statku. W zaistniałych warunkach postanowił wszystkich ocalić, pod warunkiem, że dziecko otrzyma imię jego żony – Mary. Umowa została zawarta i korsarze odpłynęli. Mary wyrosła na piękną dziewczynę, która urodziła czworo synów. Jej mąż jednak zmarł dość szybko. Mary postanowiła pozostać wdową. Na jej drodze pojawił się jednak Pedro, który porzucił korsarstwo i został już wcześniej ułaskawiony. Mary wyszła za niego za mąż i w szczęściu dożyła do ponad dziewięćdziesięciu lat. Jej duch powraca w pobliże Henniker, gdzie poszukuje skarbu zakopanego jakoby przez jej drugiego męża – Pedrę. 
Do Atlantyckiej Mary nawiązują m.in. Hans Holzer w "Yankee Ghosts", czy Susy Smith w "Prominent American Ghosts".

</doc>
<doc id="3672239" url="https://pl.wikipedia.org/wiki?curid=3672239" title="Dwór w Snowidzy">
Dwór w Snowidzy

Dwór w Snowidzy – obiekt wybudowany w połowie XVII w., w miejscowości Snowidza.
Położenie.
Dwór położony we wsi w Polsce położona w województwie dolnośląskim, w powiecie jaworskim, w gminie Mściwojów.
Historia.
Pierwotny dwór obronny otoczony była fosą, którą zasypano częściowo w latach 70. XX w. Wówczas zlikwidowano drewnianą werandę a most do dworu przekształcono w podjazd i schody. W połowie XVIII w. na tarasach po północnej i zachodniej strony założono ozdobne ogrody. W 1800 r. dwór przebudowano a ogrody wyposażono balustrady, wzniesiono również oranżerię. Zabytek jest częścią zespołu dworskiego, w skład którego wchodzi jeszcze park z XVIII w. na tarasach z platantami, jesionami i klonami.

</doc>
<doc id="3672244" url="https://pl.wikipedia.org/wiki?curid=3672244" title="Gabriel Wikström">
Gabriel Wikström

Per Johan (Gabriel) Wikström (ur. 21 lutego 1985 w Skinnskattebergu) – szwedzki polityk i działacz partyjny, lider młodzieżówki Szwedzkiej Socjaldemokratycznej Partii Robotniczej, w latach 2014–2017 minister zdrowia.
Życiorys.
Kształcił się początkowo w zakresie języka francuskiego w szkole wyższej Mälardalens högskola. W 2007 rozpoczął studia z nauk politycznych i ekonomicznych na Uniwersytecie w Uppsali. Zaangażował się w działalność polityczną w ramach socjaldemokratów i ich organizacji młodzieżowej SSU. Kierował jej strukturami w regionie Västmanland (2006–2011), a następnie do 2014 stał na czele młodzieżówki na szczeblu krajowym. Od 2010 był również radnym miejskim w Västerås.
Po wyborach w 2014 w utworzonym przez socjaldemokratów i zielonych mniejszościowym rządzie Stefana Löfvena objął urząd ministra zdrowia publicznego, opieki zdrowotnej i sportu. Zakończył urzędowanie w lipcu 2017. W marcu 2018 przez krótki czas formalnie był posłem do Riksdagu.

</doc>
<doc id="3672245" url="https://pl.wikipedia.org/wiki?curid=3672245" title="Semoy Hackett">
Semoy Hackett

Semoy Hackett (ur. 27 listopada 1988) – trynidadzko-tobagijska lekkoatletka, specjalizująca się w biegach sprinterskich.
W 2008 roku reprezentowała kraj podczas igrzysk olimpijskich w Pekinie w biegu na 100 metrów, w których tak jak rodaczki, odpadła w ćwierćfinale. Wzięła także udział w sztafecie 4 × 100 metrów. Rok później, w trakcie mistrzostw świata w Berlinie, dobrnęła do półfinału sprintu. Na następnym czempionacie w Daegu była bliska wywalczenia awansu do finału. Razem z koleżankami w tej samej edycji wystartowała w sztafecie 4 × 100 metrów, zajmując 4. miejsce, jednakże im je odebrano, ponieważ u zawodniczki wykryto metyloheksanaminę, w związku z czym otrzymała ona karę w postaci 6-miesięcznej dyskwalifikacji. W listopadzie 2012 roku ten sam środek został wykryty w organizmie Hackett, przez co zdyskwalifikowano ją na 28 miesięcy. Cztery miesiące po zakończeniu kary wystąpiła na mistrzostwach świata w Pekinie w trzech konkurencjach: na 100 i 200 metrów oraz w biegu rozstawnym 4 × 100 metrów zdobywając brązowy w tym ostatnim.

</doc>
<doc id="3672247" url="https://pl.wikipedia.org/wiki?curid=3672247" title="Sky Sports F1">
Sky Sports F1

Sky Sports F1 – brytyjska stacja telewizyjna o tematyce sportowej.
Kanał ma ponad 13 milionów widzów.
Historia.
29 lipca 2011 roku ogłoszono, że BBC (dotychczasowy nadawca Formuły 1) będzie dzielić transmisję z Sky Sports. W listopadzie zostało ogłoszone, że Sky Sports utworzy kanał poświęcony Formule 1.
Podczas reportaży odtwarzany jest utwór „Just Drive” Alistaira Griffina

</doc>
<doc id="3672254" url="https://pl.wikipedia.org/wiki?curid=3672254" title="Kim Jun-ho">
Kim Jun-ho

Kim Jun-ho (kor. 김 준호; ur. 9 października 1995 w Seulu) – południowokoreański łyżwiarz szybki.
W wieku 18 lat Kim uczestniczył w Zimowych Igrzyskach Olimpijskich 2014 w Soczi. Brał wówczas udział w jednej konkurencji łyżwiarstwa szybkiego, biegu na 500 m, gdzie zdobył 21. miejsce.

</doc>
<doc id="3672329" url="https://pl.wikipedia.org/wiki?curid=3672329" title="Halowe Mistrzostwa Świata w Lekkoatletyce 2016 – bieg na 1500 m mężczyzn">
Halowe Mistrzostwa Świata w Lekkoatletyce 2016 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie obronił Dżibutyjczyk Ayanleh Souleiman.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 3:39,50 (hala) lub 3:33,00 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Pierwszych trzech z każdego biegu (Q) oraz trzech z najlepszymi czasami wśród przegranych (q). "Źródło: IAAF"
Finał.
"Źródło: IAAF"

</doc>
<doc id="3672331" url="https://pl.wikipedia.org/wiki?curid=3672331" title="Lamborghini Engineering">
Lamborghini Engineering

Lamborghini Engineering S.p.A. – istniejący w latach 1987–1993 oddział firmy Lamborghini odpowiedzialny za budowę samochodów i dostarczanie silników w Formule 1.
Historia.
W 1987 roku Lamborghini zostało zakupione przez Chryslera. Prezydent Chryslera, Lee Iacocca, zadecydował, że Lamborghini powinno uczestniczyć w Formule 1. W tym celu w Bolonii założono firmę Lamborghini Engineering i zatrudniono takich pracowników jak Daniele Audetto (szef) czy Mauro Forghieri (dyrektor techniczny).
Lamborghini Engineering miało być odpowiedzialne za stworzenie silnika V12, który spełniałby nowy regulamin Formuły 1 na sezon 1989, dotyczący silników 3,5 litra. Na początku 1988 roku Lamborghini ogłosiło, że będzie dostarczać silniki zespołowi Larrousse. W pierwszym sezonie używana przez Larrousse'a, napędzana silnikami Lamborghini Lola LC89 zdobyła jeden punkt za szóste miejsce Philippe’a Alliota w Grand Prix Hiszpanii. Wkrótce po tym wyścigu Lotus podpisał umowę z Lamborghini na sezon 1990.
W tym czasie meksykański biznesmen Fernando Gonzalez Luna nakłonił Lamborghini do dostarczania silników oraz nadwozi zespołowi, w który był zaangażowany finansowo, o nazwie GLAS (Gonzalez Luna y Asociados). Zespół GLAS został zaprezentowany podczas Grand Prix Meksyku 1990. Testowanie samochodu, zaprojektowanego przez Forghieriego i Mario Tolentino, rozpoczął latem 1990 roku Mauro Baldi. Gonzalez Luna zdecydował się zrezygnować z GLAS i wycofał z niego 20 milionów dolarów. Projekt został przejęty przez Carlo Patrucco, byłego prezeza firmy odzieżowej Fila i przemianowany na Modena Team.
W sezonie 1990 Lamborghini dostarczało zatem silniki Lotusowi i Larrousse'owi. Lotus zdobył jedynie trzy punkty, ale kierowcy Larrousse'a – Éric Bernard i Aguri Suzuki – spisywali się dobrze, a Suzuki zdobył podium w Grand Prix Japonii.
W 1991 roku z silników Lamborghini korzystali Modena oraz Ligier. Samochody Modeny zostały oznaczone jako Lambo 291, a ich kierowcami zostali Nicola Larini i Eric van de Poele. Szefem Modeny został były menedżer Minardi, Jaime Manca Graziedei, natomiast za stronę inżynieryjną odpowiadali Tolentino i Dave Morgan, ponadto przez krótki okres dyrektorem technicznym był Forghieri. Lamborghini początkowo wsparło finansowo Modenę, ale później odcięło się od tego projektu. W Stanach Zjednoczonych Larini był siódmy, natomiast na Imoli van de Poele jechał na czwartym miejscu, dopóki jego samochód na ostatnich okrążeniach nie zepsuł się. Pod koniec roku projekt z powodu braku funduszy został zamknięty. Ligier również w całym sezonie nie zdobył punktów.
W 1992 roku Ligier korzystał z silników Renault, a Lamborghini dostarczało swoje jednostki Larrousse'owi i Minardi. W tym okresie Chryslera przejął nowy zarząd, a Lamborghini zredukowało produkcję. Prezes Chryslera, Bob Eaton, zdecydował, że silniki zostaną przemianowane na Chryslera, który zadebiutuje w Formule 1 w charakterze dostawcy silników w 1994 roku. Ponieważ w sezonie 1993 jedynym klientem Lamborghini był Larrousse, Eaton podjął rozmowy z szefem McLarena, Ronem Dennisem, w wyniku których jesienią Ayrton Senna i Mika Häkkinen testowali McLarena napędzanego silnikami Lamborghini. Jednakże McLaren na rok 1994 wybrał silniki Peugeota, a Larrousse również zrezygnował z jednostek Lamborghini.
W listopadzie 1993 Chrysler sprzedał Lamborghini indonezyjskiej grupie Megatech i program Formuły 1 został anulowany.
Dane techniczne.
W latach 1989–1993 Lamborghini dostarczało klientom silnik o oznaczeniu 3512. Była to jednostka V12 o pojemności 3493 cm³. W kolejnych sezonach osiągała jednak różną moc:

</doc>
<doc id="3672332" url="https://pl.wikipedia.org/wiki?curid=3672332" title="Tadeusz Mieczyński">
Tadeusz Mieczyński

Tadeusz Mieczyński (ur. 17 sierpnia 1888 w Przeciszewie, zm. 20 stycznia 1947 w Puławach) – polski chemik-gleboznawca, doktor filozofii.
Życiorys.
Syn Franciszka Dionizego Mieczyńskiego i Kazimiery ze Starczewskich. Studiował na uniwersytecie we Fryburgu w Szwajcarii, w 1911 uzyskał tytuł doktora filozofii, od 1912 przez rok był asystentem w Katedrze Fizyki. W 1913 został asystentem w Katedrze Chemii Ogólnej Akademii Rolniczej w Dublanach, rok później wyjechał do Moskwy, gdzie studiował w Instytucie Rolniczym Akademii Piotrowsko-Razumowskiej, od 1914 do 1917 uczestniczył w ekspedycji naukowej prowadzącej badania gleby na Uralu, Kaukazie i w Turkmenistanie. W 1917 powołano go na stanowisko dyrektora Bałanowskiej Stacji Doświadczalnej w Saratowie, zajmował je przez dwa lata. W 1919 powrócił do ojczyzny, powierzono mu stanowisko kierownika Wydziału Gleboznawstwa w Państwowym Instytucie Naukowym Gospodarstwa Wiejskiego w Puławach (PINGW). Rok później wyjechał do Stanów Zjednoczonych i Kanady, aby prowadzić badania gleboznawcze. Po powrocie w 1926 został mianowany dyrektorem PINGW. Równocześnie pełnił funkcję sekretarza Międzynarodowej Komisji Badań własności fizycznej gleb. Po 1945 był profesorem Zakładu Gleboznawstwa na Politechnice Gdańskiej.
Linki zewnętrzne.
Publikacje Tadeusza Mieczyńskiego w serwisie Polona

</doc>
<doc id="3672334" url="https://pl.wikipedia.org/wiki?curid=3672334" title="Denise Roth">
Denise Roth

Denise Roth (ur. 12 września 1988 w Berlinie) – niemiecka łyżwiarka szybka.
W wieku 25 lat Roth uczestniczyła w Zimowych Igrzyskach Olimpijskich 2014 w Soczi. Brała wówczas udział w jednej konkurencji łyżwiarstwa szybkiego, biegu na 500 m, gdzie zajęła 21. miejsce.

</doc>
<doc id="3672344" url="https://pl.wikipedia.org/wiki?curid=3672344" title="Aryjski wygląd">
Aryjski wygląd

Aryjski wygląd (także odpowiedni lub dobry wygląd, eksterior lub dobra powierzchowność) − eufemistyczne określenie zestawu cech wyglądu człowieka, dzięki którym w jak najmniejszym stopniu przypomina on stereotypowy wizerunek osoby narodowości żydowskiej, stworzony i podtrzymywany przez nazistowską propagandę przed i w trakcie II wojny światowej. Dla kontrastu, występowanie takich cech wyglądu jak m.in. odstające uszy, garbaty nos, przygarbiona sylwetka, małe oczy czy obwisłe powieki określano mianem złego wyglądu. 
Choć nazistowska propaganda podsycała mit Germanów jako czystych rasowo potomków antycznych Ariów, którzy instynktownie są w stanie odróżnić od siebie Semitów, w praktyce takie odróżnienie było najczęściej niemożliwe.
Dla osób pochodzenia żydowskiego w czasie II wojny światowej i Holocaustu tzw. dobry wygląd był jednym z warunków powodzenia ucieczki z getta, ukrywania się po tzw. aryjskiej stronie czy działalności w konspiracji.
Tło historyczne.
Dla ideologii Niemiec narodowosocjalistycznych sprawa rasy była jedną z kwestii centralnych. W III Rzeszy naziści stworzyli całą pseudonaukę, gałąź antropometrii skupioną na znalezieniu mierzalnego, obiektywnego wzorca Żyda i umiejętności odróżniania go od przedstawicieli tzw. rasy nordyckiej czy, szerzej, rasy aryjskiej. Stąd niemiecka propaganda podkreślała stereotypowy wizerunek Semitów jako osób o czarnych, kręconych włosach, garbatych nosach, małych, „wystraszonych” oczach oraz niepewnym sposobie poruszania się.
W czasie II wojny światowej na terenie getta warszawskiego prowadzono badania na temat cech powierzchowności wyróżniających Żydów i respondenci najczęściej wskazywali właśnie na oczy, kształt nosa i włosy jako na cechy zdradzające pochodzenie ich posiadacza. "Dobry wygląd" w praktyce oznaczał brak takich cech lub ich świadome zatarcie, na przykład za pomocą charakteryzacji, na przykład na osobę starszą lub zniedołężniałą. Za cechy typowe dla dobrego wyglądu uznawano m.in. blond włosy i jasną karnację; w ukryciu się po aryjskiej stronie pomagać mogła także umiejętność poprawnego wysławiania się w języku polskim. Dla ukrywającej się osoby zagrożeniem mogła być jednak zbyt dobra znajomość polszczyzny, a także dobra znajomość niemieckiego, która mogła wzbudzić podejrzenia.
Naziści wierzyli, że Aryjczyk bez trudu rozpozna nie-Aryjczyka już na pierwszy rzut oka. Jednak w praktyce rozpoznanie Żyda na podstawie jego wyglądu w większości przypadków okazywało się niemożliwe. Dlatego celem antysemickich praw takich, jak tzw. ustawy norymberskie, było m.in. sprawienie, by Żydzi stali się widoczni i odróżnialni na pierwszy rzut oka, jeśli nie dzięki wyglądowi, to dzięki specjalnym stygmatyzującym odznakom, jak na przykład noszona obowiązkowo przez osoby pochodzenia żydowskiego odznaka lub opaska naramienna z żółtą gwiazdą. Początkowo Hermann Göring proponował nawet wprowadzenie specjalnych mundurów odróżniających Żydów, ostatecznie Adolf Hitler przystał na propozycję Reinharda Heydricha, by Żydzi zostali zmuszeni do noszenia żółtej gwiazdy. Dodatkowo od 1933 przy ubieganiu się o większość posad obowiązywał w Niemczech przymus zdobycia "Ariernachweis", dokumentu poświadczającego „czystość rasową” przodków okaziciela od 1800 lub nawet 1750.
Holocaust.
Emanuel Ringelblum stworzył rozróżnienie na Żydów ukrywających się „pod powierzchnią”, a więc w rozmaitych skrytkach, oraz na tych „na powierzchni”: żyjących po aryjskiej stronie murów gett dzięki fałszywym dokumentom i ochronie, jaką dawał wygląd niepasujący do stereotypowego, podsycanego przez nazistowską propagandę wizerunku osoby pochodzenia semickiego. Pierwsi zmuszeni byli ukrywać się stale, bez kontaktu ze światem zewnętrznym; osoby należące do drugiej grupy posiadały pewną swobodę poruszania się poza kryjówką, jednak ryzykowały wykryciem prawdziwego pochodzenia przez szmalcowników czy niemieckie lub polskie służby. W przypadku mężczyzn najpewniejszym wyróżnikiem było stwierdzenie obrzezania. Z tego względu około trzech czwartych ukrywających się pod fałszywą tożsamością po stronie aryjskiej stanowiły kobiety.
Wygląd taki można było dodatkowo wzmocnić dzięki treningowi osobowości, charakteryzacji lub zmianie przyzwyczajeń. W okresie okupacji w Warszawie powstał także czarny rynek usług mających na celu poprawę wyglądu ukrywających się osób poprzez rekonstrukcję napletka u mężczyzn, prostowanie i farbowanie włosów, a także prostowanie nosa. Skuteczność tych zabiegów była jednak niewielka.
"Dobry" bądź "odpowiedni wygląd", "dobra powierzchowność" czy "exterior", w przeciwieństwie do tzw. "złego wyglądu", ułatwiały przechodzenie przez punkty kontrolne, wychodzenie cało z łapanek czy unikanie szmalcowników. W niektórych sytuacjach umożliwiały także ucieczkę z getta. W swoich wspomnieniach Icchak Cukierman podkreślił jednak, że sam wygląd był jedynie jednym z wielu elementów niezbędnych do przeżycia w ukryciu po aryjskiej stronie, bowiem w łapankach okupacyjne służby niemieckie często zatrzymywały i sprawdzały wszystkich przechodniów, niezależnie od ich aparycji. Osobę ukrywającą się poza gettem zdradzić mogły także m.in. nieśmiałe spojrzenie, niepewny krok czy przygarbiona postawa.
Zły wygląd mógł stanowić podstawę do zatrzymania danej osoby przez patrol niemieckich służb bezpieczeństwa lub wspierającą je policję granatową. Często na wygląd jako na niezbity dowód żydowskiego pochodzenia danej osoby powoływali się autorzy donosów do władz niemieckich.
Jako że kryterium wyglądu jest wyjątkowo nieprecyzyjne, zdarzały się także wypadki szantażowania przez szmalcowników osób o czysto nieżydowskim pochodzeniu wyłącznie na podstawie kształtu ich nosa lub koloru włosów. Absurd stosowania tego kryterium przy określaniu przynależności rasowej czy narodowej pokazuje m.in. film "Europa, Europa" oparty na autentycznej historii Solomona Perela, który – mimo że był Żydem – został postawiony przez nauczyciela przed klasą jako modelowy przykład Aryjczyka. Podobne sytuacje w czasie Holocaustu zdarzały się stosunkowo często.
Jednocześnie zarówno zachowane pamiętniki, jak i tworzone po wojnie teksty literackie podkreślają, że tzw. dobry wygląd był dla wielu Żydów podstawowym warunkiem nie tylko działalności w podziemiu, ale często także przetrwania wśród nieżydowskiej ludności poza gettami. Elżbieta Ettinger, która sama podczas okupacji wraz z matką wykorzystywała aryjski wygląd do ukrywania się poza gettem i pracy na rzecz ruchu oporu, w wydanej po wojnie autobiograficznej powieści "Kindergarten" przydaje te cechy swojej bohaterce i opisuje, że aryjski wygląd był jednym z głównych warunków powodzenia jej misji kurierskich w okupowanej przez Niemcy Europie.

</doc>
<doc id="3672345" url="https://pl.wikipedia.org/wiki?curid=3672345" title="West Coast Customs">
West Coast Customs

West Coast Customs – przedsiębiorstwo tuningowe z Los Angeles w stanie Kalifornia, które zostało założone w 1993 roku przez Ryana Friedlinghausa. Ma przedstawicielstwa w Meksyku, Niemczech, Malezji, Rosji i Japonii.
Siedziba firmy znajduje się w Burbank.
West Coast Customs, Inc. działa jako spółka zależna od Carroll Shelby International Inc, która posiada pakiet kontrolny w WCC. Dodatkowo, w lipcu 2012 roku, Joseph Scalisi wiceprezes Location Based Technologies Inc. zawarł umowę subskrypcyjną z West Coast Customs WCC do nabycia w przybliżeniu 1,5% aktywów WCC. LBT na podstawie umowy licencyjnej „Manufacturing and Trademar”k z WCC ma prawo co-brandingu produktów PocketFinder.
Przedsiębiorstwo brało udział w produkcjach Discovery Channel oraz MTV. W Polsce poczynania ekipy WCC można było śledzić podczas seriali dokumentalnych "Odpicuj mi brykę" (sezon 1-4), "Bryki nie z fabryki" oraz "Samochód na życzenie".

</doc>
<doc id="3672350" url="https://pl.wikipedia.org/wiki?curid=3672350" title="Lost Highway (soundtrack)">
Lost Highway (soundtrack)



</doc>
<doc id="3672351" url="https://pl.wikipedia.org/wiki?curid=3672351" title="Franz Joseph Kallmann">
Franz Joseph Kallmann



</doc>
<doc id="3672352" url="https://pl.wikipedia.org/wiki?curid=3672352" title="Franz J. Kallmann">
Franz J. Kallmann



</doc>
<doc id="3672353" url="https://pl.wikipedia.org/wiki?curid=3672353" title="Karl Ludwig Bonhoeffer">
Karl Ludwig Bonhoeffer



</doc>
<doc id="3672354" url="https://pl.wikipedia.org/wiki?curid=3672354" title="Géza Hegedüs">
Géza Hegedüs

Géza Hegedüs (ur. 14 maja 1912 w Budapeszcie, zm. 9 kwietnia 1999 tamże) – węgierski pisarz. W gimnazjum napisał dwa opracowania naukowe o węgierskim pisarzu i bojowniku Györgyu Bessenyei oraz wiele drobniejszych prac. W 1935 ukończył prawo. Pierwszą powieść wydał w 1937, później cenzura zakazała wydawania jego książek. Pracował jako aplikant sądowy, dramaturg, dziennikarz, oficer. Po II wojnie światowej został profesorem Wyższej Szkoły Teatralnej i Filmowej, współpracował również z radiem. Większość z jego książek stanowią powieści historyczne dla młodzieży.

</doc>
<doc id="3672355" url="https://pl.wikipedia.org/wiki?curid=3672355" title="Imre Németh (pisarz)">
Imre Németh (pisarz)

Imre Németh (ur. 12 czerwca 1893 w Kőszeg, zm. 1970 w Budapeszcie) – węgierski pisarz, autor powieści historyczno-podróżniczych dla młodzieży. Studiował na politechnice w Budapeszcie. Pracował jako dziennikarz. W czasie II wojny wiatowej walczył w ruchu oporu. Pierwszą powieść napisał w 1953.

</doc>
<doc id="3672356" url="https://pl.wikipedia.org/wiki?curid=3672356" title="István Száva">
István Száva

István Száva (ur. 2 sierpina 1907 w Budapeszcie, zm. 1970 tamże) – węgierski pisarz, dziennikarz. Studiował nauki humanistyczne w Budapeszcie, został jednak wydalony z uczelni za rewolucyjne przekonania. Działacz ruchu robotniczego oraz węgierskiego ruchu oporu w czasie II wojny światowej. Po zakończeniu wojny studiował filologię romańską i węgierską. W 1948 został przewodniczącym Krajowego Związku Dziennikarzy Węgierskich. Pierwszą powieść "Utcasarok" napisał w 1926. Jest autorem książek o tematyce współczesnej oraz powieści dla młodzieży o słynnych postaciach historycznych.

</doc>
<doc id="3672357" url="https://pl.wikipedia.org/wiki?curid=3672357" title="Mária Szepes">
Mária Szepes

Mária Szepes (ur. 14 grudnia 1908 w Budapeszcie, zm. 3 września 2007 tamże) – węgierska pisarka, autorka książek dla dzieci, powieści naukowofantastycznych, sztuk teatralnych.

</doc>
<doc id="3672364" url="https://pl.wikipedia.org/wiki?curid=3672364" title="Emilio Fuentes">
Emilio Fuentes

Emilio José Sánchez Fuentes (ur. 30 kwietnia 1985 w Albacete) – hiszpański piłkarz występujący na pozycji pomocnika w UE Llagostera.

</doc>
<doc id="3672365" url="https://pl.wikipedia.org/wiki?curid=3672365" title="Kamień runiczny z Vedy">
Kamień runiczny z Vedy

Kamień runiczny z Vedy ("U 209") – pochodzący z XI wieku kamień runiczny, znajdujący się w pobliżu farmy Veda w parafii Angarn w gminie Vallentuna w szwedzkiej prowincji Uppland.
Inskrypcja wyryta jest na południowej stronie wielkiego granitowego głazu, znajdującego się północny zachód od farmy Veda. Wpisana jest w ciało zwiniętego w kształt ósemki węża, wokół którego oplecione są dwa mniejsze węże. Napis został wyryty ku czci zmarłego syna przez ojca, który nabył gospodarstwo w Vedzie za pieniądze zdobyte podczas pobytu na Rusi (Gardariki). Jego treść głosi:
co znaczy:

</doc>
<doc id="3672368" url="https://pl.wikipedia.org/wiki?curid=3672368" title="Święto Okima">
Święto Okima

Święto Okima – obchodzone przez Indian Witoto (Huitoto) wielkie święto związane z pomnożeniem zbiorów manioku i jednoczesnym kultem zmarłych przodków plemienia. Wierzyli, że w bulwach i owocach najróżniejszych roślin zamieszkuje Moma, mityczny założyciel i opiekun rodu ludzkiego oraz władca świata zmarłych.

</doc>
<doc id="3672369" url="https://pl.wikipedia.org/wiki?curid=3672369" title="Jadwiga Piotrowska">
Jadwiga Piotrowska

Jadwiga Piotrowska (ur. 8 października 1903, zm. 21 maja 1994) – polska działaczka społeczna, Sprawiedliwa wśród Narodów Świata.
Życiorys.
Pochodziła z religijnej katolickiej rodziny. Przed wojną i w okresie okupacji niemieckiej pracowała w Wydziale Opieki i Zdrowia Zarządu Miejskiego w Warszawie.
Była jedną z najbliższych współpracowniczek Ireny Sendlerowej. Wraz z rodziną (rodzicami, Ireną i Marianem Ponikiewskimi, siostrą Wandą i córką Hanną) prowadziła pogotowie opiekuńcze dla żydowskich dzieci oraz dorosłych wyprowadzanych z getta, gdzie udzielano im pierwszej pomocy i przygotowywano do życia po stronie „aryjskiej”. Pogotowie mieściło się w domku z ogródkiem przy ul. Lekarskiej 9. Udzielono w nim pomocy ok. 50 żydowskim dzieciom.
W Wydziale Opieki i Zdrowia załatwiała formalności umieszczania żydowskich dzieci jako polskich sierot do świeckich i zakonnych zakładów opiekuńczych na podstawie oficjalnych skierowań podpisywanych następnie przez kierownika Referatu Opieki nad Dzieckiem Jana Dobraczyńskiego. Często osobiście odwoziła małych uciekinierów z getta do zakładów opiekuńczych.
W 1944 wraz z Ireną Sendlerową zakopały w ogródku przy ul. Lekarskiej 9 w butelkach zaszyfrowaną kartotekę Żydów objętych ewidencją Rady Pomocy Żydom („Żegoty”). Materiały zostały wydobyte po zakończeniu działań wojennych.
W październiku 1987 Instytut Jad Waszem nadał Jadwidze Piotrowskiej tytuł Sprawiedliwej wśród Narodów Świata.

</doc>
<doc id="3672370" url="https://pl.wikipedia.org/wiki?curid=3672370" title="KWP Gorzów Wielkopolski">
KWP Gorzów Wielkopolski



</doc>
<doc id="3672376" url="https://pl.wikipedia.org/wiki?curid=3672376" title="Komenda Wojewódzka Policji w Łodzi">
Komenda Wojewódzka Policji w Łodzi

Komenda Wojewódzka Policji w Łodzi im. płk. Janusza Jagrym-Maleszewskiego – jednostka organizacyjna Policji obejmująca swoim zasięgiem terytorium województwa łódzkiego podlegająca bezpośrednio Komendzie Głównej Policji.

</doc>
<doc id="3672378" url="https://pl.wikipedia.org/wiki?curid=3672378" title="Jaskinia nad Arkadą">
Jaskinia nad Arkadą

Jaskinia nad Arkadą (Nad Mostem, Za Bramą, Za Arkadą, Arkada) – jaskinia w Dolinie Kościeliskiej w Tatrach Zachodnich. Wejście do niej znajduje się we wschodnim zboczu Wąwozu Kraków, w stoku opadającym spod Upłazkowej Turni, w tym samym żlebie co jaskinia Arkada, Dziura pod Arkadą i Schron przy Arkadzie, na wysokości 1206 metrów n.p.m. Długość jaskini wynosi 21 metrów, a jej deniwelacja 8 metrów.
Opis jaskini.
Jaskinię stanowi szeroki korytarz, który prowadzi w górę od dużego otworu wejściowego do rozgałęzienia. Stąd odchodzą dwa krótkie korytarzyki kończące się ślepo. Parę metrów od otworu odchodzi w bok od głównego korytarza niewielki ciąg, który zakręca i łączy się ponownie z korytarzem.
Przyroda.
W korytarzykach występują drobne nacieki grzybkowe i polewa kalcytowa.
W jaskini jest bardzo mokro. Jednym z korytarzyków płynie woda. Do około 5 metrów od otworu można spotkać mchy i glony.
Historia odkryć.
Prawdopodobnie jaskinia była znana już w latach 50. XX wieku. Jednak pierwsza publikacja o niej miała miejsce w 1960 roku. Z. Wójcik nazwał w niej jaskinię – Jaskinia za Arkadą. Uważał, że jest ona połączona z jaskinią Arkada (rozdziela je zawalisko) i opisywał później obie pod wspólną nazwą Arkada.

</doc>
<doc id="3672379" url="https://pl.wikipedia.org/wiki?curid=3672379" title="Alisson">
Alisson

Alisson Ramses Becker (wym. , ur. 2 października 1992 w Novo Hamburgo) – brazylijski piłkarz, występujący na pozycji bramkarza w angielskim klubie Liverpool oraz w reprezentacji Brazylii.
Kariera klubowa.
Początki.
Urodził się w Novo Hamburgo i już w 2002 w wieku dziesięciu lat dołączył do zespołu młodzieżowego SC Internacional.
Internacional.
W dorosłej drużynie zadebiutował 17 lutego 2013 w zremisowanym meczu z Cruzeiro Porto Alegre. 23 sierpnia zadebiutował w rozgrywkach brazylijskiej Serie A. Zagrał przez pełne 90 minut spotkania z Goiás Goiânia. W pierwszym swoim sezonie zagrał sześciokrotnie. W 2015 został pierwszym bramkarzem drużyny.
4 lutego 2016 podpisał wstępną umowę z włoskim klubem AS Roma, związując się pięcioletnim kontraktem za łączną kwotę 7,5 mln euro. Ostatni mecz zagrał 15 maja 2016, zachowując czyste konto w domowym spotkaniu z Chapecoense. Podczas czterech lat spędzonych w zespole Internacional, rozegrał ponad 100 występów we wszystkich rozgrywkach i zdobył tytuł Campeonato Gaúcho w każdym sezonie.
AS Roma.
W lipcu 2016 przeniósł się do włoskiej drużyny – AS Roma. Zadebiutował 17 sierpnia 2016 roku, w zremisowanym 1:1 meczu Ligi Mistrzów z FC Porto, ale większość sezonu spędził jako zmiennik Wojciecha Szczęsnego. Ostatecznie rozegrał 15 występów we wszystkich rozgrywkach, ale nie wystąpił w żadnym meczu ligowym. Na początku kolejnego sezonu Szczęsny odszedł do Juventusu, a Alisson wywalczył miejsce w podstawowym składzie. Później wyjawił, że rozważałby opuszczenie Romy, gdyby nie zagwarantowano mu więcej minut na boisku. Alisson ostatecznie zadebiutował w Serie A w zwycięskim spotkaniu 1:0 przeciwko Atalancie. Był chwalony za występy w Lidze Mistrzów i odegrał kluczową rolę w tych rozgrywkach, prowadząc Rzymian aż do półfinału. Klub nie stracił ani jednego gola na Stadio Olimpico w Champions League, aż do meczu z Liverpoolem.
Liverpool.
19 lipca 2018 roku oficjalna strona Liverpoolu poinformowała o transferze Alissona, który według medialnych spekulacji miał kosztować klub z Anfield 66,8 mln funtów (ok. 70–72,5 mln euro). W tym czasie była to najwyższa w historii kwota zapłacona za bramkarza. Rekord ten został pobity niespełna miesiąc później podczas transferu Kepy Arrizabalagi z Athleticu Bilbao do Chelsea.
Kariera reprezentacyjna.
Alisson reprezentował Brazylię U-17 i U-20. Nowy szkoleniowiec dorosłej kadry Dunga powołał go do reprezentacji na mecze eliminacyjne do Mistrzostw Świata 2018 przeciwko Chile i Wenezueli. W dorosłej kadrze zadebiutował 13 października 2015. W maju 2018 został powołany do 23-osobowej drużyny Brazylii na Mundial w Rosji. Selekcjoner Tite zadecydował, że Alisson będzie bramkarzem numer „1” na tej imprezie. 17 czerwca zadebiutował na Mistrzostwach Świata w zremisowanym grupowym starciu ze Szwajcarią, zakończonym remisem 1:1. W kolejnych dwóch meczach "Canarinhos" odnieśli pewne zwycięstwa, a Alisson zachował czyste konto w każdym z tych spotkań. W 1/8 finału Brazylia bez większych problemów pokonała Meksyk 2:0, a w ćwierćfinale przeciwko Belgii musiała uznać wyższość "Czerwonych Diabłów", przegrywając stosunkiem 1:2. Tym samym Alisson w pięciu rozegranych meczach zdołał zachować trzy czyste konta.
Życie prywatne.
Starszy brat Alissona – Muriel również jest bramkarzem, obaj są katolikami
22 czerwca 2015 Alisson ożenił się z Natalią Loewe.

</doc>
<doc id="3672381" url="https://pl.wikipedia.org/wiki?curid=3672381" title="Lista torów MotoGP">
Lista torów MotoGP



</doc>
<doc id="3672382" url="https://pl.wikipedia.org/wiki?curid=3672382" title="Dziura nad Zawaliskiem">
Dziura nad Zawaliskiem

Dziura nad Zawaliskiem – jaskinia w Dolinie Kościeliskiej w Tatrach Zachodnich. Wejście do niej znajduje się nad Wąwozem Kraków, w Tomanowym Grzbiecie, ponad skałkami wznoszącymi się nad Kazalnicą, na wysokości 1810 m n.p.m. Długość jaskini wynosi 23 metry, a jej deniwelacja 11 metrów.
Opis jaskini.
Jaskinię tworzy ciasny, stromo idący w dół korytarz zaczynający się pionową szczeliną przy otworze, a kończący się po 4 metrach kolejną szczeliną (5-metrowej długości).
Przyroda.
W jaskini występuje silny przepływ powietrza, co najlepiej widać w zimie kiedy powoduje on wytopienie śniegu przy otworze.
Historia odkryć.
Jaskinia była prawdopodobnie znana od dawna, jednak brak jest o niej jakichkolwiek wzmianek w literaturze.
11 listopada 2000 roku P. Gruszka i Z. Tabaczyński wykonali pomiary jaskini.

</doc>
<doc id="3672383" url="https://pl.wikipedia.org/wiki?curid=3672383" title="Dziura pod Zawaliskiem">
Dziura pod Zawaliskiem

Dziura pod Zawaliskiem – jaskinia w Dolinie Kościeliskiej w Tatrach Zachodnich. Wejście do niej znajduje się nad Wąwozem Kraków, w Tomanowym Grzbiecie, ponad skałkami wznoszącymi się nad Kazalnicą, na wysokości 1800 m n.p.m. Długość jaskini wynosi 21 metrów, a jej deniwelacja 11 metrów.
Opis jaskini.
Główny ciąg jaskini to stromo opadający, od otworu wejściowego, korytarz kończący się 6-metrową studzienką. Z jej dna odchodzą:
Przyroda.
W jaskini występuje silny przepływ powietrza, co najlepiej widać w zimie kiedy powoduje on wytopienie śniegu przy otworze.
Historia odkryć.
Jaskinia była prawdopodobnie znana od dawna, jednak brak jest o niej jakichkolwiek wzmianek w literaturze.
11 listopada 2000 roku P. Gruszka i Z. Tabaczyński wykonali pomiary jaskini.

</doc>
<doc id="3672384" url="https://pl.wikipedia.org/wiki?curid=3672384" title="Edward Riedl">
Edward Riedl

Edward Riedl (ur. 21 września 1874 w Ustrzykach Dolnych, zm. 10 stycznia 1928) – pułkownik Korpusu Sądowego Wojska Polskiego.
Życiorys.
Urodził się 21 września 1874 w Ustrzykach Dolnych. W 1893 ukończył w C. K. IV Gimnazjum we Lwowie. Ukończył studia prawnicze. Na stopień podporucznika został mianowany ze starszeństwem z 1 stycznia 1896 roku w korpusie oficerów rezerwy artylerii fortecznej. Został przydzielony w rezerwie do 2 Pułku Artylerii Fortecznej w Krakowie. 12 sierpnia 1903 roku, jako oficer rezerwy został powołany do służby czynnej w korpusie zawodowych audytorów, w charakterze aspiranta. Od 1907 roku jako zawodowy oficer audytor pełnił służbę w Pułku Piechoty Nr 13 w Krakowie. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W 1914 roku pełnił służbę w Pułku Piechoty Nr 1 w Krakowie. Podczas I wojny światowej służył w sądzie brygady w Rzeszowie. W czasie służby w korpusie oficerów audytorów awansował kolejno na stopień: porucznika audytora ze starszeństwem z 1 maja 1907 roku, kapitana audytora ze starszeństwem z 1 listopada 1911 roku i majora audytora.
1 lutego 1919 roku został przyjęty do Wojska Polskiego z zatwierdzeniem posiadanego stopnia majora audytora. 24 czerwca 1919 roku został mianowany sędzią wojskowym w Sądzie Okręgu Generalnego w Warszawie z czasowym odkomenderowaniem do Naczelnego Sądu Wojskowego w Warszawie. 15 listopada tego roku zostały mu powierzone obowiązki szefa Sądu Wojskowego Okręgu Generalnego w Łodzi. Dekretem z 22 maja 1920 został zatwierdzony w stopniu podpułkownika w korpusie sądowym z dniem 1 kwietnia 1920. Został awansowany do stopnia pułkownika w korpusie oficerów sądowych ze starszeństwem z dniem 1 czerwca 1919. Od 1921 był szefem Wojskowego Sądu Okręgowego Nr IV w Łodzi. Z dniem 1 listopada 1924 został przeniesiony do Wojskowego Sądu Okręgowego Nr IX w Brześciu na stanowisko szefa sądu. Z dniem 1 marca 1927 roku został mu udzielony dwumiesięczny urlop z zachowaniem uposażenia, a z dniem 30 kwietnia 1927 roku został przeniesiony w stan spoczynku. Zmarł 10 stycznia 1928. Został pochowany na Cmentarzu Rakowickim w Krakowie (PAS 41-wsch-po prawej Kufelkowskich).

</doc>
<doc id="3672386" url="https://pl.wikipedia.org/wiki?curid=3672386" title="Cláudia Gadelha">
Cláudia Gadelha

Ana Cláudia Dantas Gadelha (ur. 7 grudnia 1988 w Mossoró) – brazylijska zawodniczka mieszanych sztuk walki (MMA) oraz brazylijskiego jiu jitsu (czarny pas). Od 2014 związana z UFC.
Kariera sportowa.
W MMA zadebiutowała w 2008. Do 2013 stoczyła dziesięć zawodowych pojedynków (wszystkie wygrane) po czym związała się z Invicta Fighting Championships. W pierwszej walce która była również eliminatorem do walki o pas znokautowała Japonkę Ayakę Hamasaki. Do walki mistrzowskiej w Invicta jednak nie doszło, gdyż Brazylijka przeniosła się do czołowej na świecie Ultimate Fighting Championship. W debiucie 16 lipca 2014 wypunktowała Finkę Tinę Lähdemäki. 13 grudnia 2014 przegrała z wielokrotną mistrzynią świata w boksie tajskim Polką Joanną Jędrzejczyk niejednogłośnie na punkty notując pierwszą porażkę w karierze. 1 sierpnia 2015 pokonała byłą mistrzynię World Series of Fighting Jessicę Aguilar na punkty.
W styczniu 2016 została ogłoszona jedną z głównych trenerek 23 edycji The Ultimate Fighter, jej rywalką została mistrzyni wagi słomkowej Joanna Jędrzejczyk. Do rewanżowego starcia doszło 8 lipca 2016, podczas finałowej gali TUF'a. Brazylijka ponownie uległa Polce, tym razem jednogłośnie na punkty. 3 czerwca 2017 na UFC 212 pokonała Polkę Karolinę Kowalkiewicz przez poddanie w pierwszej rundzie.
Przez wiele lat trenowała w klubie Nova União wraz z byłymi mistrzami UFC José Aldo oraz Renanem Barão.

</doc>
<doc id="3672387" url="https://pl.wikipedia.org/wiki?curid=3672387" title="Houston Cougars">
Houston Cougars

Houston Cougars – nazwa drużyn sportowych University of Houston, biorących udział w akademickich rozgrywkach w American Athletic Conference, organizowanych przez National Collegiate Athletic Association. 
Sekcje sportowe uczelni.
"W nawiasie podano liczbę tytułów mistrzowskich NCAA (stan na 1 lipca 2015)"

</doc>
<doc id="3672388" url="https://pl.wikipedia.org/wiki?curid=3672388" title="Teoria względności językowej">
Teoria względności językowej



</doc>
<doc id="3672391" url="https://pl.wikipedia.org/wiki?curid=3672391" title="Podkowiańskie Liceum Ogólnokształcące nr 60">
Podkowiańskie Liceum Ogólnokształcące nr 60

Społeczne Liceum w Podkowie Leśnej, prowadzone przez Towarzystwo Przyjaciół Liceum Podkowiańskiego. Podkowiańskie Liceum Ogólnokształcące nr 60 działa od 1990 roku i jest jedną z pierwszych szkół niepublicznych w Polsce. Szkoła mieści się w willi w Podkowie Leśnej przy ulicy Wiewiórek 2/4. Budynek szkoły to zabytek, przekazany miastu testamentem na cele edukacyjne przez reemigranta z USA Jana Kciuka.
Organizacja.
Szkoła ma uprawnienia szkoły publicznej na czas nieokreślony. Właścicielem szkoły jest Towarzystwo Przyjaciół Liceum Podkowiańskiego, na czele którego stoi zarząd. W skład zarządu wchodzą rodzice, którzy reprezentują poszczególne klasy oraz nauczyciele. Zarząd pełni m.in. takie funkcje jak Rada Rodziców w szkołach publicznych. Pracą bieżącą szkoły kieruje jej dyrektor.
Do tradycji szkoły należą: tematyczne studniówki, pożegnania klas maturalnych, oraz wigilie szkolne, które są okazją do spotkań z absolwentami. 
Imprezą środowiskową, która należy do tradycji liceum jest Wystawa Psów Kochanych która w 2014 roku obchodziła swój 20 letni jubileusz. Wydarzenie gromadzi mieszkańców miasta, miłośników czworonożnych przyjaciół człowieka. Organizacją wystawy zajmują się uczniowie klas pierwszych w ramach przedmiotu przedsiębiorczość: muszą znaleźć sponsorów, przeprowadzić akcję promocyjną wydarzenia, oraz zorganizować całe miasteczko w którym odbywa się  pokaz tresury psów, porady weterynaryjne. Uczniowie organizują kawiarenkę, grilla, a dochody ze sprzedaży są przeznaczone na wybrane schronisko dla psów. W trakcie wystawy odbywa się konkurs psów w kategoriach: pies, duży, pies mały, junior, senior, prowadzony przez doświadczonych jurorów. Wystawa Psów w 2009 roku, została wpisana w program Otwartych Ogrodów.

</doc>
<doc id="3672393" url="https://pl.wikipedia.org/wiki?curid=3672393" title="Rura przy Oknie">
Rura przy Oknie

Rura przy Oknie – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w zachodnim zboczu środkowej części Wąwozu Kraków, w pobliżu Jaskini pod Oknem i jaskini Krakowskie Okno, na wysokościach 1200 i 1210 m n.p.m. Długość jaskini wynosi 25 metrów, a jej deniwelacja 10,50 metrów.
Opis jaskini.
Za niżej położonym otworem korytarz rozgałęzia się. Jeden ciąg idzie w górę i po około 7 metrach kończy się ślepo. Drugi ciąg zaczyna się 4-metrowym kominkiem, za którym po paru metrach dochodzi się do górnego otworu.
Przyroda.
Prawie w całej jaskini jest widno. Roślinność nie występuje.
Historia odkryć.
Jaskinia była zapewne znana od dawna. 9 września 2006 roku M. Czart i J. Nowak sporządzili jej plan i opis.

</doc>
<doc id="3672394" url="https://pl.wikipedia.org/wiki?curid=3672394" title="Pawieł Abroskin">
Pawieł Abroskin

Pawieł Iwanowicz Abroskin (, "Pawieł Iwanowicz Abroskin"; ur. 27 marca 1910 w Taganrogu, zm. 30 maja 1970) – radziecki działacz państwowy i gospodarczy.
Życiorys.
Od 1931 był członkiem WKP(b), W 1937 ukończył Moskiewski Państwowy Uniwersytet Techniczny im. N.E. Baumana, od 1933 pracował w administracji różnych instytucji gospodarczych. Od 1938 był dyrektorem Ludinowskiej Fabryki Maszyn, od 1941 - Syzrańskiej Fabryki Maszyn, od 1945 - Briańskiej Fabryki Maszyn.
W latach 1955-1957 i 1962-1964 był dyrektorem Nowoczerkaskiej Fabryki Elektrowozów. Po jego pierwszym odejściu z zakładu miał tam miejsce masowy protest robotników - jednym z ich postulatów był powrót Abroskina na stanowisko dyrektora, który spełniono.
W latach 1957-1960 był przewodniczącym Rostowskiej Rady Gospodarki Narodowej, w latach 1957-1960 przewodniczącym Państwowego Komitetu Rady Ministrów RFSRR do spraw koordynacji prac naukowo-badawczych, w latach 1960-1962 zastępcą przewodniczącego Rady Ministrów RFSRR.
Pochowany na Cmentarzu Nowodziewiczym w Moskwie.

</doc>
<doc id="3672396" url="https://pl.wikipedia.org/wiki?curid=3672396" title="XXIX Spadochronowe Mistrzostwa Polski konkurencje klasyczne – Gliwice 1985">
XXIX Spadochronowe Mistrzostwa Polski konkurencje klasyczne – Gliwice 1985

XXIX Spadochronowe Mistrzostwa Polski konkurencje klasyczne – Gliwice 1985 – odbyły się 22–31 sierpnia 1985 roku na gliwickim lotnisku. Gospodarzem Mistrzostw był Aeroklub Gliwicki wraz z sekcją spadochronową, a organizatorem Aeroklub Polski. Otwarcia zawodów dokonał prezes Zarządu Głównego Aeroklubu PRL gen. brygady dr inż. pilot Władysław Hermaszewski w towarzystwie I sekretarza Komitetu Miejskiego PZPR w Gliwicach Stefana Zemły, przewodniczącego MRN w Gliwicach Stanisława Błauta i wiceprezydenta miasta Henryka Radaszkiewicza. Do dyspozycji skoczków były 3 samoloty An-2. Podczas zawodów wykonano 750 skoków spadochronowych.
Rozegrane kategorie.
Zawody rozegrano w czterech kategoriach spadochronowych:
Uczestnicy zawodów.
W zawodach brali udział zawodnicy z Aeroklubów regionalnych oraz grupa zawodników rumuńskich .
Uczestnikami zawodów m.in. byli: Marek Boryczka (Aeroklub Gliwicki), Roman Grudziński (Aeroklub Gliwicki), Jan Isielenis (Aeroklub Gliwicki), Krystyna Pączkowska (WKS „Śląsk”), Anna Tarczoń (Aeroklub Nowy Targ), Renata Gładysz (Aeroklub Wrocławski), Marek Fotyga (WKS „Zawisza”), Wiesław Skóra (WKS „Zawisza”), Wiesław Guzik (WKS „Wawel”).

</doc>
<doc id="3672397" url="https://pl.wikipedia.org/wiki?curid=3672397" title="Mölnbo">
Mölnbo

Mölnbo – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej Södermanland, na południowy zachód od Södertälje przy Västra stambanan i drodze krajowej nr 57 ("Riksväg 57") z Järna do Katrineholmu. Mölnbo jest jedną ze stacji sztokholmskiego Pendeltågu (linia J37, Södertälje – Gnesta).
W 2010 roku Mölnbo liczyła 1052 mieszkańców.

</doc>
<doc id="3672400" url="https://pl.wikipedia.org/wiki?curid=3672400" title="Rada Ministrów RFSRR">
Rada Ministrów RFSRR

Rada Ministrów RFSRR, – najwyższy administracyjny i wykonawczy organ kierownictwa państwowego Rosyjskiej Federacyjnej Socjalistycznej Republiki Radzieckiej (RFSRR) od 1946 do maja 1991, następnie organ władzy wykonawczej RFSRR.
Działał do przemianowania RFSRR w Federację Rosyjską. Zgodnie z ustawą z 1979 Radzie Ministrów RFSRR przysługiwały szerokie kompetencje w dziedzinach kierownictwa państwowego związanego z zarządzaniem RFSRR, a nie należących do kompetencji Rady Najwyższej RFSRR i Prezydium Rady Najwyższej RFSRR. 
W 1992 została przemianowana w Radę Ministrów Federacji Rosyjskiej, a w 1993 w związku z przyjęciem nowej konstytucji przemianowana w Rząd Federacji Rosyjskiej, który obecnie pełni funkcję najwyższej federalnej władzy wykonawczej w Federacji Rosyjskiej.

</doc>
<doc id="3672402" url="https://pl.wikipedia.org/wiki?curid=3672402" title="Karol Battaglia (pułkownik)">
Karol Battaglia (pułkownik)

Karol Tomasz Marian Battaglia (ur. 15 września 1876 w Bochni, zm. 10 stycznia 1936 w Borysławiu) – pułkownik artylerii Wojska Polskiego, kawaler Orderu Virtuti Militari.
Życiorys.
Urodził się 15 września 1876 w Bochni, w rodzinie Gwidona i Olgi z Baranowskich. Był bratem Rogera (1873–1950) i Andrzeja (1895–1918). W latach 1886–1893 uczęszczał do gimnazjum w Tarnowie, a następnie we Lwowie. W latach 1893–1897 był uczniem w Szkole Kadetów Artylerii w Wiedniu.
W latach 1897–1905 pełnił zawodową służbę wojskową w 3 pułku artylerii korpuśnej w Grazu. Od 1902 roku zajmował w tym pułku stanowisko oficera prowiantowego. W 1905 roku został przeniesiony do rezerwy i przydzielony w rezerwie do 3 Pułku Artylerii Korpuśnej, który trzy lata później został przemianowany na pułk haubic polowych nr 3 i przeniesiony do Mariboru. W czasie I wojny światowej walczył w szeregach macierzystego oddziału, który w 1916 roku został przemianowany na pułk haubic polowych nr 6, a później na pułk artylerii polowej nr 106. W czasie służby w c. i k. armii awansował na kolejne stopnie w korpusie oficerów artylerii polowej i górskiej: kadeta–zastępcy oficera (1 września 1897 roku), podporucznika (1 listopada 1898 roku), porucznika (1 listopada 1902 roku) i kapitana (1 listopada 1914 roku).
Po odzyskaniu przez Polskę niepodległości został przyjęty do Wojska Polskiego. 11 czerwca 1920 roku został zatwierdzony z dniem 1 kwietnia 1920 roku w stopniu podpułkownika, w artylerii, w grupie oficerów armii austro-węgierskiej. Od 16 czerwca do 15 lipca 1920 roku dowodził 39 pułkiem piechoty.
Został awansowany do stopnia pułkownika w artylerii ze starszeństwem z dniem 1 czerwca 1919. W połowie 1919 został dowódcą I dywizjonu sformowanego 5 pułku artylerii polowej we Lwowie. 
Sprawował stanowisko dowódcy 5 pap od 23 kwietnia 1921 do 1925. Z dniem 9 lutego 1925 roku został odkomenderowany na dwumiesięczny kurs dla wyższych dowódców artylerii przy generalnym inspektorze artylerii. W październiku 1925 roku został przydzielony do Szefostwa Artylerii Okręgu Korpusu Nr VI we Lwowie na stanowisko zastępcy szefa. W tym samym miesiącu został przeniesiony do kadry korpusu oficerów artylerii przy Departamencie III Ministerstwa Spraw Wojskowych z pozostawieniem na zajmowanym stanowisku w 6 Okręgowym Szefostwie Artylerii. Został przeniesiony w stan spoczynku. Jako emerytowany oficer zamieszkiwał we Lwowie. Został zatrudniony na stanowisku dyrektora banku, a następnie pełnił funkcję w Grupie 13. Centralnego Związku Przemysłu Polskiego, obejmującej najbardziej różnorodne działy produkcji przemysłowej. Zmarł 10 stycznia 1936 roku w Borysławiu.

</doc>
<doc id="3672404" url="https://pl.wikipedia.org/wiki?curid=3672404" title="Karol Battaglia">
Karol Battaglia



</doc>
<doc id="3672406" url="https://pl.wikipedia.org/wiki?curid=3672406" title="Zbójnicka Piwnica">
Zbójnicka Piwnica

Zbójnicka Piwnica – jaskinia, a właściwie schronisko, w Dolinie Kościeliskiej w Tatrach Zachodnich. Ma trzy otwory wejściowe znajdujące się w zachodnim zboczu dolnej części Wąwozu Kraków, w północnej ścianie Zbójnickiej Turni, w pobliżu Jaskini w Zbójnickiej Turni, na wysokości 1250 m n.p.m. Długość jaskini wynosi 20 metrów, a jej deniwelacja 4,2 metrów.
Opis jaskini.
Jaskinią jest salka do której można się dostać z trzech otworów wejściowych. Z dwóch otworów prowadzą do niej krótkie, szczelinowe korytarzyki, z trzeciego większy korytarz zaczynający się 1,2-metrową studzienką.
Przyroda.
W jaskini występuje mleko wapienne i nacieki grzybkowe.
Ściany są mokre, rosną na nich glony. Wszędzie dociera światło dzienne.
Historia odkryć.
Jaskinię odkryli Andrzej i Michał Ciszewscy, Jakub Nowak i Ewa Wójcik 30 czerwca 2007 roku.
15 lipca 2007 roku Jakub Nowak, Joanna Ślusarczyk i Jan Wołek sporządzili pierwszy plan i opis jaskini.

</doc>
<doc id="3672407" url="https://pl.wikipedia.org/wiki?curid=3672407" title="Roman Wesołowski (pułkownik)">
Roman Wesołowski (pułkownik)

Roman Władysław Wesołowski (ur. 8 lipca 1885, zm. 4 września 1930 we Lwowie) – pułkownik artylerii Wojska Polskiego.
Życiorys.
Urodził się 8 lub 29 lipca 1885. Był oficerem rezerwy artylerii cesarskiej i królewskiej armii. Na stopnień podporucznika został mianowany ze starszeństwem z 1 stycznia 1910 roku. W 1914 roku posiadał przydział w rezerwie do pułku armat polowych nr 31 w Stanisławowie. W czasie I wojny światowej walczył w szeregach swojego pułku, a następnie w szeregach pułku armat polowych nr 30, przemianowanego później na pułk artylerii polowej nr 30. Na stopień porucznika został mianowany ze starszeństwem z 1 maja 1915 roku w korpusie oficerów rezerwy artylerii.
Po odzyskaniu przez Polskę niepodległości został przyjęty do Wojska Polskiego. 15 lipca 1920 roku został zatwierdzony z dniem 1 kwietnia 1920 roku w stopniu majora, w artylerii, w grupie oficerów byłej armii austro-węgierskiej. Pełnił wówczas służbę w 5 pułku artylerii ciężkiej.
1 czerwca 1921 roku pełnił służbę w 5 pułku artylerii polowej we Lwowie. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 54. lokatą w korpusie oficerów artylerii, a jego oddziałem macierzystym był nadal 5 pułk artylerii polowej we Lwowie. W 1923 sprawował stanowisko zastępcy dowódcy 5 pułku artylerii polowej. W sierpniu 1926 został przesunięty na stanowisko dowódcy pułku. 1 stycznia 1928 roku został awansowany na pułkownika ze starszeństwem z dniem 1 stycznia 1928 roku i 3. lokatą w korpusie oficerów artylerii. W marcu 1929 został mianowany szefem 6 Okręgowego Szefostwa Uzbrojenia we Lwowie z równoczesnym przeniesieniem macierzyście do kadry oficerów artylerii.
Zmarł 4 września 1930 we Lwowie. Został pochowany na Cmentarzu Łyczakowskim we Lwowie.

</doc>
<doc id="3672408" url="https://pl.wikipedia.org/wiki?curid=3672408" title="Roman Wesołowski">
Roman Wesołowski



</doc>
<doc id="3672410" url="https://pl.wikipedia.org/wiki?curid=3672410" title="Tadeusz Łodziński">
Tadeusz Łodziński



</doc>
<doc id="3672411" url="https://pl.wikipedia.org/wiki?curid=3672411" title="Alice Cooper (zespół muzyczny)">
Alice Cooper (zespół muzyczny)

Alice Cooper – amerykański zespół wykonujący muzykę z pogranicza rocka i heavy metalu. Powstał w 1964 roku w Phoenix w stanie Arizona. Skład grupy utworzyli wokalista Vince Furnier, gitarzyści Glen Buxton i Michael Bruce, basista Dennis Dunaway oraz perkusista Neal Smith.
W 1975 roku po rozwiązaniu zespołu Vince Furnier zaadaptował nazwę Alice Cooper jako swój pseudonim oraz podjął solową działalność artystyczną. Natomiast pozostali członkowie utworzyli zespół pod nazwą Billion Dollar Babies. W latach późniejszych (1999, 2010, 2011, 2015) grupa Alice Cooper czterokrotnie wznawiała działalność dając jednorazowe występy.

</doc>
<doc id="3672412" url="https://pl.wikipedia.org/wiki?curid=3672412" title="Halowe Mistrzostwa Świata w Lekkoatletyce 2016 – bieg na 3000 m mężczyzn">
Halowe Mistrzostwa Świata w Lekkoatletyce 2016 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie obronił Kenijczyk Caleb Ndiku.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 7:50,00 (hala) lub 7:40,00 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Pierwszych czterech z każdego biegu (Q) oraz czterech z najlepszymi czasami wśród przegranych (q)."Źródło: IAAF"
Finał.
"Źródło: IAAF"

</doc>
<doc id="3672414" url="https://pl.wikipedia.org/wiki?curid=3672414" title="Antyszyizm">
Antyszyizm

Antyszyizm – uprzedzenie lub nienawiść wobec muzułmanów szyickich na podstawie ich religii i dziedzictwa. Termin został po raz pierwszy zdefiniowany przez Shia Rights Watch w 2011 roku, ale używany jest w nieoficjalnych badaniach i artykułach naukowych od dziesięcioleci.
Spór o prawidłowego następcę Mahometa doprowadził do powstania dwóch głównych sekt islamu, sunnitów i szyitów. Sunnici, utrzymują, że każdy członek klanu Kurajszytów może potencjalnie stać się następcą Proroka, jeśli decyzja podjęta zostanie większościowo. Szyici twierdzą jednak, że tylko człowiek wybrany przez Boga poprzez Proroka (hadis stawu Hum), może stać się jego następcą, w taki sposób imam Ali (i reszta rodziny Proroka) stał się jedynym suwerenem duchowym i politycznym po śmierci Mahometa. Ustabilizowani militarnie i utrzymujący władzę nad rządami Umajjadów, władcy sunniccy postrzegali szyitów jako zagrożenie – zarówno dla ich politycznej, jak i religijnej władzy.
Pod rządami Umajjadów, sunniccy władcy dążyli do marginalizacji i eksterminacji szyickiej mniejszości, dalsze prześladowania trwały za panowania dynastii Abbasydów. Historycznie, prześladowania szyitów przez sunnickich współwyznawców często charakteryzowała brutalność i akty ludobójstwa. Społeczność szyicka wynosi około 10-15% całej ludności muzułmańskiej, do dnia dzisiejszego szyici pozostają marginalizowani w wielu krajach arabskich o większości sunnickiej, bez prawa aby swobodnie praktykować swoją religię bądź uzyskać status większościowy. Radykalni sunnici uznają szyitów za apostatów i niewiernych, traktując szyickich cywili jako usprawiedliwiony cel ataków terrorystycznych.
Historyczne prześladowania.
Kwestia sukcesji po Mahomecie.
W chwili śmierci Mahometa przed muzułmańską wspólnotą stanęło zadanie rozstrzygnięcia sprawy następstwa po nim. Zgodnie z muzułmańską tradycją, powracając ze swojej ostatniej pielgrzymki do Mekki (później nazwaną "pożegnalną"), Mahomet 16 marca 632/18. zu al-hidżdża 10. roku zatrzymał się nad Stawem Chumm i wziąwszy Alego za rękę powiedział: "O ludzie, wiedzcie, że czym Aaron był dla Mojżesza, tym Ali jest dla mnie, z wyjątkiem tego, że po mnie nie będzie żadnego proroka i on będzie waszym obrońcą/następcą ("walī") po mnie. Dlatego Ali jest panem każdego, którego ja jestem panem". Potem zaś podniósł rękę Alego i powiedział: "O Boże, bądź miłosierny dla tego, kto jest oddany Alemu, okaż wrogość temu, kto jest jego wrogiem, daj zwycięstwo temu, kto pomaga Alemu, i opuść tego, kto opuści Alego. Niech prawda prowadzi Alego do końca jego życia".
Zdaniem szyitów Mahomet w ten sposób jasno objawił, że Ali ma przejąć po nim władzę, która następnie ma przejść na jego potomków. Sunnici zakładają, iż następcą Mahometa nie musiał być jego członek rodziny jak i potomek. W dniu śmierci Mahometa, w trakcie sekretnej narady jego następcą (to jest kalifem) został mniejszościowo wybrany Abu Bakr, co według szyitów było jawnym pogwałceniem woli Mahometa. Sekretny wybór Abu Bakra, rozpoczął wojnę domową. Pierwszy kalif sunnitów, wysłał swoje armie przeciwko innym towarzyszom proroka, jak i plemionom arabskim, które odmówiły złożenia mu przysięgi na wierność. Aisza, córka Abu Bakra, walczyła z Alim w bitwie wielbłądziej, którą przegrała, Mu’awija I założyciel sunnickiej dynastii Umajjadów, starł się z Alim w bitwie pod Siffin, syn i następca Mu'awiji, drugi kalif sunnickiej dynastii Umajjadów Jazid I, zabił Husajna ibn Alego (wnuk Mahometa, syn Fatimy i Alego, młodszy brat Hasana) w bitwie pod Karbalą. Prześladowania dalszej rodziny proroka i muzułmanów którzy obrali ich stronę, trwają do dzisiaj.
Umajjadzi.
Wnuk Mahometa, Husajn ibn Ali, odmówił złożenia przysięgi wierności i zaakceptowania władzy sunnickiego kalifa Jazida I. Wkrótce po tym, w 680 roku, Jazid wysłał tysiące żołnierzy kalifatu Umajjadów, aby rozpoczęli oblężenie karawany Husajna. Podczas bitwy pod Karbalą, po odparciu wojsk umajjadzkich przez sześć dni, Husajn i jego siedemdziesięciu dwóch towarzyszy zostało zabitych, następnie ściętych, a ich głowy zostały wysłane z powrotem do kalifa w Damaszku. Podczas gdy męczeństwo imama Husajna zakończyło perspektywę bezpośredniego zagrożenia wobec władzy sunnickiego kalifatu Umajjadów, to wydarzenie także ułatwiło szyitom uzyskanie argumentu do moralnego oporu wobec panującej dynastii i jej żądań. Pozostali członkowie rodziny Mahometa zabici za panowania sunnickich Umajjadów to: Ali ibn Husajn został otruty z rozkazu kalifa Al-Walida, Muhammad al-Bakir otruty za panowania kalifa al-Malika.
Abbasydzi.
Po upadku kalifatu Umajjadów prześladowania dalszej rodziny proroka Mahometa i szyitów były kontynuowane za panowania sunnickiego kalifatu Abbasydów. Kolejnymi ofiarami byli Dżafar as-Sadik, otruty z rozkazu kalifa Al-Mansura, Musa al-Kazim, z rozkazu Harun ar-Raszida, Ali ar-Rida, otruty za panowania Al-Mamuna, Mahomet al-Dżawad otruty przez Al-Mutasima, Hasan al-Askari, otruty z rozkazu kalifa Al-Mutamida.
Po mongolskim złupieniu stolicy kalifatu abbasydów, mimo że Mongołowie byli szamanistami, uprzedzenia wobec szyitów stały się częstsze: sunnici oskarżali ich o każde nieszczęście i problem.
Prześladowania za Seldżukidów/imperium Osmańskiego.
W odpowiedzi na wzrost popularności islamu szyickiego Imperium Osmańskie wymordowało muzułmanów szyickich w Anatolii. W 1514 roku sułtan osmański Selim I Groźny nakazał masakrę szyitów anatolijskich. Według Dżalala Al-e-Ahmada, "Sułtan Selim I posunął się do takiego stopnia iż stwierdził, że zabicie jednego szyity ma większą wartość w tym świecie i następnym jak zabójstwo 70 chrześcijan". Setki tysięcy szyitów zostało zabitych w imperium Osmańskim, w tym Alewici w Turcji, Alawici w Syrii i szyici w Libanie.
Syria.
Alawici wyznający synkretyczny prąd religijny, byli poddawani intensywnej sunnifikacji za panowania sułtanatu mameluków. Muhammad Ibn Battuta pisał iż mamelucy rozkazali wybudować meczet sunnicki w każdej alawickiej wiosce, na co alawici odpowiedzieli budując owe na obrzeżach swoich siedlisk w celu trzymania w nich zwierząt hodowlanych. Po upadku mameluków, władzę nad regionem przejęło imperium Osmańskie. Alawitów poddawano fizycznej eksterminacji, ostatecznie sprowadzając ich do roli poddańczej wobec władców sunnickich. Do upadku imperium osmańskiego, alawitom nie wolno było nawet zeznawać w sądzie. Utworzenie Francuskiego Mandatu Syrii, otworzyło mniejszościom religijnym (chrześcijanom i alawitom) w regionie szansę na awans społeczny (głównie w administracji i siłach zbrojnych). Po przejęciu w 1970 władzy przez sekularną partię Baas, w tym Hafiza al-Assada, Syria stała się sekularnym i wieloreligijnym państwem zarządzanym przez sunnitów jak i mniejszości religijne (głównie alawitów) nad większością sunnicką, co było nie do zaakceptowania przez radykałów sunnickich. Kulminacją niezadowolenia radykałów sunnickich było powstanie islamistów w Syrii, a następnie wybuch wojny w tym kraju.
Indie.
W przeszłości szyici w Indiach spotykali się z prześladowaniami ze strony niektórych władców sunnickich i cesarzy Mogołowych, w wyniku czego męczeństwo ponieśli indyjscy szyiccy uczeni jak Kazi Nurullah Szustari (znany również jako "Shahid-e-Thaalis", trzeci męczennik) i Mirza Mahomet Kamil Dehlawi (znany również jako" Shahid-e - Rabaj", czwarty męczennik), którzy są dwoma z pięciu męczenników islamu szyickiego. Na przestrzeni wieków, szyici byli prześladowani także w indyjskim Kaszmirze przez sunnickich najeźdźców z regionu, co doprowadziło do śmierci wielu szyitów i w rezultacie większość z nich zmuszona była do ucieczki z regionu.
W nadchodzących latach szyici w Kaszmirze musieli przejść przez najtrudniejszy okres w swojej historii. Kradzieże, rabunki, morderstwa i pogromy stały się znane jako "Taarajs" praktycznie zdewastowały historyczną społeczność szyicką tego rejonu. Historia zna dziesięć takich Taarajs, znanych również jako 'Taraj-e-szia', w okresie od XV do XIX wieku – w 1548, 1585, 1635, 1686, 1719, 1741, 1762, 1801, 1830 i 1872 – podczas którego szyickie miejsca zamieszkania były rabowane, ludzie zabijani, biblioteki palone i ich miejsca duchowe sprofanowane. Społeczność, ze względu na trudności, udawała się w praktykę takijji w celu zachowania własnego życia.
Chiny.
Większość zagranicznych niewolników w Sinciang stanowili szyici-ismailici z tadżyckiej mniejszości w kraju. Sunniccy muzułmanie tureckiego pochodzenia nazywali ich "galcha" i brali w niewolnictwo, ponieważ szyici "różnili się" od sunnickich tureckich mieszkańców. Muzułmanie szyiccy byli sprzedawani jako niewolnicy w Hoten.
Czasy współczesne.
Jest to niekompletna lista przykładów antyszyickich prześladowań.
Afganistan.
10-20% Afgańczyków to muzułmanie szyiccy. Jakkolwiek, byli poddani zorganizowanej eksterminacji pod rządami Talibów. Do dnia dzisiejszego, cywile szyiccy padają ofiarami sunnickich terrorystów. W grudniu 2015 roku, 7 szyitów (w tym 13-letni chłopczyk i 9-letnia dziewczynka) zostało porwanych przez terrorystów, wszystkim obcięto głowy. Wydarzenie to doprowadziło do masowej demonstracji w Kabulu ze strony afgańskiej mniejszości szyickiej, jaką są głównie Hazarowie. 24 lipca 2016 roku, dwóch członków Państwa Islamskiego wysadziło się w powietrze w Kabulu podczas szyickiej manifestacji, zginęło ponad 80 cywili, 300 zostało rannych.
Bangladesz.
Jest wiele przypadków przemocy wobec szyitów w Bangladeszu. Na przykład, 24 stycznia 2015 roku, meczet szyicki został wysadzony w powietrze, jedna osoba zginęła, a wiele zostało rannych. Inny niedawno przeprowadzony atak miał miejsce w Haripur w Shibganj w Bogrze. Muezzin został zastrzelony w szyickim meczecie i co najmniej cztery osoby, w tym imam, zostały ranne podczas modlitwy Maghrib.
Bahrajn.
Większość (ponad 70%) ludności Bahrajnu stanowią szyici. Rządząca sunnicka rodzina al-Chalifa, przybyła do Bahrajnu z Kataru pod koniec XVIII-wieku. Szyici twierdzą, że rodzinie Al-Chalifa nie udało się zdobyć legitymacji w Bahrajnie, owa także ustanowiła system "politycznego apartheidu, opartego na rasowej, religijnej i plemiennej dyskryminacji". Vali Nasr, czołowy irański ekspert do spraw Bliskiego Wschodu i świata islamskiego, powiedział "dla szyitów, rządy sunnickie to jak żyć w aparthaidzie".
Powstanie w 2011.
Około 1000 mieszkańców Bahrajnu zostało zatrzymanych po pro-demokratycznym powstaniu 2011 roku. Bahrańskie i międzynarodowe organizacje praw człowieka zarejestrowały setki przypadków tortur i złego traktowania szyickich więźniów. Sunnicki rząd podjął kroki które wyszły poza zdławienie politycznego sprzeciwu, wprowadzając działania "psychicznie upokarzające dla większości szyickiej aby ją zmusić do cichego podporządkowania".
Apartheid.
Dyskryminacja w stosunku do muzułmanów-szyitów w Bahrajnie jest tak poważna i systematyczna iż cały szereg źródeł (magazyn "Time", Vali Nasr, Icchak Nakasz, Counterpunch, Bahrajńskie Centrum Praw Człowieka, itp.) używają terminu "apartheid", opisując ją.
Amin Izzadeen piszący w "Daily Mirror" stwierdził, że "po rozpadzie reżimu apartheidu w Południowej Afryce, Bahrajn pozostał jedynym krajem w którym mniejszość dyktuje zasady większości. Ponad 70 procent Bahrajńczyków to muzułmanie szyiccy, lecz nie mają oni nic do powiedzenia w sprawach rządzenia."
Christian Science Monitor opisuje Bahrajn jak praktykujący "formę religijnego apartheidu poprzez zakazanie szyitom pracy na kluczowych stanowiskach rządowych czy służby w policji bądź wojsku. Agencje bezpieczeństwa w kraju są obsadzone sunnitami z Syrii, Pakistanu i Beludżystanu, którzy także dostają obywatelstwo Bahrajnu w przyspieszonym, ekspresowym tempie, pomimo sprzeciwu i rozczarowania miejscowej ludności szyickiej."
Egipt.
Szyici twierdzą, że ich liczba przekracza jeden milion, wahabici mówią, że jest ich tylko kilka tysięcy. Szacowana liczebność szyitów w Egipcie wynosi od 800 000 do dwóch-trzech milionów.
Według Briana Whitaker'a, w Egipcie, mała populacja szyicka jest ofiarą prześladowań ze strony władz które traktują ją z podejrzeniem, notorycznie dochodzi do aresztowań - rzekomo ze względów bezpieczeństwa - gdzie zatrzymani szyici ulegają wielokrotnym poniżeniom i torturom, ze strony pracowników organów bezpieczeństwa państwa, za ich przekonania religijne. Przez dziesięciolecia, organizacje międzynarodowe, w tym ONZ, Human Rights Watch i Amnesty International, udokumentowały przypadki prześladowań egipskich szyitów za ich przekonania religijne. W grudniu 2012 r. raport UNHCR, organizacji ONZ ds. uchodźców, stwierdził fakt że szyici wciąż nie mogą otwarcie brać udziału w swoich rytuałach religijnych w Egipcie. Hassiba Hadj Sahraoui powiedział UNHCR iż wiele grup jest prześladowanych za rzekome "bluźnierstwo." Amerykańska Komisja ds. międzynarodowej wolności religijnej w dalszym ciągu określa Egipt jako "kraj, który wywołuje szczególny niepokój" z powodu systematycznego łamania wolności religijnej. W grudniu 2011 r. egipskie siły bezpieczeństwa w Kairze nie dopuściły setek szyitów do obserwacji uroczystości żałobnych w dniu Aszury w szyickim meczecie El-Hussein. Policjanci siłą usunęli szyitów z meczetu, po tym jak ugrupowania radykalnie sunnickie oskarżyły ich o "barbarzyńskie rytuały".
Indie.
Dzisiejsze Indie są świeckim państwem i muzułmanie szyiccy w kraju mogą wyznawać swoją wiarę swobodnie. Ponadto, dzień Aszury, określany jako Moharram, jak i dzień urodzin Alego są uznawane jako święta państwowe.
Jednak szyitom w Kaszmirze (sporna prowincja pod kontrolą indyjską o większości muzułmanów sunnickich), nie wolno obserwować żałoby w dzień Aszury. Rząd stanu Dżamm i Kaszmir ustanowił ograniczenia w stosunku do procesji Muharram, co jest zaprzeczeniem prawa do wolności wyznania gwarantowanym wszystkim obywatelom Indii. Każdego roku zdarzają się starcia między żałobnikami a indyjską strażą graniczną w przeddzień rocznic żałobnych.
Indonezja.
29 grudnia 2011 r. w Nangkrenang, Sampang, Madura szyicka szkoła religijna z internatem, dom szkolnego doradcy, jak i dom dyrektora placówki zostały spalone przez okolicznych mieszkańców przy pomocy osób z zewnątrz. Indonezja jest krajem o największej populacji muzułmańskiej na świecie, w którym dominują sunnici. Następnego dnia po incydencie, w Dżakarcie sunnicki duchowny powiedział: "To była ich własna wina. Założyli "pesantren" (islamska szkoła) w sunnickiej dzielnicy. Ponadto, bycie szyitą jest wielkim błędem. Prawdziwą nauką jest ta sunnicka i Bóg akceptuje tylko muzułmanów sunnickich. Jeśli szyici chcą żyć w pokoju, muszą odpokutować i nawrócić się."
Amnesty International odnotowało liczne przypadki zastraszania i przemocy wobec mniejszości religijnych w Indonezji ze strony radykalnych sunnickich ugrupowań, organizacja także wezwała rząd indonezyjski aby ten zapewnił ochronę dla setek szyitów, którzy zostali zmuszeni aby wrócić do swojej woski w prowincji Wschodnia Jawa.
Irak.
Kraj posiada populację szyicką w wysokości 65% obywateli, co odpowiada 24 milionom ludzi z 37 milionów. Mniejszość sunnicka (wliczając zsekularyzowanych Kurdów) stanowi 30%, chrześcijanie 5%.
Przez cały XX wiek większość szyicka w kraju była systematycznie marginalizowana i pozbawiona jakichkolwiek realnych wpływów polityczno-gospodarczych, na rzecz rządzącej mniejszości sunnickiej; krajem rządziły absolutne monarchie sunnickie Umajjadów, Abbysydów czy imperium Osmańskiego. Po rozpadzie tego ostatniego, Irak został przydzielony Brytyjczykom jako kolonia, gdzie Ci ustanowili u władzy sunnicką monarchię absolutną Haszymidów, która była nie akceptowana przez chrześcijan (powstanie w 1933), szyitów (powstania zbrojne w 1935 i 1936), jezydów (powstanie w 1935) i Kurdów (powstanie w 1935). Po obaleniu Haszymidów Irakiem rządziła partia Baas z jej dyktatorem, Saddamem Husajnem.
Prześladowania irackiej społeczności szyickiej za rządów dyktatora, rozpoczęły się na długo przed 1979. W 1971 roku, z rozkazu Saddama, wydalono sto tysięcy irackich i kurdyjskich szyitów do Iranu, w 1980 roku wydalono dalsze czterdzieści tysięcy. W grudniu 1974 roku, Saddam nakazał aresztowanie siedemdziesięciu pięciu liderów szyickiej partii politycznej Zew Islamu; pięciu stracono.
Pomimo początkowego głoszenia haseł pan-arabizmu, socjalizmu i równości obywateli, partia Baas została zdominowana kadrowo przez mniejszość sunnicką, a 24-letnie dyktatorskie rządy Husajna były naznaczone nagminnym łamaniem praw człowieka i udokumentowaną śmiercią (nie wliczając wojen wypowiedzianych Iranowi i Kuwejtowi) ponad 500 000 Irakijczyków; 300 000 Kurdów i ponad 200 000 szyitów. We wczesnych latach 90. XX wieku, Saddam rozpoczął kampanię sunnifikacji kraju pod nazwą "kampania powrotu do wiary" (ar. al-Hamlah al-Imaniyyah). W 1991 roku, do irackiej flagi dodano takbir (Allahu Akbar, co oznacza "Bóg jest wielki"). Do kraju zaproszono duchownych z Arabii Saudyjskiej. Rząd rozpoczął odnowę i budowę meczetów sunnickich, studia koraniczne i islamskie wprowadzono jako przedmiot obowiązkowy w publicznych szkołach, życie nocne w większych miastach zepchnięto do podziemia, a za publiczną konsumpcję alkoholu groziła kara więzienia. Prawo zaktualizowano o kary wynikające z sunnickiego prawa szariatu; złodziejstwo i dezercja były karane amputacjami, a złapane prostytutki ścinano mieczem. Saddam oprócz duchownych saudyjskich, zwrócił się także w stronę rodzimych grup radykalnie sunnickich, które teraz tolerowane przechodziły renesans. Po inwazji sił koalicji w 2003 roku, przytłaczająca większość lojalistów partii Baas i zwolenników Saddama, przystąpiła teraz do zbrojnej walki przeciwko zdominowanemu przez szyitów, kurdów i chrześcijan rządowi w Bagdadzie. Większość z nich wstąpiła w szeregi terrorystycznych organizacji radykalnie sunnickich, takich jak Al-Ka’ida, następnie tworząc Państwo Islamskie. Jednym z wielu sławniejszych wyższych rangą ludzi z osobistego kręgu Saddama którzy stali się sunnickimi dżihadystami jest Abdullah al-Dżanabi, dzisiaj jest wahhabickim duchownym którzy zasiada w radzie religijnej przy liderze PI. Innym jest Abu Muslim al-Turkmani, przed 2003 generał irackiej armii, dzisiaj w radzie nadzorczej Państwa Islamskiego. Źródła CIA mówią o tym, iż praktycznie cały zarząd Państwa Islamskiego, razem z jego radą religijną, bazuje na byłych ludziach Saddama, naliczono ich do tej pory 160. Amatzia Baram podsumowuje powstanie Państwa Islamskiego w swojej książce pisząc iż "PI jest tworem Saddama."
Od momentu obalenia dyktatury, Irak jest państwem demokratycznym które jest zdestabilizowane przez akty terroryzmu dokonywane ręką radykalnych organizacji sunnickich, rodzimych jak i zagranicznych. W 2003 roku, mniejszość sunnicka straciła władzę w kraju i odrzucając proces pokojowy wypowiedziała wojnę totalną szyickiej większości, gdzie głównymi ofiarami sunnickiego terroryzmu są szyiccy i chrześcijańscy cywile.
Malezja.
Malezja prawnie zakazała szyitom promować nauki ich szkoły islamskiej. W dniu 24 września 2013 roku, 16 szyitów zostało aresztowanych za "rozpowszechnianie" ich wiary.
Malezyjski rząd stara się zapobiec rozprzestrzenianiu się islamu szyickiego, pomimo ludności szyickiej w kraju wynoszącej 250,000. Sekretarz generalny spraw wewnętrznych Datuk Seri Abdul Rahim Mohammad Radzi stwierdził w zeszłym roku że w całej Malezji szyici którzy stanowili małą wspólnotę w trzech obozach 10 lat temu, teraz liczą 250 000 ludności, w tym 10 aktywnie działających organizacji. "Rozwój technologii informatycznych jest jednym z czynników dla wzrostu popularności ich nauk, a owe rozprzestrzeniają się za pośrednictwem różnych serwisów społecznościowych," stwierdził Radzi, zaznaczając iż "ruch szyicki musi zostać wykorzeniony."
Malezyjski Akt Bezpieczeństwa Wewnętrznego z 1960 roku, był kilkukrotnie używany do docelowych prześladowań szyitów w kraju. Dziesięciu szyitów zostało aresztowanych w 1997 roku i jeszcze sześciu spotkał ten sam los w październiku 2000 roku. W grudniu 2010 roku, 200 szyitów zostało aresztowanych przez Selangorski Wydział Islamskiej Religijności za branie udziału w uroczystościach żałobnych Aszury. Cztery lata później, 114 szyitów zostało aresztowanych przez Wydział Islamskiej Religijności w Perak, przy pomocy malezyjskiej policji państwowej.
Pakistan.
Populacja szyicka w kraju oceniana jest na 10-15% ludności. Ojcem założycielem Pakistanu był muzułmanin szyita, Muhammad Ali Jinnah, który podkreślał, że każdy człowiek winien mieć prawo wyboru odnośnie do religii i stylu życia w nowo powstałym państwie. Ironicznie, po jego śmierci kraj uległ sunnickiej islamizacji. Tylko od 2012 do maja 2015 roku, 1905 szyitów zostało zamordowanych w Pakistanie z rąk radykalnych sunnickich milicji, których w kraju działa około 50. Aby zmaksymalizować straty pośród społeczności szyickiej, terroryści zazwyczaj atakują pełne meczety szyickie podczas obowiązkowych modłów piątkowych, bądź szyicką inteligencję: duchownych, lekarzy, prawników.
Arabia Saudyjska.
Saudyjscy szyici stanowią 10-15% obywateli kraju. Przed siłowym zjednoczeniem kraju w 1932 roku, szyici rządzili królestwem zlokalizowanym we wschodniej części półwyspu arabskiego. W 1913 roku, tereny szyickiego królestwa zostały zajęte przez wahhabicką milicję. Duchowni wahabiccy zamknęli szereg meczetów szyickich, zabronili szyitom brać udziału w pielgrzymkach a także rozpoczęli wykładanie wahhabizmu w meczetach szyickich tak aby siłowo zmusić szyitów do przejścia na islam sunnicki w jego wahhabickiej wersji. Aby eradykować muzułmańskie zwyczaje, a także obecność islamu szyickiego poza wschodnią prowincją, w 1926 roku Abd al-Aziz ibn Su’ud rozkazał zniszczenie cmentarza Al-Baqi' na terenie którego zostało pochowanych wielu członków rodziny proroka Mahometa, jak i jego towarzysze broni. Cmentarz był odwiedzany przez muzułmanów sunnickich, jak i szyickich, aby oddać cześć ważnym postaciom z historii islamu. Jakkolwiek, według wahhabickiej doktryny, odwiedzanie grobów zmarłych po ich śmierci jest zakazane. W 1975 roku zniszczono grób potomka proroka, którym był szósty imam szyicki, Dżafar as-Sadik. W 1987 roku, 300 pielgrzymów szyickich z Iranu zostało zabitych podczas hadżu w momencie kiedy saudyjska policja otworzyła do nich ogień. W 1998 roku, pomimo protestów światowej społeczności muzułmańskiej, wahabici zrównali z ziemią grób Aminy bint Wahb, matki Mahometa, dodatkowo go podpalając benzyną.
Znaczący wahabiccy duchowni notorycznie ogłaszają fatwy określające muzułmanów szyickich mianem niewiernych i apostatów, którym należy się śmierć. Abdul Rahma al-Dżibrin, członek saudyjskiej Wyższej Rady Uczonych, ogłosił fatwę w 1994 roku sankcjonującą morderstwa muzułmanów szyickich, w 2007 roku odnowił ją stwierdzając iż "szyici są największym wrogiem muzułmanów." Za naukami wahhabickich teologów historycznych jak Ibn Tajmijja czy Muhammad Ibn Abd al-Wahhab, a także współczesnych, saudyjskie media, jak i system oświaty, podtrzymują teorie jakoby szyici byli "konspiracją judeo-chrześcijańską." W swoich szkołach, Państwo Islamskie używa oficjalnych saudyjskich podręczników które uczą iż "chrześcijanie, żydzi i szyici odpowiadają za konspirację mającą na celu zniszczyć islam." Tak samo jak duchowni saudyjscy, PI wielokrotnie cytowało wahhabickie fatwy ibn Tajmijji i al-Wahhaba do usprawiedliwienia ludobójstwa na jezydach, chrześcijanach i szyitach.
Human Rights Watch i Amnesty International w swoich raportach non-stop piszą iż sytuacja szyitów na świecie pogarsza się coraz bardziej przez działania Arabii Saudyjskiej, na które oko przymykają najbliżsi zachodni sojusznicy królestwa jak USA i Wielka Brytania.
Turcja.
Największą religią w kraju jest islam, oficjalnie 99.8%Turków jest muzułmanami sunnickimi gdyż statystyki oficjalne nie wyróżniają szyitów i traktują ich jako sunnitów; szacuje się, że szyici stanowią 25-30% (alewici 20-25%, imamici, bektaszyci, alawici i inni około 5-10%) obywateli Turcji, a sunnici 70-75%. Republika Turcji powstała po I wojnie światowej na gruzach Imperium Osmańskiego. Od 1928 roku, kraj jest oficjalnie państwem sekularnym w którym prawnie panuje rozdział religii i władzy świeckiej, w duchu reform rozpoczętych przez Mustafa Kemal Atatürka. Jakkolwiek, na przestrzeni ostatnich lat, nastąpiła powolna islamizacja (sunnifikacja) kraju. Partia Sprawiedliwości i Rozwoju z prezydentem Recep Tayyip Erdoğanem, zniosła zakaz noszenia hidżabów w miejscach pracy i placówkach oświaty. Odnowiono setki meczetów sunnickich, jak i zbudowano nowe. Ministerstwo Wyznań Religijnych (Diyanet İşleri Başkanlığı), urząd administracji rządowej zajmujący się administracją miejsc religijnych, a także akceptowaniem i opłacaniem sunnickich imamów w kraju, zostało oryginalnie ustanowione, aby kontrolować treści wykładane w meczetach tak, aby były zgodne z laicką naturą nowej republiki, przez krytyków dzisiaj określane mianem rządowej instytucji służącej islamizacji kraju. Pomimo iż każdy (chrześcijanie, sunnici, szyici, ateiści) obywatel Turcji jest zobowiązany opłacać Diyanet, urząd z pozyskanych środków promuje tylko nauki islamu sunnickiego.
W 1993 roku, po piątkowych modłach, tłum muzułmanów sunnickich otoczył hotel Madimak w Sivas następnie go podpalając, 35 alewitów spłonęło żywcem. Policja, wojsko i straż pożarna nie powstrzymały napastników przed podłożeniem ognia. W 1995 roku, w Stambule, nieznani sprawcy otworzyli ogień do alewitów, zamieszki które wybuchły zostało krwawo stłumione przez policję, 15 alewitów straciło życie. Inną formą prześladowań jest budowanie meczetów sunnickich na terenach zamieszkanych przez alewicką mniejszość, wysyłanie imamów sunnickich aby "nawracali" alewitów, a także zakaz budowy alewickich domów modlitwy (cemevi). W 2016, Europejski Trybunał Praw Człowieka ogłosił wyrok w sprawie wniesionej przeciwko Turcji, stwierdzając iż kraj jawnie dyskryminuje mniejszość alewicką ograniczając wolność religijną swoich obywateli.

</doc>
<doc id="3672415" url="https://pl.wikipedia.org/wiki?curid=3672415" title="Michał Podoski (ur. 1756)">
Michał Podoski (ur. 1756)

Michał Podoski herbu Junosza (ur. w 1756 roku) – szambelan Stanisława Augusta Poniatowskiego w 1777 roku.
Był synem kasztelana sierpeckiego Tymoteusza i Anny Wiktorii z Rupniewskich.

</doc>
<doc id="3672416" url="https://pl.wikipedia.org/wiki?curid=3672416" title="Michał Podoski">
Michał Podoski



</doc>
<doc id="3672417" url="https://pl.wikipedia.org/wiki?curid=3672417" title="Zamoście (dzielnica Wojnicza)">
Zamoście (dzielnica Wojnicza)



</doc>
<doc id="3672420" url="https://pl.wikipedia.org/wiki?curid=3672420" title="Paszcza Rekina">
Paszcza Rekina

Paszcza Rekina – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w zachodnim zboczu Wąwozu Kraków, w stoku Gubalca, na wysokości 1220 m n.p.m. Długość jaskini wynosi 25 metrów, a jej deniwelacja 13,5 metrów.
Opis jaskini.
Jaskinia posiada dwa wejścia (górne i dolne), które po paru metrach od otworów łączą się ze sobą dwiema równoległymi, kilkumetrowymi, pionowymi studniami (kominkami). Z dolnego otworu (oprócz kominków prowadzących do górnego otworu) można iść w dół korytarzem, który kończy się po paru metrach szczeliną. Z górnego otworu (oprócz studni prowadzących do dolnego otworu) można iść stromo w górę korytarzem przypominającym rurę do zacisku za którym znajduje się trzymetrowy kominek kończący się szczeliną.
Przyroda.
W jaskini można spotkać polewy kalcytowe oraz nacieki grzybkowe.
Historia odkryć.
Jaskinia (górny otwór) została odkryta 19 sierpnia 2001 roku przez F. Filara i Ł. Głowackiego. 8 sierpnia 2006 roku F. Filar i M. Parczewski odkryli dolny otwór oraz sporządzili plan i opis jaskini.

</doc>
<doc id="3672424" url="https://pl.wikipedia.org/wiki?curid=3672424" title="Tadeusz Bolesław Łodziński">
Tadeusz Bolesław Łodziński

Tadeusz Bolesław Łodziński (ur. 10 czerwca 1883, zm. 19 czerwca 1952) – pułkownik artylerii Wojska Polskiego, kawaler Orderu Virtuti Militari.
Życiorys.
Urodził się 10 czerwca 1883 w rodzinie Bolesława (1850–1917), przemysłowca. Miał sześcioro rodzeństwa: Zofię, zamężną Dębowską, Stefanię (zmarła w wieku 19 lat), Kazimierza (1888–1970), inżyniera, Romana (zmarł w latach 70. XX wieku), Stanisława (zm. 1913), inżyniera, i Zdzisława (1904–1968). W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach.
Po odzyskaniu przez Polskę niepodległości 1918 został przyjęty do Wojska Polskiego. 28 października 1918 do Rzęsny Polskiej z Czaczaku w Serbii przybyła bateria zapasowa 130 pułku artylerii polowej c. i k. armii pod dowództwem kpt. Tadeusza Łodzińskiego, który następnie w stopniu majora objął dowództwo 5 pułku artylerii polowej. W 1919 dowodził grupą taktyczną artylerii, odpowiadającą za całokształt artyleryjskiej obrony Lwowa w trakcie wojny polsko-ukraińskiej. Od 1 marca 1921 pełnił funkcję dowódcy 5 Brygady Artylerii.
Od 6 października 1921 roku był dowódcą 6 pułku artylerii ciężkiej we Lwowie. 3 maja 1922 roku został zweryfikowany w stopniu pułkownika ze starszeństwem z dniem 1 czerwca 1919 roku i 34. lokatą w korpusie oficerów artylerii. Z dniem 25 marca 1925 roku został przydzielony do Obozu Szkolnego Artylerii w Toruniu na stanowisko komendanta Strzeleckiej Szkoły Artylerii. W sierpniu 1926 roku został przeniesiony do Obozu Warownego „Wilno” na stanowisko szefa artylerii. Z dniem 29 lutego 1928 roku został przeniesiony w stan spoczynku. Jako emerytowany oficer zamieszkiwał we Krakowie. W 1934 pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas "przewidziany do użycia w czasie wojny". Zmarł 19 czerwca 1952 roku. Został pochowany na Cmentarzu Wojskowym na Powązkach (kwatera A20-8-23).

</doc>
<doc id="3672425" url="https://pl.wikipedia.org/wiki?curid=3672425" title="Straconka">
Straconka



</doc>
<doc id="3672426" url="https://pl.wikipedia.org/wiki?curid=3672426" title="Halowe Mistrzostwa Świata w Lekkoatletyce 2016 – bieg na 1500 m kobiet">
Halowe Mistrzostwa Świata w Lekkoatletyce 2016 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie broniła Szwedka Abeba Aregawi.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 4:13,00 (hala) lub 4:03,00 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw..
Wyniki.
Eliminacje.
Awans: Pierwszych czterech z każdego biegu (Q) oraz czterech z najlepszymi czasami wśród przegranych (q)."Źródło: IAAF"
Finał.
"Źródło: IAAF"

</doc>
<doc id="3672430" url="https://pl.wikipedia.org/wiki?curid=3672430" title="Ambasadorowie Kazachstanu w Polsce">
Ambasadorowie Kazachstanu w Polsce

Polska i Kazachstan nawiązały stosunki dyplomatyczne w 1992 roku. W latach 1996-2000 w Polsce była akredytowana ambasada Kazachstanu z siedzibą w Budapeszcie. W Warszawie misję dyplomatyczną otwarto w 1999, podnosząc ją w 2000 do rangi ambasady.

</doc>
<doc id="3672432" url="https://pl.wikipedia.org/wiki?curid=3672432" title="Jaskinia Draba">
Jaskinia Draba

Jaskinia Draba – jaskinia o długości 67 metrów i głębokości 3,8 metra w Górze Zelce (Jura Wieluńska). Odkryta w dwudziestoleciu międzywojennym, podczas II wojny światowej pełniła funkcję schronu dla mieszkańców pobliskich miejscowości, m.in. wsi Węże.
Do jaskini prowadzi trójkątny otwór w postaci leja krasowego ze skalną ścianką o szerokości 120 cm i wysokości 80 cm, umieszczony w niewielkim wyrobisku. Jaskinia składa się z siedmiu części: Korytarza Wejściowego, Korytarza Prostego, Sali Na Rozdrożu, Wielkiej Sali Złomisk, Ciasnej Studni i dwóch Korytarzy Szpatowców. Na jej dnie spotkać można wiele dużych płyt i bloków wapiennych. Szata naciekowa została w większości zniszczona wskutek eksploatacji kalcytu prowadzonej w latach 1950–1957. Na stropie Korytarza Prostego zachowały się pozostałości połamanych stalaktytów, polewy, żebra i grzybki naciekowe, a na ścianach żyła krystalicznego, laminowanego kalcytu. Namulisko występuje zarówno w Korytarzu Prostym, jak i Korytarzach Szpatowców, gdzie miejscami zajmuje cały przekrój korytarzy. Jaskinia Draba jest miejscem hibernacji nietoperzy, głównie gacka brunatnego. Zaobserwować tu można również pajęczaki i komary.
Jaskinię objęto ochroną w ramach rezerwatu przyrody Węże w Załęczańskim Parku Krajobrazowym.

</doc>
<doc id="3672434" url="https://pl.wikipedia.org/wiki?curid=3672434" title="Marian Czajkowski">
Marian Czajkowski

Marian Cyprian Czajkowski (ur. 24 września 1893 w majątku rodzinnym Piadyki, powiat Kołomyja zm. 12 grudnia 1983) – major piechoty Wojska Polskiego.
Życiorys.
Marian Cyprian Czajkowski urodził się 29 września 1893 roku we Lwowie, w rodzinie Mariana i Wandy. Od 1914 roku pełnił służbę w 3 pułku piechoty. 12 kwietnia 1915 roku został ranny. Leczył się w Szpitalu Rezerwowym nr 1 w Wiedniu. Po wyleczeniu z ran został przydzielony do 8. kompanii 4 pułku piechoty. W Legionach Polskich awansował kolejno na chorążego (11 listopada 1915) i podporucznika (1 listopada 1916).
19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłych Legionów Polskich. Pełnił wówczas służbę w batalionie zapasowym 36 pułku piechoty Legii Akademickiej. 1 czerwca 1921 roku pełnił służbę w Wielkopolskiej Szkole Podoficerów Piechoty Nr 2 w Grudziądzu, a jego oddziałem macierzystym był wówczas 59 pułk piechoty wielkopolskiej. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 266. lokatą w korpusie oficerów piechoty. 3 października 1923 roku został przeniesiony ze zlikwidowanej Centralnej Szkoły Podoficerów Zawodowych Piechoty Nr 2 w Grudziądzu do batalionu szkolnego piechoty Nr 3 w Lidzie na stanowisko dowódcy kompanii szkolnej podoficerów zawodowych, pozostając oficerem nadetatowym 59 pułku piechoty wielkopolskiej w Inowrocławiu. 31 marca 1924 roku został awansowany na majora ze starszeństwem z dniem 1 lipca 1923 roku i 85. lokatą w korpusie oficerów piechoty. W latach 1924–1925 dowodził batalionem szkolnym piechoty Nr 3 w Lidzie.
26 września 1927 roku został przeniesiony z 18 pułku piechoty w Skierniewicach do Korpusu Ochrony Pogranicza z równoczesnym przeniesieniem do kadry oficerów piechoty. Został dowódcą 25 batalionu odwodowego. 31 marca 1930 roku został przeniesiony do Doświadczalnego Centrum Wyszkolenia w Rembertowie na stanowisko asystenta. 28 stycznia 1931 roku został przeniesiony na stanowisko oficera placu w Katowicach. W 1932 roku był komendantem Placu Katowice. Do 30 marca 1934 roku pełnił służbę w Komendzie Miasta Warszawa. 30 marca 1934 roku został zwolniony z zajmowanego stanowiska z pozostawieniem bez przynależności służbowej z równoczesnym oddaniem do dyspozycji dowódcy Okręgu Korpusu Nr I. Z dniem 30 czerwca 1934 roku został przeniesiony w stan spoczynku.

</doc>
<doc id="3672435" url="https://pl.wikipedia.org/wiki?curid=3672435" title="Halowe Mistrzostwa Świata w Lekkoatletyce 2016 – bieg na 3000 m kobiet">
Halowe Mistrzostwa Świata w Lekkoatletyce 2016 – bieg na 3000 m kobiet

Bieg na 3000 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku obroniła Etiopka Genzebe Dibaba.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 9:00,00 (hala) lub 8:36,00 (bądź 14:56,00 na dystansie 5000 metrów) na otwartym stadionie (uzyskane w okresie od 1 stycznia 2015 do 7 marca 2016). Zaplanowano od razu bieg finałowy (bez eliminacji), z udziałem 13 zawodniczek. Na liście startowej początkowo widniało 14 biegaczek, jednakże Renata Pliś była nieobecna na starcie.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Finał.
"Źródło: IAAF"

</doc>
<doc id="3672440" url="https://pl.wikipedia.org/wiki?curid=3672440" title="Jesús Herrero">
Jesús Herrero

Jesús María Herrero (ur. 10 lutego 1984 w Saragossie) – hiszpański piłkarz występujący na pozycji obrońcy w Córdoba CF.

</doc>
<doc id="3672448" url="https://pl.wikipedia.org/wiki?curid=3672448" title="Halowe Mistrzostwa Świata w Lekkoatletyce 2016 – pięciobój kobiet">
Halowe Mistrzostwa Świata w Lekkoatletyce 2016 – pięciobój kobiet

Pięciobój kobiet – jedna z konkurencji rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie broniła Holenderka Nadine Broersen.
Minimum kwalifikacyjne.
W przeciwieństwie do pozostałych konkurencji, w wielobojach IAAF nie ustaliła określonych minimów, a zaprosiła 12 zawodniczek według następującego klucza:
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki konkurencji.
"Źródło: IAAF"

</doc>
<doc id="3672450" url="https://pl.wikipedia.org/wiki?curid=3672450" title="Weltklasse Zürich 2015">
Weltklasse Zürich 2015

Weltklasse Zürich 2015 – mityng lekkoatletyczny, który odbył się 2 i 3 września w Zurychu. Zawody były przedostatnią odsłoną prestiżowej Diamentowej Ligi w sezonie 2015.

</doc>
<doc id="3672452" url="https://pl.wikipedia.org/wiki?curid=3672452" title="Železničná spoločnosť Slovensko">
Železničná spoločnosť Slovensko

Železničná spoločnosť Slovensko, a.s. (ZSSK; dosł. Spółka Kolejowa Słowacja) – państwowa spółka akcyjna na Słowacji obsługująca pociągi pasażerskie. Siedziba firmy mieści się w Bratysławie.
W 2002 r. w wyniku podziału przedsiębiorstwa Železnice Slovenskej republiky, które zajmowało się transportem towarowym i osobowym, powstała spółka Železničná spoločnosť. W roku 2005 została ona ponownie podzielona na "Železničná spoločnosť Slovensko" (zajmująca się transportem pasażerskim) oraz "Železničná spoločnosť Cargo Slovakia" (ZSSK CARGO lub ZSCS; zajmuje się transportem towarowym).
W styczniu 2011 r., ZSSK straciła monopol na przewóz pasażerów. Wówczas prywatny przewoźnik RegioJet podpisał umowę na obsługę linii Bratysława – Dunajska Streda – Komárno.

</doc>
<doc id="3672453" url="https://pl.wikipedia.org/wiki?curid=3672453" title="Kościół św. Kazimierza Królewicza w Osjakowie">
Kościół św. Kazimierza Królewicza w Osjakowie

Kościół świętego Kazimierza Królewicza – rzymskokatolicki kościół parafialny należący do dekanatu Osjaków archidiecezji częstochowskiej. Jedyny rejestrowany zabytek miejscowości.
Historia.
Murowana świątynia została zbudowana w latach 1909-1914 dzięki staraniom księdza Bolesława Michnikowskiego. Budowla została konsekrowana przez biskupa Władysława Krynickiego w dniu 29 czerwca 1919 roku. Podczas okupacji hitlerowskiej została zamknięta dla kultu, ograbiona z paramentów, znajdowało się w niej więzienie dla Żydów wywożonych do obozów, następnie magazyn zboża, a w końcu kwatera dla robotników pracujących przy kopaniu okopów. Dzięki staraniem księdza Władysława Gawrona w 1945 roku została odbudowana zniszczona wieża i została pokryta blachą miedzianą, na dach zostały położone nowe dachówki, a nawy boczne zostały pokryte blachą cynkową, został zamontowany zegar wieżowy i żaluzje na oknach wieży, okna zostały przeszklone i wprawiono w nich witraże, świątynia otrzymała utensilia liturgiczne oraz organy, został zamontowany nowy dzwon, pęknięte sklepienia i mury zostały wzmocnione kotwiami.
Podczas urzędowania księdza Władysława Maciąga został wykonany remont wieżyczek, zostały zakupione dzwony, które na wieży zostały umieszczone przez księdza Edwarda Sowuli. Dzięki staraniom tego księdza zostały wyremontowane organy. Podczas urzędowania Stanisława Okamfera zostały wykonane dubeltowe okna, i zostały zakupione 6 ton blachy miedzianej. Podczas urzędowania księdza Jana Marczewskiego zostały dokupione 3 tony blachy, została przygotowana kaplica do intronizacji obrazu Najświętszej Maryi Panny Łaskawej, która odbyła się pod przewodnictwem biskupa Stanisława Nowaka i rozpoczęto pokrywanie blachą dachu świątyni.
Podczas urzędowania księdza Stanisława Mrówki zostało ukończone pokrywanie dachu blachą miedzianą, zużyto na to 6 ton blachy. Oprócz tego zostało założone nowe nagłośnienie świątyni, zostały wyremontwane organy, rozpoczęto remont głównej wieży kościelnej, która otrzymała iluminację, a także jako Jubileuszowe wotum roku 2000 została wybudowana kaplica Matki Bożej Fatimskiej.

</doc>
<doc id="3672468" url="https://pl.wikipedia.org/wiki?curid=3672468" title="Motocyklowe Grand Prix Madrytu">
Motocyklowe Grand Prix Madrytu

Motocyklowe Grand Prix Madrytu – eliminacja Motocyklowych mistrzostw świata rozegrana tylko w sezonie 1998, kiedy to zastąpiła GP Portugalii. Wyścig odbył się na torze Jarama w Madrycie.

</doc>
<doc id="3672471" url="https://pl.wikipedia.org/wiki?curid=3672471" title="Cerkiew Wniebowstąpienia Pańskiego w Belgradzie">
Cerkiew Wniebowstąpienia Pańskiego w Belgradzie

Cerkiew Wniebowstąpienia Pańskiego – prawosławna cerkiew w Belgradzie, w jurysdykcji archieparchii belgradzko-karłowickiej Serbskiego Kościoła Prawosławnego.
Historia.
Budowa świątyni miała związek z rozbudową Belgradu. W nowo powstałej dzielnicy skupionej wokół obecnych ulic Królowej Natalii i Gavrila Principa wzniesiono m.in. liczne gmachy wojskowe, w tym Akademię Wojskową, powstały tam również liczne domy mieszkalne, istniała natomiast tylko jedna cerkiew. O budowę nowej zabiegał od lat 30. XIX wieku metropolita belgradzki Michał. Rada miejska zaakceptowała plan i lokalizację obiektu w 1860. Świątynia miała być przeznaczona przede wszystkim dla wojska.
Cerkiew została zbudowana w latach 1861–1862, zaś jej konsekracja miała miejsce 28 marca 1863, gdy dobiegły końca prace nad budową i zdobieniem ikonostasu, który wykonywał Nikola Marković-Raspopović. Uroczystości przewodniczył metropolita belgradzki Michał. W 1881 pierwszy ikonostas świątyni zamieniono na nowy z ikonami Stevy Todorovicia.
W 1912 król Piotr I Karadziordziewić modlił się w świątyni przed rozpoczęciem I wojny bałkańskiej, co upamiętnia zawieszona nad zachodnim wejściem do budynku tablica. Podczas I wojny światowej, w 1914, w cerkiew uderzył pocisk, lecz nie wybuchł. W związku z wojną nie zrealizowano planowanych na 1914 prac remontowych we wnętrzu i na zewnątrz budynku. Przeprowadzono je dopiero w latach 1920–1923, a drugi etap – od 1931 do 1937. W tym też okresie freski we wnętrzu cerkwi wykonał Andrej Bicenko, zaś ikonostas Todorovicia został oczyszczony i częściowo pozłocony. Ponownego poświęcenia budynku dokonał 17 października 1937 metropolita zagrzebski Dosyteusz.
Cerkiew została poważnie uszkodzona podczas niemieckiego bombardowania Belgradu w dniu ataku III Rzeszy na Jugosławię. Prowizorycznej naprawy budynku dokonano w 1945, a następnie w 1947. Remont obiektu miał miejsce w 1958, zaś w 1962 malarz Jaroslav Kratina dokonał renowacji uszkodzonych ikonostasu i fresków. Po zakończeniu prac 25 listopada 1962 konsekracji obiektu dokonał patriarcha serbski German. W 1967 cerkiew otrzymała status zabytku.
Co roku podczas obchodów slavy Belgradu w święto Wniebowstąpienia Pańskiego procesja ulicami miasta udaje się m.in. pod tę cerkiew. Przed znajdującym się na terenie świątyni krzyżem odprawiana jest modlitwa w intencji wszystkich poległych podczas wojen ludzi pochodzących z miasta.
Cerkiew wzniesiona jest na planie prostokąta o długości 26,5 m.

</doc>
<doc id="3672475" url="https://pl.wikipedia.org/wiki?curid=3672475" title="Halowe Mistrzostwa Świata w Lekkoatletyce 2016 – siedmiobój mężczyzn">
Halowe Mistrzostwa Świata w Lekkoatletyce 2016 – siedmiobój mężczyzn

Siedmiobój mężczyzn – jedna z konkurencji rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku obronił po raz drugi Amerykanin Ashton Eaton.
Minimum kwalifikacyjne.
W przeciwieństwie do pozostałych konkurencji, w wielobojach IAAF nie ustaliła określonych minimów, a zaprosiła 11 zawodników według następującego klucza:
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki konkurencji.
"Źródło: IAAF"

</doc>
<doc id="3672482" url="https://pl.wikipedia.org/wiki?curid=3672482" title="Nagima Eskaliewa">
Nagima Eskaliewa



</doc>
<doc id="3672487" url="https://pl.wikipedia.org/wiki?curid=3672487" title="Droga I/21 (Słowacja)">
Droga I/21 (Słowacja)

Droga krajowa 21 (słow. "Cesta I. triedy 21", "Cesta I/21", do 31 lipca 2015 Droga krajowa nr 73) – droga krajowa I kategorii w północno-wschodniej Słowacji. Jedno-jezdniowa arteria łączy rejon Preszowa z Przełęczą Dukielską, gdzie trasa łączy się z polską drogą krajową nr 19. Trasa jest elementem szlaku E371. W przyszłości wzdłuż I/21 powstanie nowoczesna droga ekspresowa R4.

</doc>
<doc id="3672489" url="https://pl.wikipedia.org/wiki?curid=3672489" title="Anthony Modeste">
Anthony Modeste



</doc>
<doc id="3672490" url="https://pl.wikipedia.org/wiki?curid=3672490" title="Jaskinia Niedźwiedzia Niżnia">
Jaskinia Niedźwiedzia Niżnia

Jaskinia Niedźwiedzia Niżnia (Niedźwiedzia Dolna, Niedźwiedzia) – jaskinia w Dolinie Miętusiej w Tatrach Zachodnich. Wejście do niej znajduje się w zachodnim zboczu doliny, poniżej Gładkiego Upłaziańskiego, na wysokości 1294 m n.p.m. Długość jaskini wynosi 24 metry, a jej deniwelacja 4 metry.
Opis jaskini.
Jaskinię stanowi kilkunastometrowy korytarz z niewielką boczną odnogą ciągnący się od otworu wejściowego do płytkiego jeziorka za którym rozgałęzia się. Na lewo idzie kilkumetrowy korytarz. Na prawo znajduje się 3-metrowy kominek. Nad nim przebiega poprzeczna szczelina, która w obu kierunkach zaraz się kończy.
Mniej więcej w połowie korytarza, nad prożkiem, odchodzi od niego do góry kilkumetrowy korytarzyk, który zakręca i idzie równolegle. Płynie nim często woda.
Przyroda.
W jaskini można spotkać drobne nacieki grzybkowe. Ściany są mokre. Znajduje się w niej stałe jeziorko.
Historia odkryć.
Jaskinia znana prawdopodobnie od dawna, choć jako pierwszy opisał ją Stefan Zwoliński. Nazwał ją Jaskinią Niedźwiedzią a później, po znalezieniu Jaskini Niedźwiedziej Średniej (znajdowały się w niej kości niedźwiedzi), Jaskinią Niedźwiedzią Dolną.
W 1992 roku grotołazi z Warszawy przekopali prawie 5 metrów korytarza za jeziorkiem i odkryli kominek.

</doc>
<doc id="3672492" url="https://pl.wikipedia.org/wiki?curid=3672492" title="Trzęsienie ziemi w Manjil-Rudbar w 1990">
Trzęsienie ziemi w Manjil-Rudbar w 1990



</doc>
<doc id="3672493" url="https://pl.wikipedia.org/wiki?curid=3672493" title="Östra Kallfors">
Östra Kallfors

Östra Kallfors – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej Södermanland, na północ od Järna w kierunku Södertälje.
W 2010 roku Östra Kallfors liczyło 386 mieszkańców.

</doc>
<doc id="3672495" url="https://pl.wikipedia.org/wiki?curid=3672495" title="Dania na Letnich Igrzyskach Olimpijskich 1924">
Dania na Letnich Igrzyskach Olimpijskich 1924

Danię na Letnich Igrzyskach Olimpijskich 1924 reprezentowało 89 zawodników: 77 mężczyzn i 12 kobiet. Był to 6. start reprezentacji Danii na letnich igrzyskach olimpijskich.
Najmłodszym duńskim zawodnikiem na tych igrzyskach była 14-letnia pływaczka, Agnete Olsen, a najstarszym 57-letni strzelec, Anders Peter Nielsen.
Skład kadry.
Lekkoatletyka.
Konkurencje biegowe
Konkurencje techniczne
Pływanie.
Kobiety
Skoki do wody.
Mężczyźni
Kobiety
Szermierka.
Kobiety

</doc>
<doc id="3672498" url="https://pl.wikipedia.org/wiki?curid=3672498" title="Vattubrinken">
Vattubrinken

Vattubrinken – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej ("landskap") Södermanland na obszarze nazywanym Enhörna, na północ od Södertälje.
W 2010 roku Vattubrinken liczyła 332 mieszkańców.

</doc>
<doc id="3672500" url="https://pl.wikipedia.org/wiki?curid=3672500" title="Jaskinia Niedźwiedzia Średnia">
Jaskinia Niedźwiedzia Średnia

Jaskinia Niedźwiedzia Średnia (Niedźwiedzia, Niedźwiedzia Górna, Niedźwiedzia Wyżnia) – jaskinia w Dolinie Miętusiej w Tatrach Zachodnich. Wejście do niej znajduje się w zachodnim zboczu doliny, po zachodniej stronie żlebu opadającego z kotła Małej Świstówki, powyżej Jaskini Niedźwiedzia Niżniej, na wysokości 1365 m n.p.m. Długość jaskini wynosi 18 metrów, a jej deniwelacja 7,50 metrów.
Opis jaskini.
Jaskinię stanowi sala (4 × 2 × 3 metrów) do której prowadzi z otworu wejściowego 5-metrowy, poziomy korytarz kończący się przed nią 4-metrowym progiem. Nad progiem, przed salą, odchodzi w bok krótka szczelina oraz pochyły kominek kończący się ślepo.
Przyroda.
W jaskini można spotkać małe nacieki grzybkowe. Ściany są mokre.
W 1956 roku Z. Wójcik zabrał z niej kości kozicy oraz niedźwiedzia brunatnego i przekazał Muzeum Ziemi PAN w Warszawie.
W korytarzu rosną mchy, glony i porosty.
Historia odkryć.
Jaskinię odkrył 4 sierpnia 1936 roku W. Gorycki pracujący u Stefana i Tadeusza Zwolińskich. Później razem ze Stefanem Zwolińskim przekopali jaskinię i znaleźli w niej kości niedźwiedzi brunatnych. Nazywali jaskinię Niedźwiedzią lub Niedźwiedzią Górną.
Pierwszy plan i opis jaskini sporządził Kazimierz Kowalski w 1953 roku, używając nazwy Jaskinia Niedźwiedzia Średnia.

</doc>
<doc id="3672503" url="https://pl.wikipedia.org/wiki?curid=3672503" title="Anthony Modeste (ur. 1988)">
Anthony Modeste (ur. 1988)



</doc>
<doc id="3672504" url="https://pl.wikipedia.org/wiki?curid=3672504" title="Pidżamersi">
Pidżamersi

Pidżamersi (, od 2015) – francuski serial animowany stworzony na podstawie książki "Les Pyjamasques" autorstwa francuskiego pisarza Romualda Racioppo. Serial ten miał swoją premierę w Ameryce 18 września 2015 roku na antenie Disney Junior. W Polsce serial zadebiutował 26 marca 2016 roku na antenie Disney Junior jako zapowiedź, natomiast regularna emisja ruszyła 16 maja 2016 roku. Od 9 marca 2020 roku emisja jest na Pulsie 2.
30 grudnia 2019 roku firma Entertainment One została przejęta przez Hasbro za 3,8 mld dolarów, w wyniku czego serial stał się pierwszym serialem anteny Disney Junior pod prawem własności Hasbro.. 18 czerwca 2021 potwierdzono 6 sezon serialu, w wyniku czego serial stał się pierwszym serialem Disney Junior, który został odnowiony na 6 sezon. Premiera odbędzie się w 2023 roku.
Opis fabuły.
Bohaterami kreskówki jest troje dzieci, które w dzień są jak normalne dzieci, a nocą aktywują swoje bransoletki, które są połączone z ich piżamami, i przeobrażają się w Pidżamersów, po czym rozwiązują zagadki, walczą z przestępcami i przeżywają niesamowite przygody. Głównym przeciwnikiem jest chłopiec o imieniu Romeo oraz jego robot.

</doc>
<doc id="3672506" url="https://pl.wikipedia.org/wiki?curid=3672506" title="Frederic Rzewski">
Frederic Rzewski

Frederic Anthony Rzewski (ur. 13 kwietnia 1938 w Westfield, Massachusetts, zm. 26 czerwca 2021) – amerykański kompozytor, pianista i pedagog polskiego pochodzenia, jedna z czołowych postaci awangardy amerykańskiej lat 60. XX wieku.
Życiorys.
Wykształcenie muzyczne zdobywał na Uniwersytecie Harvarda w latach 1954–1958 (m.in. kontrapunkt u R. Thompsona i orkiestrację u W. Pistona) oraz na Uniwersytecie w Princeton w latach 1958–1960 (kompozycja u R. Sessionsa i M. Babbitta). Dzięki stypendium Fulbrighta kontynuował studia w Europie: w 1960–1961 u Dallapiccoli we Florencji; w 1963–1965 u E. Cartera w Berlinie.
Działał także jako pianista, wykonywał głównie muzykę awangardową. Był pierwszym wykonawcą "Klavierstück X" Stockhausena (1962). Wykładał na Kursach Nowej Muzyki w Kolonii (1963, 1964, 1970). W 1966, wraz z Allanem Curranem i Richardem Teitelbaumem, założył w Rzymie grupę Musica Elettronica Viva (MEV), która wykonywała jego utwory multimedialne i improwizacyjne.
W 1971 wrócił do Nowego Jorku. W 1977 został profesorem kompozycji w Królewskim Konserwatorium w Liège. Wykładał również na uniwersytetach Yale’a, w Cincinnati, Buffalo, San Diego, w konserwatoriach w Hadze i Hochschule der Künste w Berlinie.
Twórczość.
Jego twórczość należy do II awangardy europejskiej, którą cechuje radykalizm estetyczny, przełamywanie tradycyjnych konwencji dzieła muzycznego i dążność do poszerzenia środków wykonawczych. Jego liczne kompozycje noszą lewicujące akcenty polityczno-społeczne. Szczególnie mocno akcentował swoje poglądy po obaleniu w Chile rządu Salvadore Allende (np. wariacje fortepianowe "The People United will never be Defeated" oparte na temacie chilijskiej pieśni rewolucyjnej "El pueblo unido jamás será vencido!" Sergio Ortegi).
Szczególne miejsce w dorobku Rzewskiego zajmują utwory multimedialne z udziałem środków elektroakustycznych. Włączał on również do swej twórczości elementy improwizacji, happeningu, muzyki popularnej i awangardowego jazzu.

</doc>
<doc id="3672509" url="https://pl.wikipedia.org/wiki?curid=3672509" title="RWD 8">
RWD 8



</doc>
<doc id="3672510" url="https://pl.wikipedia.org/wiki?curid=3672510" title="Iba (bóstwo)">
Iba (bóstwo)

Iba (Karanawa) – "władca nieba", wszechpotężne bóstwo zamieszkujące wysokie niebiosa, stwórca ziemi i nieba czczony przez indian Shipibo. Jego świtę tworzą wszystkie jaszczurki i węże i groźny jaguar wpływający na kierunek pośmiertnej wędrówki dusz. Podczas susz szamani kierowali do Iby prośby o wywołanie opadów deszczu.

</doc>
<doc id="3672511" url="https://pl.wikipedia.org/wiki?curid=3672511" title="Ciasna Szczelina">
Ciasna Szczelina

Ciasna Szczelina – jaskinia w Dolinie Miętusiej w Tatrach Zachodnich. Wejście do niej znajduje się w północnym zboczu Małej Świstówki, na wysokości 1500 metrów n.p.m. Długość jaskini wynosi 22 metry, a jej deniwelacja 15,5 metrów.
Opis jaskini.
Centralnym punktem jaskini jest niewielka salka do której można się dostać z otworu wejściowego kilkumetrowym korytarzykiem z prożkiem. W salce ma początek 6-metrowy komin, a także 8-metrowa, ciasna studnia kończąca się zaciskiem nie do przejścia. 
Przyroda.
W jaskini nie ma nacieków. Ściany są wilgotne. Przy wejściu do niej rośnie m.in. kosodrzewina, trawy, szarotki, paprocie, mchy i porosty.
Historia odkryć.
Jaskinię odkryli we wrześniu 1987 roku członkowie Speleoklubu Warszawskiego PTTK: J. Banaś i W. Szuk.

</doc>
<doc id="3672516" url="https://pl.wikipedia.org/wiki?curid=3672516" title="Antonina Richter">
Antonina Richter

Antonina Richter (Tova Richter) (ur. 1913 we Lwowie, zm. ? Izrael) – polska malarka pochodzenia żydowskiego.
Nauki malarstwa pobierała na Akademii Sztuk Pięknych w Krakowie w latach 1930-1932 pod okiem Władysława Jarockiego. Związana była z lwowską grupa "Ster", z którą w 1934 roku wystawiała swoje prace oraz z salonem Wandy Diamand skupiającą artystów i naukowców. Swoje prace wystawiała głównie we Lwowie: w 1936 w Muzeum Przemysłu Artystycznego, w 1938 w lokalu Zawodowego Związku Polskich Artystów Plastyków, w 1939 w lokalu Żydowskiego Towarzystwa Literacko-Artystycznego. W tym samym roku jej dzieła można było oglądać na wystawie pt. "Portret kobiecy" w Warszawie.
Tematem jej prac były sceny rodzajowe oraz portrety i studia kwiatów. 

</doc>
<doc id="3672522" url="https://pl.wikipedia.org/wiki?curid=3672522" title="Memorial Van Damme 2015">
Memorial Van Damme 2015

Memorial Van Damme 2015 – mityng lekkoatletyczny, który odbył się 11 września w Brukseli. Zawody były ostatnią odsłoną prestiżowej Diamentowej Ligi w sezonie 2015.

</doc>
<doc id="3672524" url="https://pl.wikipedia.org/wiki?curid=3672524" title="Dziura nad Studnią">
Dziura nad Studnią

Dziura nad Studnią – jaskinia w Dolinie Miętusiej w Tatrach Zachodnich. Wejście do niej znajduje się nad Wielką Świstówką, w północno-wschodniej ścianie Dziurawej Baszty, powyżej jaskini Studnia w Dziurawem, na wysokości 1641 metrów n.p.m. Długość jaskini wynosi 20 metrów, a jej deniwelacja 6 metrów.
Opis jaskini.
Główną częścią jaskini jest salka od której odchodzi parę ciągów:
Przyroda.
W jaskini można spotkać niewielkie nacieki grzybkowe. Ściany są mokre.
W korytarzu prowadzącym z otworu do salki występują mchy i glony.
Historia odkryć.
Jaskinia została odkryta 19 września 1979 roku przez R. M. Kardasia i M. Połońskiego.

</doc>
<doc id="3672526" url="https://pl.wikipedia.org/wiki?curid=3672526" title="Aida Hadžialić">
Aida Hadžialić

Aida Hadžialić (ur. 21 stycznia 1987 w Fočy) – szwedzka polityk, od 2014 do 2016 minister.
Życiorys.
Urodziła się w Jugosławii na terenie Bośni i Hercegowiny. Gdy miała pięć lat, jej rodzina w okresie wojen bałkańskich wyjechała do Szwecji. Kształciła się na Uniwersytecie w Lund, na którym ukończyła studia prawnicze. Została działaczką Szwedzkiej Socjaldemokratycznej Partii Robotniczej i jej organizacji młodzieżowej SSU, którą od 2004 kierowała w mieście Halmstad. W latach 2010–2014 była radną w Halmstad i członkinią zarządu miasta (kommunalråd).
Po wyborach w 2014 w utworzonym przez socjaldemokratów i zielonych mniejszościowym rządzie Stefana Löfvena objęła urząd ministra szkolnictwa policealnego i edukacji dorosłych. Stała się najmłodszym w historii członkiem szwedzkiego rządu i jednocześnie pierwszym ministrem będącym muzułmaninem. Ustąpiła w sierpniu 2016 po tym, gdy została zatrzymana za prowadzenie pojazdu pod wpływem alkoholu.

</doc>
<doc id="3672527" url="https://pl.wikipedia.org/wiki?curid=3672527" title="Katastrofa kolejowa pod Starogardem">
Katastrofa kolejowa pod Starogardem



</doc>
<doc id="3672529" url="https://pl.wikipedia.org/wiki?curid=3672529" title="Paisa">
Paisa



</doc>
<doc id="3672533" url="https://pl.wikipedia.org/wiki?curid=3672533" title="Anna Johansson">
Anna Johansson

(Anna) Frida Wiktoria Johansson (ur. 29 maja 1971 w Göteborgu) – szwedzka polityk i samorządowiec, działaczka Szwedzkiej Socjaldemokratycznej Partii Robotniczej, od 2014 do 2017 minister infrastruktury.
Życiorys.
Kształciła się w ramach edukacji dla dorosłych. Od 1997 do 2009 pracowała w lokalnym oddziale centrali związkowej LO. Została działaczką Szwedzkiej Socjaldemokratycznej Partii Robotniczej. Związana również z administracją miejską. Od 2003 do 2009 była przewodniczącą rady dzielnicy Bergsjön. W latach 1998–2014 zasiadała w radzie miejskiej Göteborga, od 2009 jako członkini zarządu miasta (kommunalråd).
W wyborach w 2014 uzyskała mandat posłanki do Riksdagu. W utworzonym następnie przez socjaldemokratów i zielonych mniejszościowym rządzie Stefana Löfvena objęła urząd ministra infrastruktury. W lipcu 2017 zakończyła urzędowanie. Jej dymisja uprzedziła głosowanie nad wnioskiem o wotum nieufności w związku z ujawnionym przez media wyciekiem danych informatycznych.
W 2018 została wybrana na kolejną kadencję szwedzkiego parlamentu.
Córka Görana Johanssona, długoletniego burmistrza Göteborga. Jest mężatką, ma czwórkę dzieci.

</doc>
<doc id="3672538" url="https://pl.wikipedia.org/wiki?curid=3672538" title="Jaskinia za Zaciskiem">
Jaskinia za Zaciskiem

Jaskinia za Zaciskiem – jaskinia w Dolinie Miętusiej w Tatrach Zachodnich. Wejście do niej znajduje się w południowej części Dziurawego, na prawo od Twardych Spadów, w pobliżu Jaskini Lodowej w Twardych Spadach, na wysokości 1478 m n.p.m. Długość jaskini wynosi 22 metry, a jej deniwelacja 8 metrów.
Opis jaskini.
Jaskinię stanowi korytarz prowadzący od otworu wejściowego do kończącego się szczeliną meandra. Po drodze znajduje się studzienka (1 metr głębokości) od której odchodzi w bok krótki, zawalony gruzem korytarzyk.
Przyroda.
W jaskini można spotkać nacieki grzybkowe. Ściany są mokre.
W korytarza blisko otworu rosną mchy.
Historia odkryć.
Jaskinię odkryli Ch. Parma i A. Galant z Gliwic w 1967 roku. Aby się do niej dostać musieli poszerzyć otwór wejściowy. Stąd nazwa jaskini.

</doc>
<doc id="3672540" url="https://pl.wikipedia.org/wiki?curid=3672540" title="Inspektor Bellamy">
Inspektor Bellamy

Inspektor Bellamy (ang. "Bellamy") – australijski serial z 1981 roku.

</doc>
<doc id="3672542" url="https://pl.wikipedia.org/wiki?curid=3672542" title="Omelaniec">
Omelaniec

Omelaniec (biał. "Амелянец, Amielianiec") – wieś położona na Białorusi w rejonie kamienieckim obwodu brzeskiego. Miejscowość wchodzi w skład sielsowietu Wierzchowice, a do 11 grudnia 2012 roku należała sielsowietu Kalenkowicze.
Wieś Omeleniec leśnictwa białowieskiego w ekonomii grodzieńskiej w drugiej połowie XVII wieku. Wieś królewska ekonomii brzeskiej położona była w końcu XVIII wieku w powiecie brzeskolitewskim województwa brzeskolitewskiego.
Wieś zamieszkują głównie Białorusini wyznania prawosławnego. W miejscowości mieści się parafialna cerkiew prawosławna pw. Podwyższenia Krzyża Pańskiego, przeniesiona w 1925 r. z wyspy na Jeziorze Białym.

</doc>
<doc id="3672545" url="https://pl.wikipedia.org/wiki?curid=3672545" title="Halowe Mistrzostwa Świata w Lekkoatletyce 2016 – bieg na 800 m mężczyzn">
Halowe Mistrzostwa Świata w Lekkoatletyce 2016 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie obronił Etiopczyk Mohammed Aman.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 1:46,50 (hala) lub 1:44,00 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Najlepszy z każdego biegu (Q) oraz trzech z najlepszymi czasami wśród przegranych (q)."Źródło: IAAF"
Finał.
"Źródło: IAAF"

</doc>
<doc id="3672553" url="https://pl.wikipedia.org/wiki?curid=3672553" title="Gabrielle Garcia">
Gabrielle Garcia

Gabrielle "Gabi" Lemos Garcia (ur. 17 listopada 1985 w Porto Alegre) – brazylijska zawodniczka submission fightingu oraz brazylijskiego jiu-jitsu, ośmiokrotna mistrzyni świata IBJJF w brazylijskim jiu-jitsu oraz czterokrotna mistrzyni świata ADCC w submission fightingu. Posiadaczka czarnego pasa w bjj. Od 2015 zawodniczka MMA.
Afera dopingowa.
Pod koniec marca 2014 komisja antydopingowa USADA poinformowała, że w organizmie wielokrotnej mistrzyni wykryto niedozwoloną substancję klomifen. Badania były przeprowadzone kilka dni po mistrzostwach świata w 2013 roku. Ostatecznie Brazylijce odebrano złoty i srebrny medal mistrzostw świata z 2013 oraz dwa złote medale mistrzostw panamerykańskich również z 2013 które wywalczyła w tych zawodach.

</doc>
<doc id="3672554" url="https://pl.wikipedia.org/wiki?curid=3672554" title="Tughall">
Tughall

Tughall – przysiółek w Anglii, w Northumberland, w dystrykcie (unitary authority) Northumberland, w civil parish Beadnell. Leży 12.6 km od miasta Alnwick, 61.7 km od miasta Newcastle upon Tyne i 458.8 km od Londynu. W 1951 roku civil parish liczyła 49 mieszkańców.

</doc>
<doc id="3672559" url="https://pl.wikipedia.org/wiki?curid=3672559" title="Casa dei Tre Oci">
Casa dei Tre Oci

Casa dei Tre Oci – pałac położony na wyspie Giudecca w Wenecji, zaprojektowany przez artystę Mario de Maria (Marius Pictor) i zbudowany w 1913 roku, jest jednym z najważniejszych przykładów architektury neogotyckiej w tym mieście. Zakupiony w 2000 roku przez Fondazione di Venezia, służy od 2012 roku jako centrum wystawowe, zwłaszcza fotografii.
Historia.
Budynek został zaprojektowany i zbudowany między 1912 a 1913 rokiem przez malarza Mario de Maria (1852-1924) jako dom dla upamiętnienia jego ulubionej córki Silvii, zmarłej kilka lat wcześniej. Trzy okna w elewacji budynku reprezentują trzech żyjących członków rodziny artysty: jego samego, żony Emilii Voight i ich syna Astolfo, natomiast okno powyżej symbolizuje ich zmarłą córkę. Wątki neogotyckie w architekturze budynku posłużyły jedynie za punkt wyjścia, po czym zostały opracowane w interesujących połączeniach. Ponieważ pałacyk był pomyślany również jako pracownia artysty, trzy duże okna w fasadzie miały za zadanie oświetlenie wnętrza atelier. 
Po śmierci Mario de Marii w pałacyku mieszkał i pracował jego syn Astolfo wraz z żoną Adele. W okresie późniejszym, aż do lat 80. budynek służył różnym celom artystycznym i kulturalnym, w tym artystom biorącym udział w weneckim Biennale, jak Dario Fo, który w 1985 roku wykorzystywał jego wnętrze jako salę prób do swej sztuki Arlekin. Budynek gościł w swych podwojach wielu uznanych twórców i działaczy kultury, takich jak Vittore Grubicy de Dragon, Friedensreich Hundertwasser i Giorgio Morandi. 
Ze względu na swe walory architektoniczne został uznany w 2007 roku przez Direzione Regionale per i Beni Culturali e Paesaggistici del Veneto za obiekt o znaczeniu historycznym i artystycznym. Po zakupieniu go w 2000 roku przez Polymnię, stowarzyszenie w ramach Fondazione di Venezia Casa dei Tre Oci została w 2012 roku udostępniona publiczności jako centrum wystawowe sztuki współczesnej, ze szczególnym zwróceniem uwagi na fotografię. Inauguracyjną wystawą nowej placówki był przegląd dorobku Elliotta Erwitta, Elliott Erwitt. Personal Best (30 marca–15 lipca 2012). 
Zbiory.
W Casa dei Tre Oci przechowywane są zbiory fotograficzne będące własnością Fondazione di Venezia: Fondo de Maria i Fondo Italo Zannier. Dwa pokoje zostały poświęcone rodzinie de Maria; znajdują się w nich oryginalne meble oraz zbiór obrazów i rysunków.
Fondo De Maria.
Fondo De Maria, zakupiony przez Fondazione di Venezia w 2000 roku, zawiera 105 tysięcy zdjęć: czarno-białych i w kolorowych, czarno-białych negatywów, kolorów slajdów i zdjęć próbnych wykonanych przez poszczególnych członków rodziny de Maria. Są tu odbitki albuminowe Mario de Marii, fotografie wykonane przez Adele Quarti Trevano, albumy rodzinne, podróżnicze i zbiory dokumentalne.
Fondo Italo Zannier.
Fondo Italo Zannier, nabyty przez Fondazione di Venezia w 2007 roku, stanowi ważny punkt odniesienia, jeśli chodzi o zrozumienie i poznanie historii włoskiej fotografii. Składa się on z tematycznego zbioru książek, broszur i czasopism obejmujących okres od wynalezienia fotografii (1839) do dnia dzisiejszego. Fotografie znajdujące się w jego zbiorach są dziełem wybitnych artystów włoskich i światowych.

</doc>
<doc id="3672560" url="https://pl.wikipedia.org/wiki?curid=3672560" title="Jaskinia Zapylna">
Jaskinia Zapylna

Jaskinia Zapylna – jaskinia w Dolinie Miętusiej w Tatrach Zachodnich. Wejście do niej znajduje się w Twardej Ścianie opadającej do Wielkiej Świstówki, poniżej Jaskini Niespodzianka i Jaskini pod Płytą, na wysokości 1610 m n.p.m. Długość jaskini wynosi 25 metrów, a jej deniwelacja 12,50 metrów.
Opis jaskini.
Centralną częścią jaskini jest 9-metrowa studnia. Z jej dna odchodzi korytarz kończący się zawaliskiem. Do studni można się dostać przez niewielki otwór wejściowy gdzie zaczyna się kręty, idący w dół korytarzyk. Prowadzi on przez 2-metrowy próg i ciasny przełaz do studni.
Przyroda.
W jaskini brak jest nacieków. Flora i fauna nie była badana.
Historia odkryć.
Otwór jaskini odkryła Ewa Wójcik 15 czerwca 2003 roku. W tym samym dniu J. Kućmierz, A. Stępień i T. Snopkiewicz zbadali jaskinię.

</doc>
<doc id="3672561" url="https://pl.wikipedia.org/wiki?curid=3672561" title="Warenford">
Warenford

Warenford – przysiółek w Anglii, w Northumberland, w dystrykcie (unitary authority) Northumberland, w civil parish Adderstone with Lucker. Leży 15.5 km od miasta Alnwick, 65.1 km od miasta Newcastle upon Tyne i 463.1 km od Londynu. W 1951 roku civil parish liczyła 20 mieszkańców.

</doc>
<doc id="3672566" url="https://pl.wikipedia.org/wiki?curid=3672566" title="Sven-Erik Bucht">
Sven-Erik Bucht

Sven-Erik Bucht (ur. 28 grudnia 1954 w m. Karungi) – szwedzki polityk i samorządowiec, działacz Szwedzkiej Socjaldemokratycznej Partii Robotniczej, parlamentarzysta, od 2014 do 2019 minister obszarów wiejskich.
Życiorys.
W 1996 ukończył studia z zakresu zarządzania przedsiębiorstwem na Luleå tekniska universitet. Przed 1991 pracował w różnych zawodach m.in. jako robotnik rolny, dozorca, sprzedawca i nauczyciel muzyki. Został działaczem Szwedzkiej Socjaldemokratycznej Partii Robotniczej. Później był menedżerem w spółdzielniach mieszkaniowych (HSB). Od 2003 do 2010 pełnił funkcję przewodniczącego zarządu gminy w gminie Haparanda.
W wyborach w 2010 i w 2014 uzyskiwał mandat posła do Riksdagu. W utworzonym w 2014 przez socjaldemokratów i zielonych mniejszościowym rządzie Stefana Löfvena objął urząd ministra obszarów wiejskich.
W 2018 został wybrany na kolejną kadencję szwedzkiego parlamentu. W styczniu 2019 zakończył pełnienie funkcji rządowej, zrezygnował następnie z mandatu poselskiego.

</doc>
<doc id="3672568" url="https://pl.wikipedia.org/wiki?curid=3672568" title="Kalenkowicze">
Kalenkowicze

Kalenkowicze (biał. "Каленкавічы, Kalienkawiczy") – agromiasteczko położone na Białorusi, w rejonie kamienieckim obwodzie brzeskim. Miejscowość wchodzi w skład sielsowietu Wierzchowice, dawniej Kalenkowicze miały swój sielsowiet (do 11 grudnia 2012 r.).
Większość mieszkańców zajmuje ludność białoruska wyznania prawosławnego, którzy mają swoją cerkiew (św. Mikołaja) w swojej miejscowości. .
Wieś magnacka położona była w końcu XVIII wieku powiecie brzeskolitewskim województwa brzeskolitewskiego. 

</doc>
<doc id="3672569" url="https://pl.wikipedia.org/wiki?curid=3672569" title="Koreańscy artyści z największą liczbą sprzedanych albumów">
Koreańscy artyści z największą liczbą sprzedanych albumów



</doc>
<doc id="3672571" url="https://pl.wikipedia.org/wiki?curid=3672571" title="Littlehoughton">
Littlehoughton

Littlehoughton – przysiółek w Anglii, w Northumberland, w dystrykcie (unitary authority) Northumberland, w civil parish Longhoughton. Leży 5.2 km od miasta Alnwick, 51.7 km od miasta Newcastle upon Tyne i 448.6 km od Londynu. W 1951 roku civil parish liczyła 77 mieszkańców.

</doc>
<doc id="3672575" url="https://pl.wikipedia.org/wiki?curid=3672575" title="Kościół Świętych Apostołów Piotra i Pawła w Kryniczynie">
Kościół Świętych Apostołów Piotra i Pawła w Kryniczynie

Kościół Świętych Apostołów Piotra i Pawła w Kryniczynie – katolicki kościół w Kryniczynie ("Krinčinas") (Litwa, rejon poswolski).
Kościół ufundował Hieronim Szerkiewicz. Zbudowano w latach 1776-1782, w stylu barokowym.
Kościół w formie bazyliki na planie prostokąta ma trzy nawy i czworobocznie zamknięte prezbiterium. Trójkondygnacyjną fasadę ozdobiono pilastrami w małym porządku. Fasadę wieńczy wolutowy szczyt.
Po bokach fasady znajdują się dwie wieże o dwóch kondygnacjach. Wieże zbudowane na planie kwadratów ze ściętymi narożnikami. Fasady wież ozdobione są głębokimi niszami oraz wydatnymi gzymsami. Na wieżach barokowe hełmy
We wnętrzu znajduje się 5 ołtarzy. Cennym zabytkiem jest rzeźba z XVIII wieku, która przedstawia wskrzeszenie Piotrowina przez św. Stanisława.
Przy kościele znajduje się czworoboczna, murowana dzwonnica o trzech kondygnacjach.

</doc>
<doc id="3672576" url="https://pl.wikipedia.org/wiki?curid=3672576" title="Halowe Mistrzostwa Świata w Lekkoatletyce 2016 – bieg na 800 m kobiet">
Halowe Mistrzostwa Świata w Lekkoatletyce 2016 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie broniła Amerykanka Chanelle Price.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 2:02,50 (hala) lub 1:58,50 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Najlepszy z każdego biegu (Q) oraz trzech z najlepszymi czasami wśród przegranych (q)."Źródło: IAAF"
Finał.
"Źródło: IAAF"

</doc>
<doc id="3672579" url="https://pl.wikipedia.org/wiki?curid=3672579" title="Jaskinia nad Piargiem">
Jaskinia nad Piargiem

Jaskinia nad Piargiem – jaskinia w Dolinie Miętusiej w Tatrach Zachodnich. Wejście do niej znajduje się w Wielkiej Świstówce, u podnóża północno-zachodniej ściany Ratusza Mułowego, poniżej otworu Jaskini pod Dachem, na wysokości 1448 metrów n.p.m. Długość jaskini wynosi 22 metry, a jej deniwelacja 9 metrów.
Opis jaskini.
Jaskinią jest bardzo wąski, idący prosto w górę, korytarzyk, który kończy się ciasnym, kilkumetrowym kominkiem.
Przyroda.
W jaskini nie ma roślinności. W głąb sięgają tylko porosty.
Historia odkryć.
Jaskinia była prawdopodobnie znana od dawna.
11 lipca 1979 roku, podczas inwentaryzacji jaskiń tatrzańskich, jej dokumentację sporządziła I. Luty przy współpracy T. Ostrowskiego.

</doc>
<doc id="3672584" url="https://pl.wikipedia.org/wiki?curid=3672584" title="Artyści z największą liczbą sprzedanych albumów w Japonii">
Artyści z największą liczbą sprzedanych albumów w Japonii



</doc>
<doc id="3672586" url="https://pl.wikipedia.org/wiki?curid=3672586" title="Fenwick (Northumberland)">
Fenwick (Northumberland)



</doc>
<doc id="3672590" url="https://pl.wikipedia.org/wiki?curid=3672590" title="Newham (Ellingham)">
Newham (Ellingham)

Newham – przysiółek w Anglii, w Northumberland, w dystrykcie (unitary authority) Northumberland, w civil parish Ellingham. Leży 14.7 km od miasta Alnwick, 64.5 km od miasta Newcastle upon Tyne i 462 km od Londynu. W 1951 roku civil parish liczyła 111 mieszkańców.

</doc>
<doc id="3672593" url="https://pl.wikipedia.org/wiki?curid=3672593" title="Newham (ujednoznacznienie)">
Newham (ujednoznacznienie)



</doc>
<doc id="3672596" url="https://pl.wikipedia.org/wiki?curid=3672596" title="Newham (Northumberland)">
Newham (Northumberland)



</doc>
<doc id="3672600" url="https://pl.wikipedia.org/wiki?curid=3672600" title="Rafael Fernández">
Rafael Fernández

Rafael Fernández Martínez (ur. 5 maja 1989 w Águilas) – hiszpański piłkarz występujący na pozycji napastnika w Lorce.

</doc>
<doc id="3672602" url="https://pl.wikipedia.org/wiki?curid=3672602" title="Jan Němec">
Jan Němec

Jan Němec (ur. 12 lipca 1936 w Pradze, zm. 18 marca 2016 tamże) – czeski reżyser i scenarzysta filmowy. Jeden z czołowych twórców tzw. nowej fali w kinie czechosłowackim lat 60. XX wieku.
Życiorys.
Debiutował w 1964 filmem "Diamenty nocy", zrealizowanym na podstawie opowiadania Arnošta Lustiga. Był to dramat opowiadający o dwóch żydowskich chłopcach, którzy podczas II wojny światowej uciekają z transportu jadącego do nazistowskiego obozu śmierci. Rok później wraz z Jiřím Menzelem, Věrą Chytilovą, Jaromilem Jirešem i Evaldem Schormem zrealizował składający się z 5 nowel film "Perełki na dnie" (1965). Obraz ten przedstawia pięć różnych historii będących adaptacjami nowel Bohumila Hrabala. Film stał się rodzajem manifestu nowego kina czeskiego. W 1966 nakręcił film "O uroczystości i gościach" będący swoistą satyrą na totalitarne rządy. Po realizacji filmu dokumentalnego "Oratorium dla Pragi" (1968) o inwazji wojsk Układu Warszawskiego na Czechosłowację w 1968 władze komunistyczne zabroniły mu realizowania filmów.
W latach 1974–1989 przebywał na emigracji, głównie w Niemczech i w Stanach Zjednoczonych. Do kraju powrócił na stałe w grudniu 1989 roku. Od 1999 roku był wykładowcą na Wydziale Filmowym i Telewizyjnym Akademii Sztuk Scenicznych w Pradze.
W 2002 roku odznaczony Medalem Za Zasługi. W roku 2005 otrzymał honorową nagrodę Czeskiego Lwa za całokształt działalności filmowej.
Życie prywatne.
Był czterokrotnie żonaty i trzykrotnie rozwiedziony. W maju 2003, w wieku 67 lat, po raz pierwszy został ojcem.

</doc>
<doc id="3672604" url="https://pl.wikipedia.org/wiki?curid=3672604" title="Krzysztof Kida">
Krzysztof Kida

Krzysztof Kida (ur. 1967 w Nowej Sarzynie) – polski ksiądz, kanonik, doktor teologii, dziekan Dekanatu Stalowa Wola. 
Życiorys.
Pochodzi z parafii Majdan Łętowski. W 1986 roku ukończył Zespół Szkół Licealnych w Leżajsku. Święcenia kapłańskie przyjął w 1992 roku. W 2003 roku obronił pracę doktorską na Papieskiej Akademii Teologicznej w Krakowie. Od tegoż roku do 2010 sprawował urząd administratora, a następnie proboszcza parafii Wniebowzięcia NMP i św. Maksymiliana Kolbe w Kłyżowie. Od 2009 roku był pracownikiem Kurii Biskupiej w Sandomierzu. Najpierw sprawował tam urząd wicekanclerza, a następnie Dyrektora Duszpasterstwa Ogólnego. Jest wykładowcą homiletyki w Wyższym Seminarium Duchownym w Sandomierzu. Od dnia 1 stycznia 2013 jest proboszczem parafii Opatrzności Bożej w Stalowej Woli. Zastąpił na stanowisku księdza prałata Jerzego Warchoła, który zmarł 18 grudnia 2012 roku.

</doc>
<doc id="3672609" url="https://pl.wikipedia.org/wiki?curid=3672609" title="Strip Search (film)">
Strip Search (film)

Strip Search to amerykańsko-kanadyjski film fabularny z 1997 roku, napisany przez Thomasa Parkinsona oraz wyreżyserowany przez Roda Hewitta. W rolach głównych wystąpili w nim Michael Paré (jako funkcjonariusz policji obyczajowej poszukujący zaginionej dziewczyny) oraz Pam Grier (jako partnerka bohatera, policjantka). Światowa premiera obrazu miała miejsce 2 lipca 1997 w Finlandii. Projekt kręcono w Montrealu.
Opis fabuły.
Piękna Sheila nawiązuje współpracę z bezwzględnym funkcjonariuszem policji obyczajowej, czarującym i przystojnym Robbym Durrellem. Chce, by mężczyzna pomógł jej znaleźć zaginioną przyszywaną córkę, która jest striptizerką. Okazuje się, że obie kobiety prowadzą podwójne życie. Durrell może liczyć jednak na pomoc współpartnerki, policjantki Janette.

</doc>
<doc id="3672610" url="https://pl.wikipedia.org/wiki?curid=3672610" title="Great Bavington">
Great Bavington

Great Bavington – wieś w Anglii, w Northumberland, w dystrykcie (unitary authority) Northumberland, w civil parish Bavington. Leży 39 km od miasta Alnwick, 30.8 km od miasta Newcastle upon Tyne i 421.2 km od Londynu. W 1951 roku civil parish liczyła 44 mieszkańców.

</doc>
<doc id="3672612" url="https://pl.wikipedia.org/wiki?curid=3672612" title="Wieża telewizyjna w Tallinnie">
Wieża telewizyjna w Tallinnie

Wieża telewizyjna w Tallinnie (est. "Tallinna teletorn") – wieża telewizyjna znajdująca się w stolicy Estonii, Tallinnie. Mając wysokość 314 m, jest najwyższą konstrukcją w kraju. Stoi w dzielnicy Pirita i została wybudowana z okazji rozgrywania konkurencji żeglarskich podczas Igrzysk Olimpijskich w Moskwie w 1980.
Kamień węgielny pod budowę wieży położono 30 września 1975. Wieża miała składać się z trzech części: podstawy, betonowego trzonu o wysokości 190 m oraz 124-metrowej stalowej anteny. Prace budowlane nad trzonem zakończono w 1977. 13 czerwca 1980 osiągnięto planowaną wysokość 314 m. W kwietniu 1980 miało miejsce potencjalnie niebezpieczne wydarzenie: zapaliło się okablowanie, co groziło stopieniem metalowych elementów konstrukcyjnych wieży. Niebezpieczeństwo zostało zażegnane dzięki szybkiej interwencji brygadzisty Väino Saara.
Uroczyste otwarcie wieży nastąpiło 11 lipca 1980. Od 22 lipca do 1 sierpnia trwały regaty olimpijskie. Po deklaracji niepodległości Estonii w 1991 radzieccy żołnierze wyruszyli, by zająć wieżę, jednak wielu estońskich ochotników przybyło, by jej bronić. Uzbrojona część z nich zabarykadowała się w pomieszczeniach na szczycie wieży.
Na wysokości 170 m znajduje się taras widokowy wraz z restauracją. Został on zamknięty na czas renowacji 20 listopada 2007. Ponowne otwarcie nastąpiło w maju 2012.
Na taras widokowy można się dostać za pomocą jednej z dwóch wind lub schodami (1050 stopni).

</doc>
<doc id="3672613" url="https://pl.wikipedia.org/wiki?curid=3672613" title="CSMD Diables Noirs">
CSMD Diables Noirs

Club Sportif Multidisciplinaire Diables Noirs (w skrócie CSMD Diables Noirs) – kongijski klub piłkarski grający w pierwszej lidze kongijskiej, mający siedzibę w mieście Brazzaville.
Stadion.
Swoje domowe mecze klub rozgrywa na stadionie o nazwie Stade Alphonse Massemba-Débat w Brazzaville, który może pomieścić 33 037 widzów.

</doc>
<doc id="3672615" url="https://pl.wikipedia.org/wiki?curid=3672615" title="Diables Noirs">
Diables Noirs



</doc>
<doc id="3672616" url="https://pl.wikipedia.org/wiki?curid=3672616" title="Diables Noirs Brazzaville">
Diables Noirs Brazzaville



</doc>
<doc id="3672618" url="https://pl.wikipedia.org/wiki?curid=3672618" title="Little Bavington">
Little Bavington

Little Bavington – przysiółek w Anglii, w Northumberland, w dystrykcie (unitary authority) Northumberland, w civil parish Bavington. Leży 41.1 km od miasta Alnwick, 30.1 km od miasta Newcastle upon Tyne i 419.2 km od Londynu. W 1951 roku civil parish liczyła 43 mieszkańców.

</doc>
<doc id="3672619" url="https://pl.wikipedia.org/wiki?curid=3672619" title="Marcos Tébar">
Marcos Tébar

Marcos Tébar Ramiro (ur. 7 lutego 1986 w Madrycie) – hiszpański piłkarz występujący na pozycji pomocnika w UE Llagostera.

</doc>
<doc id="3672621" url="https://pl.wikipedia.org/wiki?curid=3672621" title="Mistrzostwa Azji i Strefy Pacyfiku w Curlingu 2015">
Mistrzostwa Azji i Strefy Pacyfiku w Curlingu 2015

Mistrzostwa Azji i Strefy Pacyfiku w Curlingu 2015 rozegrane zostały między 7 a 14 listopada 2015, w Ałmaty, w Baluan Sholak Sports Palace.
W zawodach wzięło udział 13 drużyn (5 kobiecych i 8 męskich). Do mistrzostw świata 2016 zakwalifikowały się dwa najlepsze zespoły męskie i kobiece.
W konkurencji męskiej zastosowano standardowy system kołowy. W przypadku pań, tak jak we wcześniejszych edycjach rozgrywane były dwie rundy każdy z każdym. W półfinałach pary 1-4 i 2-3 grały do 2 (mężczyźni) lub 3 (kobiety) wygranych meczów.
Złote medale zdobyły Japonki (Satsuki Fujisawa), które po pokonały 8:7 Koreanki (Kim Ji-sun). Na najniższym stopniu podium uplasowały się Chinki (Liu Sijia). W konkurencji panów triumfowali reprezentanci Korei Południowej (Kim Soo-hyuk), zwyciężając w finale 11:7 Japończyków (Yusuke Morozumi). 3. miejsce zajęli Chińczycy (Zang Jialiang).
Kobiety.
Round Robin.
Sesja 1..
8 listopada 2015; 16:30
Sesja 2..
9 listopada 2015; 9:00
Sesja 3..
9 listopada 2015; 14:30
Sesja 4..
10 listopada 2015; 9:00
Sesja 5..
10 listopada 2015; 14:30
Sesja 6..
11 listopada 2015; 9:00
Sesja 7..
11 listopada 2015; 14:30
Sesja 8..
12 listopada 2015; 9:00
Sesja 9..
12 listopada 2015; 14:30
Sesja 10..
13 listopada 2015; 9:00
Tie-breaker.
13 listopada 2015; 19:00
Play-off.
1-4.
14 listopada 2015; 9:00
2-3.
14 listopada 2015; 9:00
Mały finał.
14 listopada 2015; 14:30
Finał.
14 listopada 2015; 14:30
Mężczyźni.
Round Robin.
Sesja 1..
9 listopada 2015; 14:30
Sesja 2..
10 listopada 2015; 9:00
Sesja 3..
10 listopada 2015; 14:30
Sesja 4..
11 listopada 2015; 9:00
Sesja 5..
11 listopada 2015; 14:30
Sesja 6..
12 listopada 2015; 9:00
Sesja 7..
12 listopada 2015; 14:30
Tie-breaker.
13 listopada 2015; 14:30
Play-off.
1-4.
13 listopada 2015; 19:00
2-3.
13 listopada 2015; 19:00
Mały finał.
14 listopada 2015; 9:00
Finał.
14 listopada 2015; 9:00

</doc>
<doc id="3672623" url="https://pl.wikipedia.org/wiki?curid=3672623" title="Adolfo Enríquez">
Adolfo Enríquez

Adolfo Enríquez García (ur. 2 marca 1990 w Alicante) – hiszpański piłkarz występujący na pozycji napastnika w CD Mirandés.

</doc>
<doc id="3672624" url="https://pl.wikipedia.org/wiki?curid=3672624" title="Prokurator Generalny">
Prokurator Generalny

Prokurator Generalny – naczelny organ prokuratury i zwierzchnik prokuratorów
inne znaczenia

</doc>
<doc id="3672627" url="https://pl.wikipedia.org/wiki?curid=3672627" title="Komenda Wojewódzka Policji z siedzibą w Radomiu">
Komenda Wojewódzka Policji z siedzibą w Radomiu

Komenda Wojewódzka Policji z siedzibą w Radomiu – jednostka organizacyjna Policji obejmująca swoim zasięgiem terytorium województwa mazowieckiego z wyłączeniem obszaru aglomeracji warszawskiej, czyli terytoria powiatów: białobrzeskiego, ciechanowskiego, garwolińskiego, gostynińskiego, grójeckiego, kozienickiego, lipskiego, łosickiego, makowskiego, mławskiego, ostrołęckiego, ostrowskiego, płockiego, płońskiego, przasnyskiego, przysuskiego, pułtuskiego, radomskiego, siedleckiego, sierpeckiego, sochaczewskiego, sokołowskiego, szydłowieckiego, węgrowskiego, wyszkowskiego, zwoleńskiego, żuromińskiego, żyrardowskiego. Podlega bezpośrednio Komendzie Głównej Policji. Stanowisko Komendanta Wojewódzkiego Policji pełni nadinsp. Waldemar Wołowiec.

</doc>
<doc id="3672628" url="https://pl.wikipedia.org/wiki?curid=3672628" title="Jan (Siczewski)">
Jan (Siczewski)

Jan, imię świeckie Władimir Pawłowicz Siczewski (ur. 12 lipca 1978 w Valmierze) – biskup Łotewskiego Kościoła Prawosławnego.
Życiorys.
Od 1996 pracował jako instruktor sportowy, w latach 2002–2003 w centrum olimpijskim „Limbaži”. Ukończył Łotewską Akademię Sportu w 2002, w 2004 uzyskał stopień magistra w zakresie nauk pedagogicznych. Był również blisko związany z prawosławną parafią Przemienienia Pańskiego w Limbaži. W latach 2002–2008 uczył się w seminarium duchownym w Rydze. 5 lutego 2006 w soborze Narodzenia Pańskiego w Rydze przyjął święcenia diakońskie z rąk metropolity ryskiego i całej Łotwy Aleksandra. Ten sam hierarcha 26 marca wyświęcił go na kapłana.
Od maja do czerwca 2006 służył w cerkwi Trójcy Świętej w Rydze. Następnie od czerwca 2006 do grudnia 2008 był proboszczem parafii Przemienienia Pańskiego w Limbaži, Narodzenia Pańskiego w Aloi, Zaśnięcia Matki Bożej w Pociems, ponadto służył w cerkwiach Wniebowstąpienia Pańskiego w Mali oraz św. Jana Chrzciciela w Ledurdze.
17 marca 2007 w cerkwi św Jana Klimaka w pustelni Przemienienia Pańskiego pod Jełgawą został postrzyżony na mnicha przez biskupa Aleksandra (Matrionina), przyjmując imię zakonne Jan na cześć św. Jana Ryskiego. Od roku następnego był asystentem prorektora seminarium duchownego w Rydze, następnie został proboszczem parafii św. Aleksandra Newskiego w Rydze. W 2009 otrzymał godność ihumena. Od 2012 był proboszczem parafii przy soborze Świętych Symeona i Anny w Jełgawie. 
11 października 2013 Święty Synod Łotewskiego Kościoła Prawosławnego nominował go na biskupa jełgawskiego, wikariusza eparchii ryskiej, którą to decyzję 19 marca 2014 potwierdził Święty Synod Rosyjskiego Kościoła Prawosławnego, w którego strukturach działa, jako autonomiczna, Cerkiew Łotewska. 23 marca 2014 ihumen Jan otrzymał godność archimandryty. Jego chirotonia biskupia odbyła się 27 marca 2016 pod przewodnictwem patriarchy moskiewskiego i całej Rusi Cyryla, w cerkwi Wszechmiłującego Zbawiciela w Moskwie-Mitinie.

</doc>
<doc id="3672629" url="https://pl.wikipedia.org/wiki?curid=3672629" title="Szczelina nad Ptasią">
Szczelina nad Ptasią

Szczelina nad Ptasią (Jaskinia Dwuotworowa Mułowa) – jaskinia w Dolinie Miętusiej w Tatrach Zachodnich. Ma dwa otwory wejściowe znajdujące się w zachodnim zboczu Ratusza Mułowego, nad górną częścią Progu Mułowego, powyżej jaskini Ptasia Studnia, na wysokościach 1589 i 1599 m n.p.m. Długość jaskini wynosi 25 metrów, a jej deniwelacja 9,50 metrów.
Opis jaskini.
Jaskinię stanowi ciąg łączący dwa otwory wejściowe jaskini. Od górnego otworu ciąg idzie stromo w dół przez 3,5-metrowy, przewieszony próg do niewielkiej salki. Na wprost odchodzi z niej krótka szczelina, natomiast główny ciąg prowadzi przez przełaz w salce do korytarza z paroma prożkami. Dalej już poziomym korytarzem idzie się do dolnego otworu.
Przyroda.
Ściany jaskini są mokre. mchy i porosty rosną w pobliżu otworów wejściowych.
Jaskinię zamieszkują nietoperze.
Historia odkryć.
Jaskinia prawdopodobnie była znana od dawna. Pierwszą informację o niej opublikował W. W. Wiśniewski w 1978 roku.

</doc>
<doc id="3672634" url="https://pl.wikipedia.org/wiki?curid=3672634" title="Jaskinia Mała (Wyżyna Wieluńska)">
Jaskinia Mała (Wyżyna Wieluńska)

Jaskinia Mała – jaskinia o długości 22,5 metra w Górze Zelce (Jura Wieluńska). Odkryta przez prof. Jana Samsonowicza w 1934, zinwentaryzowana przez Adama Szynkiewicza w 1971 roku.
Do wnętrza jaskini prowadzi duży otwór o szerokości 4,3 m i wysokości 2,2 m, otoczony murem, wraz z zamykaną kratą. Tuż za wejściem rozciąga się sala z pozostałościami namulisk, której dno pokrywają głównie gruz i bloki wapienne. Z jej południowego końca odchodzi korytarz o długości 2 m, z dużymi blokami skalnymi na dnie. Prowadzi on z kolei do niewielkiej salki wraz z kominem, gdzie zachowały się liczne formy szaty naciekowej: polewy, żebra, stalaktyty, grzybki naciekowe oraz gruzły, w jednolitym, czerwono-brązowym kolorze. Dno salki pokryte jest namuliskiem, w stropie oraz na ścianach występują wymycia i kotły wirowe. Kontynuacją salki i jednocześnie zakończeniem jaskini jest metrowy korytarz z dnem pokrytym gruzem wapiennym. Jaskinia jest miejscem hibernacji nietoperzy, szczególnie gacka brunatnego. Można zaobserwować tu również pajęczaki. We wrześniu 2008 r. stwierdzono występowanie na ścianach okazów szczerbówki ksieni.
Jaskinia jest chroniona w ramach rezerwatu przyrody Węże w Załęczańskim Parku Krajobrazowym.

</doc>
<doc id="3672635" url="https://pl.wikipedia.org/wiki?curid=3672635" title="Father Yod">
Father Yod



</doc>
<doc id="3672638" url="https://pl.wikipedia.org/wiki?curid=3672638" title="Jonathan Tah">
Jonathan Tah

Jonathan Glao Tah (ur. 11 lutego 1996 w Hamburgu) – niemiecki piłkarz pochodzenia iworyjskiego, występujący na pozycji obrońcy w niemieckim klubie Bayer 04 Leverkusen oraz w reprezentacji Niemiec. Jego matka jest Niemką, a ojciec Iworyjczykiem.
Kariera klubowa.
Piłkę nożną zaczął trenować w wieku 4 lat w Altona 93. W 2009 na krótko trafił do Concordii Hamburg, by jeszcze w tym samym roku przenieść się do HSV. W styczniu 2013 przedłużył kontrakt z tym klubem do 2016 roku, a miesiąc później rozpoczął treningi z pierwszym zespołem. W pierwszym zespole zadebiutował 4 sierpnia 2013 w meczu Pucharu Niemiec z Schottem Jena, natomiast debiut ligowy zaliczył 24 sierpnia 2013 w przegranym 0:1 spotkaniu z Herthą Berlin. W listopadzie 2013 przedłużył kontrakt z klubem do 2018. We wrześniu 2014 został wypożyczony do Fortuny Düsseldorf. W lipcu 2015 podpisał pięcioletni kontrakt z Bayerem 04 Leverkusen. Zadebiutował w tej drużynie 8 sierpnia 2015 w wygranym 3:0 meczu pierwszej rundy Pucharu Niemiec ze Sportfreunde Lotte, natomiast debiut ligowy zaliczył tydzień później w wygranym 2:1 spotkaniu pierwszej kolejki Bundesligi z TSG 1899 Hoffenheim. W 2015 roku został laureatem medalu Fritza Waltera. Pierwszego gola w Bundeslidze strzelił 28 stycznia 2017 w przegranym 2:3 meczu z Borussią Mönchengladbach.
Kariera reprezentacyjna.
Tah grał w młodzieżowych reprezentacjach Niemiec do lat 16, 17, 19 i 21. W seniorskiej kadrze zadebiutował 26 marca 2016 w przegranym 2:3 meczu z Anglią, w którym rozegrał drugą połowę. 8 czerwca 2016 został powołany do kadry Niemiec na Euro 2016 w miejsce kontuzjowanego Antonio Rüdigera.
Życie osobiste.
Jego matka jest Niemką, a ojciec Iworyjczykiem.

</doc>
<doc id="3672640" url="https://pl.wikipedia.org/wiki?curid=3672640" title="Sándor Tatay">
Sándor Tatay

Sándor Tatay (ur. 6 maja 1910 w Bakonytamási, zm. 2 grudnia 1991 w Budapeszcie) – węgierski pisarz. Był jednym z siedmiorga dzieci ewangelickiego pastora. W latach 1929–1933 uczył się w ewangelickiej uczelni teologicznej w Sopron. Po jej skończeniu studiował prawo na uniwersytecie w Peczu. Wykonywał wiele różnych zawodów. Był robotnikiem, nauczycielem domowym, dziennikarzem, urzędnikiem, handlowcem, księgarzem, kierownikiem schroniska turystycznego. W 1931 zadebiutował powieścią "Az eke". Dominującym tematem jego utworów jest życie chłopów. Jest także autorem powieści dla młodzieży, cieszących się na Węgrzech popularnością. Jego powieść "Karabiny i gołębie" została sfilmowana w 1961, a przetłumaczona i wydana w Polsce przez Naszą Księgarnię w 1963.

</doc>
<doc id="3672641" url="https://pl.wikipedia.org/wiki?curid=3672641" title="Miklós Vidor">
Miklós Vidor

Miklós Vidor (ur. 22 maja 1923 w Budapeszcie, zm. 9 marca 2003 tamże) – węgierski pisarz, poeta, tłumacz i dziennikarz.
Pierwsze wiersze zamieszczał w gazetach i czasopismach już jako gimnazjalista. Pierwszy tomik poezji wydał w wieku 19 lat. Pisał powieści, scenariusze słuchowisk radiowych i przedstawień kukiełkowych.

</doc>
<doc id="3672642" url="https://pl.wikipedia.org/wiki?curid=3672642" title="Ľudo Zúbek">
Ľudo Zúbek

Ľudo Zúbek (ur. 12 lipca 1907 w Malackach, zm. 23 czerwca 1969 w Bratysławie) – słowacki pisarz. Pracował jako redaktor w radiu i w wydawnictwie Tatran oraz jako recenzent. Pisał sztuki radiowe, powieści historyczno-biograficzne o pisarzach, malarzach oraz działaczach społecznych i kulturalnych.

</doc>
<doc id="3672647" url="https://pl.wikipedia.org/wiki?curid=3672647" title="Józek, nie daruję ci tej nocy">
Józek, nie daruję ci tej nocy

Józek, nie daruję ci tej nocy – utwór z debiutanckiego albumu zespołu Bajm. Piosenka została wydana w 1982 roku. Do utworu powstał teledysk. Muzykę do utworu skomponował Jarosław Kozidrak, zaś tekst napisała Beata Kozidrak.
Utwór stał się jednym z największych przebojów dekady i przyczynił się do wzrostu popularności Bajmu.
Wiele osób dopatruje się w tekście piosenki podtekstu erotycznego. Beata Kozidrak w czerwcu 2007 roku w programie "Szymon Majewski Show" powiedziała, że piosenka jest protest songiem, skierowanym przeciwko Wojciechowi Jaruzelskiemu. Fragment „nie daruję ci tej nocy” miał odnosić się bezpośrednio do wprowadzenia stanu wojennego 13 grudnia 1981 roku. Utwór początkowo nazywał się „Wojtek, nie daruję ci tej nocy”, jednak Andrzej Pietras zmienił imię w tekście utworu. Podczas jednego z koncertów w Warszawie w latach 80. doszło do incydentu, w którym studenci, śpiewając utwór z Bajmem, zamienili w refrenie Józka na Wojtka, co doprowadziło do ukarania Bajmu dwuletnim zakazem koncertowania w stolicy Polski.
Notowania na Liście przebojów Programu Trzeciego.
Piosenka zadebiutowała na Liście przebojów Programu Trzeciego 13 listopada 1982 roku. Na liście utrzymała się przez sześć tygodni.

</doc>
<doc id="3672651" url="https://pl.wikipedia.org/wiki?curid=3672651" title="Triturus">
Triturus

Triturus – rodzaj płazów ogoniastych z rodziny salamandrowatych. Obejmuje kilka gatunków traszek. Występuje od Wielkiej Brytanii poprzez większą część kontynentalnej Europy do zachodnich krańców Syberii, Anatolii i regionu Morza Kaspijskiego.
Traszki te zamieszkują i rozmnażają się w stawach o bogatej roślinności lub podobnych im siedliskach wodnych przez okres od dwóch do sześciu miesięcy w roku, resztę czasu spędzając w cienistych, bogatych w schronienia siedliskach lądowych w pobliżu miejsc ich rozrodu. Samce uwodzą samice w zrytualizowanych pokazach, pozostawiając pod koniec spermatofor podnoszony przez samice. Po zapłodnieniu samica składa od 200 do 400 jaj, zawijając je w liście roślin wodnych. Z jaj wylęgają się larwy rozwijające się w wodzie przez od dwóch do czterech miesięcy, nim ulegną przeobrażeniu w żyjące na lądzie osobniki młodociane.
Historycznie do omawianego rodzaju zaliczano większość europejskich traszek. Jednak taksonomowie podzielili go, wyróżniając rodzaje "Ichthyosaura" (traszka górska), "Lissotriton" i "Ommatotriton". Natomiast najbliższymi krewnymi "Triturus" są przedstawiciele rodzaju "Calotriton". Do "Triturus" zalicza się 8 gatunków zwierząt, podejrzewa się istnienie dziewiątego. Ich zasięgi występowania zachodzą na siebie. Może zachodzić krzyżowanie.
Choć nie grozi im wyginięcie w niedalekiej przyszłości, liczebność ich populacji zmalała, głównie z powodu utraty i fragmentacji siedlisk. Ucierpiały zarówno ich miejsca rozrodu, jak i bogate w kryjówki naturalne siedliska lądowe. W Europie wszystkie gatunki objęto ochroną prawną, podobnie jak niektóre ich siedliska.
Systematyka.
Nazwę rodzajową "Triturus" wprowadził w 1815 polihistor Constantine Samuel Rafinesque, określając nią gatunek uznany za typowy "Triturus cristatus" (traszka grzebieniasta), opisany już wcześniej pod nazwą "Triton cristatus" przez Josephus Nicolaus Laurenti w 1768. Jednakże Karol Linneusz wykorzystał nazwę "Triton" już 10 lat wcześniej na określenie ślimaków morskich (obecnie "Charonia"), wobec czego potrzebna była inna nazwa rodzajowa na określenie traszek.
Przed końcem XX wieku do "Triturus" włączano większość europejskich traszek. Wykazano jednak jego polifiletyzm i przeprowadzono zasadniczą rewizję. Jego niektórych wcześniejszych przedstawicieli przeniesiono do trzech oddzielnych rodzajów: "Lissotriton", "Ommatotriton" i "Ichthyosaura". Monofiletyzm w ten sposób zredukowanego rodzaju "Triturus" wspierają dane molekularne i synapomorfie, jak defekt genetyczny powodujący śmierć zarodków homomorficznych względem długiej lub krótkiej formy chromosomu 1.
Obecnie wyróżnia się 9 gatunków:
Traszki określane po angielsku jako "marbled newts" i jako "crested newts" były długo uznawane za pojedyncze gatunki, określane nazwami naukowymi odpowiednio "T. marmoratus" i "T. cristatus". Jednakże pomiędzy wyróżnianymi w ich obrębie podgatunkami zauważono znaczne różnice genetyczne, co doprowadziło do uznania ich za odrębne gatunki. Natomiast "crested newts" często opisuje się łącznie jako nadgatunek "T. cristatus". W ten sposób z "Triturus marmoratus" wydzielono "T. pygmaeus", której status jako odrębnego gatunku potwierdzono w kolejnych badaniach. "Triturus ivanbureschi", opisany w 2013, prawdopodobnie stanowi w rzeczywistości dwa odrębne gatunki. Wielstra i Arntzen (2016) przenieśli populacje traszek żyjące na północy azjatyckiej części Turcji (pierwotnie uznawane za traszki z gatunku "T. ivanbureschi") do odrębnego gatunku "Triturus anatolicus".
Budowa.
Cechy wspólne.
"Triturus" stanowi rodzaj raczej dużych traszek. Ich całkowita długość ciała zazwyczaj mieści się w przedziale pomiędzy 12 a 16 cm. Niekiedy dochodzi do 20 cm. Wyjątek stanowi "Triturus pygmaeus" o długości jedynie od 10 do 12 cm. Wielkość zależy od płci i środowiska, w którym żyją. Samice większości gatunków są nieznacznie większe i mają proporcjonalnie dłuższy od samców ogon. "T. carnifex" wydaje się być większa w chłodniejszych rejonach swego zasięgu występowania.
"Crested newts" są ciemnobrązowe, z czarnymi plamkami po bokach i białymi kropkami u niektórych gatunków. Brzuch jest żółty do pomarańczowego z czarnymi plamami tworzącymi wzór charakterystyczny dla danego osobnika. Samice i osobniki młodociane pewnych gatunków cechują się żółtą linią biegnącą wzdłuż boku i ogona. Podczas okresu rozrodu następuje zmiana wyglądu, najsilniej zaznaczona u samców. Pojawia się grzebień skórny biegnący wzdłuż grzbietu i ogona, od którego bierze się nazwa traszki grzebieniastej. Może on osiągać 1,5 cm wysokości i u traszki grzebieniastej jest bardzo powyszczerbiany. Ponadto w sezonie rozrodczym samiec wykształca srebrzystobiały pasek wzdłuż boku i ogona.
"Marbled newts" zawdzięczają swą angielską nazwę ich zielono-czarnemu marmurkowanemu wzorowi ubarwienia. U samic pomarańczowoczerwona linia biegnie wzdłuż grzbietu i ogona. Grzebień samca jest mniejszy i bardziej mięsisty, niż u nadgatunku "T. cristatus". Nie występują w nim też zazębienia. W czasie rozrodu traszki te mają także białawy pasek na ogonie.
Identyfikacja gatunków.
Oprócz oczywistych różnic w ubarwieniu pomiędzy dwoma grupami traszek "Triturus" gatunki tego rodzaju różnią się także innymi kształtami ciała. Krępe ciało o silnych kończynach cechuje traszkę marmurkową, "T. pygmaeus", "T. ivanbureschi" i "T. karelinii". Natomiast "T. dobrogicus" jest smukły na krótkich łapach. Typy te zauważył po raz pierwszy herpetolog Willy Wolterstorff, który wykorzystał stosunek długości kończyn przednich do odległości pomiędzy przednimi a tylnymi łapami do wyróżnienia podgatunków ówczesnej traszki grzebieniastej (obecnie uznawanych za odrębne gatunki). Wskaźnik ten czasami prowadzi jednak do błędnej identyfikacji. Lepszym wskaźnikiem gatunku okazała się liczba kręgów noszących żebra. Wynosi ona od 12 u traszki marmurkowej i "T. pygmaeus" do 16–17 u "T. dobrogicus". Zazwyczaj cechę tą określa się radiograficznie u zmarłych bądź zsedowanych zwierząt.
Traszkę marmurkową i "T. pygmaeus" odróżniają wielkość i kolorystyka. Natomiast odróżnienie od siebie przedstawicieli nadgatunku "T. cristatus" na podstawie wyglądu nie jest takie proste. Wymaga ustalenia kombinacji cech sylwetki, kolorystyki i kształtu grzebienia samca. "T. karelinii" i dwie grupy "T. ivanbureschi" są jednak prawie nieodróżnialne (tzw. gatunki kryptyczne). Różne "Triturus" zajmują w dużej mierze oddzielne regiony geograficzne. Jednak na ich stykach dochodzi do hybrydyzacji, w wyniku czego powstają formy o cechach pośrednich.
Behawior i ekologia.
Jak inne traszki, przedstawiciele "Triturus" rozwijają się w wodzie w postaci larwalnej, a jako dorosłe każdego roku powracają tam w celu rozrodu. Dorosłe traszki zależnie od gatunku i od dostępności zbiorników wodnych i siedlisk lądowych spędzają od pół roku do trzech kwartałów na lądzie. Po rozwoju larwalnym w pierwszym roku życia mija kolejny rok, nim osiągną dojrzałość. Na północy lub na wyższych wysokościach zabiera im to więcej czasu. Okres larwalny i młodzieńczy wiążą się dla traszek z największym ryzykiem, przeżywalność osobników dojrzałych jest większa. Jeśli uda im się przeżyć niebezpieczny okres, dorosłe dożywają wieku siedmiu do dziewięciu lat. Traszki grzebieniaste osiągają niekiedy na wolności wiek 17 lat.
Faza wodna.
Traszki preferują w tej fazie życia średnie do dużych zbiorników, nieocienione, o obfitej roślinności podwodnej, jednak bez ryb polujących na larwy. Typowy przykład stanowi duży staw. Zbiornik taki nie musi być wcale pochodzenia naturalnego – większość stawów zasiedlanych przez traszkę grzebieniastą w Wielkiej Brytanii cechuje pochodzenie antropogeniczne. Inne odpowiednie dla traszek siedliska to rowy, kanały, doły po żwirze, stawy ogrodowe, a w przypadku "T. carnifex" – pola ryżowe. "T. dobrogicus" lepiej zaadaptowała się do wody płynącej i często rozmnaża się na brzegach rzek, w starorzeczach bądź na rozlewiskach, gdzie często współwystępuje z rybami. Z "Triturus" współwystępują traszki innych rodzajów: traszka zwyczajna, traszka helwecka, traszka karpacka i traszka górska.
Dorosłe traszki zaczynają wędrówkę do swych miejsc rozrodu wiosną, gdy temperatura utrzymuje się powyżej 4-5 °C. U większości gatunków odbywa się to w marcu, w południowej części zasięgu występowania może się to zdarzyć dużo wcześniej. "T. pygmaeus" rozmnaża się głównie od stycznia do wczesnego marca i może udać się do stawów już jesienią. Czas spędzony przez osobniki dorosłe w wodzie różni się w zależności od gatunku i koreluje z sylwetką ciała: wynosi tylko 3 miesiące u traszek: marmurkowej i "T. pygmaeus", natomiast sześć miesięcy u "T. dobrogicus", której bardziej smukłe ciało jest lepiej przystosowane do pływania. "Triturus" w fazie wodnej prowadzą głównie nocny tryb życia i w porównaniu z mniejszymi traszkami "Lissotriton" czy "Ichthyosaura" zazwyczaj preferują głębsze partie zbiorników wodnych, gdzie ukrywają się pod roślinami wodnymi. Jak inne traszki, okazjonalnie przemieszczają się ku powierzchni, by zaczerpnąć powietrza. Faza wodna służy nie tylko reprodukcji, stanowi również okazję zakosztowania w bardziej obfitej zdobyczy, a niedojrzałe traszki nadgatunku "T. cristatus" często wracają do wody wiosną, nawet jeśli się nie rozmnażają.
Faza lądowa.
Podczas fazy lądowej "Triturus" wymagają siedliska zapewniającego im kryjówki, zdobycz w postaci bezkręgowców oraz wilgoć. Dokładne wymagania poszczególnych gatunków poznano słabo. Traszki bowiem znacznie trudniej wypatrzyć i obserwować na lądzie. Ogólnie preferują lasy liściaste i gaje, ale lasy iglaste również mogą stanowić ich siedlisko, zwłaszcza na dalekiej północy bądź południu zasięgu. "T. pygmaeus" spotykany jest zazwyczaj w śródziemnomorskich dębinach. W razie braku lasów zamieszkiwane mogą też być inne siedliska obfitujące w schronienia, jak żywopłoty, krzewy, bagniste łąki czy kamieniołomy. W takich siedliskach traszki ukrywają się wśród kłód, kory, desek, kamieni, w jamach małych ssaków. Kilka osobników może zajmować jednocześnie to samo schronienie. Jako że traszki zazwyczaj pozostają w bliskości swych wodnych miejsc rozrodu, jakość otaczającego zbiornik środowiska w dużym stopniu determinuje, czy z innych względów odpowiedni zbiornik może być skolonizowany przez traszki.
Osobniki młodociane często jednak rozprzestrzeniają się ku nowym miejscom rozrodu, podczas gdy dorosłe generalnie wracają co roku w to samo miejsce. Traszki nie przemieszczają się szybko. Jedną nocą potrafią przebyć około 100 m. Rzadko rozprzestrzeniają się więc dalej, niż na odległość 1 km. Orientacja w otoczeniu opiera się na zapachu i odgłosach wydawanych przez inne płazy. Nawigację z wykorzystaniem nocnego nieba zaobserwowano u traszki marmurkowej. Aktywność jest największa wilgotną nocą. W dzień traszki zazwyczaj siedzą w ukryciu. Późnym latem i jesienią ich aktywność zwykle wzrasta, wtedy to zbliżają się bardziej ku swym miejscom rozrodu. Na większości zasięgu występowania w zimie hibernują głównie w podziemnych kryjówkach. Wiele osobników może wtedy gromadzić się razem. Na południu czasami w miesiącach letnich może wystąpić estywacja.
Pożywienie i drapieżnicy.
Jak inne traszki, przedstawiciele rodzaju "Triturus" są mięsożerne. Ich pokarm stanowią głównie bezkręgowce. Podczas fazy lądowej pożerają skąposzczety i inne pierścienice, różnorakie owady, Oniscidea i ślimaki. Podczas sezonu rozrodczego polują na różne bezkręgowce wodne, ale także na kijanki innych płazów, jak żaba trawna, ropucha szara, a nawet na mniejsze traszki. Larwy w zależności od wielkości zjadają niewielkie bezkręgowce i kijanki, a także mniejsze larwy swego własnego gatunku.
Z kolei larwy "Triturus" są zjadane przez takie zwierzęta, jak mięsożerne bezkręgowce i ptaki wodne, szczególnie zaś wrażliwe są na drapieżnictwo ryb. Osobniki dorosłe ogólnie unikają drapieżników, prowadząc skryty tryb życia, ale czasami padają ofiarami czaplowatych i innych ptaków, węży, jak zaskroniec zwyczajny, oraz ssaków, jak ryjówkowate, borsuk europejski czy jeż zachodni. Wydzielają przez skórę trującą tetrodotoksynę, jednak w znacznie mniejszym stopniu niż północnoamerykańska "Taricha". Jaskrawe, pomarańczowe lub żółte ubarwienie spodniej strony ciała nadgatunku "T. cristatus" to ubarwienie ostrzegawcze, prezentowane w razie domniemanego zagrożenia. Zaniepokojona traszka zwija się zazwyczaj i wydziela mleczną substancję.
Rozmnażanie.
Zaloty.
Traszki te charakteryzuje złożony rytuał zalotów. Odbywa się on pod wodą. Samce są terytorialne i wykazują zachowanie typu "lek" bądź reklamują się na arenach będących niewielkimi obszarami czystej ziemi, gdzie przedstawiają swe pokazy i uwodzą samice. Napotkawszy inne samce, przybierają te same postawy, którymi pozyskują względy płci przeciwnej. Okazjonalnie mogą gryźć się nawzajem. Traszka marmurkowa i "Triturus pygmaeus" zdają się przejawiać więcej agresji, niż przedstawiciele nadgatunku "T. cristatus". Samce często przeszkadzają innym samcom w zalotach i starają się odwieźć samicę od rywala. Przyciągają samicę z wykorzystaniem feromonów. Kiedy samiec napotka samicę, podążą za nią i ustawia się naprzeciwko niej. Po tym pierwszym ustawieniu się następują pokazy samca i transfer spermatoforu.
Podczas zalotów samiec podkreśla rozmiar swego ciała, a zwłaszcza grzebienia. Rozpyla feromony w kierunku swej wybranki. Samce dużych gatunków "Triturus" przybierają pozycję "cat buckle" z ciałem wygiętym i często spoczywającym jedynie na przednich łapach. Samiec także pochyla się w kierunku samicy, potrząsa swym ciałem i trzepoce ku niej swym ogonem, czasami gwałtownie ją smagając. Jeśli samica wykazuje zainteresowanie, rytuał wchodzi w trzecią fazę. Samiec odpełza od samicy, wprawiając swój ogon w drżenie. Kiedy samica chwyta jego ogon w swe usta, składa on spermatofor będący pakietem nasienia na podłożu. Rytuał kończy się, gdy przeprowadza on samicę nad spermatoforem, który ona chwyta swą kloaką. U "T. pygmaeus" zaloty przebiegają nieco odmiennie, niż u większych gatunków. Nie występują pozycje "cat buckles" ani smaganie samicy, za to samiec powoli wachluje swym ogonem, falując jego koniuszkiem. Być może naśladuje w ten sposób zdobycz i tak wabi samicę.
Składanie i rozwój jaj.
Podczas sezonu rozrodczego samica zazwyczaj zadaje się z kilkoma samcami. Jej jaja ulegają zapłodnieniu wewnętrznemu w jajowodzie. Matka składa je na liściach roślin wodnych, jak rukiew wodna lub manna jadalna, zazwyczaj blisko tafli wody, i z użyciem kończyn tylnych zawija liście wokół jaj dla ochrony przed drapieżnikami i promieniowaniem. W razie braku odpowiednich roślin jaja mogą też być złożone wśród opadłych liści, kamieni, a nawet w plastikowych torebkach. Samica traszki grzebieniastej przeznacza na składanie jaj około 5 minut. Samice nadgatunku "Triturus cristatus" zazwyczaj składają około 200 jaj na okres godowy, natomiast traszka marmurkowa do 400. Zarodki są zazwyczaj jasno ubarwione. Mierzą 1,8–2 mm średnicy. Znajdują się w mierzącej 6 mm galaretowatej osłonce, odróżniającej je od sympatrycznych gatunków traszek o jajach mniejszych i ciemniejszych. Niezwykłą cechą tego rodzaju jest pięćdziesięcioprocentowa umieralność zarodków. Ich rozwój zatrzymuje się, jeśli nie posiadają dwóch różnych wariantów chromosomu 1 (a więc gdy są homozygotami tego chromosomu).
Mija od dwóch do pięciu tygodni, nim z jaj wylęgną się larwy. Zależy to głównie do temperatury. W pierwszych dniach po opuszczeniu jaj żyją dzięki pozostałemu zapasowi żółtka i nie potrafią jeszcze pływać. Przyczepiają się do roślin bądź do osłonki jajowej dwoma specjalnymi narządami znajdującymi się na głowie. Po tym okresie larwa zaczyna pochłaniać drobne bezkręgowce, aktywnie zdobywa pokarm po około 10 dniach po wykluciu. Jak u innych płazów ogoniastych, jako pierwsze pojawiają się kończyny przednie, obecne już w trzonkowatej formie przy wylęganiu. Później rozwijają się kończyny tylne. Inaczej niż u mniejszych traszek, larwy "Triturus" są głównie nektoniczne (wolno pływają w wodzie). Zaraz przed wyjściem na ląd resorbują skrzela zewnętrzne. Mogą w tym stadium osiągnąć długość 7 cm u większych gatunków. Przeobrażenie następuje od dwóch do czterech miesięcy po opuszczeniu jaja, jednak czas trwania każdego okresu w rozwoju larwalnym zależy od temperatury. Tylko 4% wylęgniętych z jaja traszek grzebieniastych dożywa metamorfozy. Liczba ta jest porównywalna z odnotowywanymi u innych gatunków. W niesprzyjających warunkach rozwój larw może ulegać opóźnieniu. Mogą one przezimować w wodzie, aczkolwiek zdarza się to rzadziej, niż u mniejszych traszek. Okazjonalnie obserwowano u osobników dorosłych kilku gatunków nadgatunku "T. cristatus" pedomorfozę. Zwierzęta te zachowywały skrzela zewnętrzne i pozostawały w wodzie.
Romieszczenie geograficzne.
"Triturus" zamieszkuje Eurazję, od Wielkiej Brytanii i Półwyspu Iberyjskiego na zachodzie do Syberii Zachodniej i regionu południowego Morza Kaspijskiego na wschodzie. Na północy zaś dosięga on środkowego Półwyspu Fennoskandzkiego. Ogólnie gatunki występują obok siebie, parapatrycznie. Jedynie traszka grzebieniasta i traszka marmurkowa zamieszkują sympatrycznie zachodnią Francję. "T. karelinii" cechuje się allopatrycznym występowaniem na kilku niełączących się ze sobą obszarach, są to: Półwysep Krymski, Kaukaz i tereny na południe od Morza Kaspijskiego.
Najszerszy zasięg występowania osiągnęła traszka grzebieniasta. Inne ograniczają się do skromniejszych terenów. Na przykład "T. pygmaeus" zasiedla południowy zachód Półwyspu Iberyjskiego, podczas gdy "T. dobrogicus" żyje w basenie Dunaju i niektórych jego dopływach. "T. carnifex" introdukowano poza jej naturalny zasięg występowania w pewnych krajach Europy oraz na Azorach. Północną część Półwyspu Bałkańskiego zamieszkują aż 4 gatunki nadgatunku "T. cristatus", żyjące w bliskim sąsiedztwie. Czasami mogą one nawet koegzystować ze sobą.
"Triturus" zazwyczaj żyją na niskich wysokościach nad poziomem morza. "T. dobrogicus" przykładowo nie sięga powyżej 300 m. Jednak w południowej części swego zasięgu spotyka się je na wyższych obszarach. "T. carnifex" spotykana jest do 1800 m n.p.m. w Apeninach, "T. karelinii " do 2000 m w południowym Kaukazie, a traszka marmurkowa do 2100 m w środkowej Hiszpanii.
Ewolucja.
W wyjaśnieniu pokrewieństw w obrębie rodzaju "Triturus" pomogła filogenetyka molekularna. Badanie filogenetyczne z 2011 badające cały mitochondrialny DNA rozstrzygnęło wszystkie niezgodności z wysoką istotnością statystyczną. Traszki określane niegdyś mianem grzebieniastej i marmurkowej stanowią grupy siostrzane. W obrębie tej pierwszej grupa bałkańsko-azjatycka obejmująca "T. karelinii" i "T. ivanbureschi" stanowi względem kladu pozostałych gatunków grupę siostrzaną. Wyniki te pozostają w zgodzie z otrzymanymi w innych badaniach. Analizy DNA mitochondrialnego wspierają również tworzenie kladu przez traszkę grzebieniastą i "T. dobrogicus", jak również przez "T. carnifex" i "T. macedonicus", jednakże badania jądrowego DNA przyniosły tutaj sprzeczne wyniki.
Licząca 24 miliony lat skamieniałość "Triturus", być może traszki marmurkowej, zaświadcza o istnieniu rodzaju w tym czasie i zaprzecza wcześniejszemu oszacowaniu czasu powstania rodzaju na 8,3 miliona lat, kiedy to miał nastąpić podział na linię "Triturus" i jego siostrzanego rodzaju "Calotriton". Badanie kalibracyjne oparte na tym i innych znaleziskach skamielin umieszcza rozdzielenie się linii wcześniej, około 39 milionów lat temu, w eocenie, przedział ufności to 47-34 miliony lat. Na podstawie tego szacunku autorzy zbadali różnicowanie się w obrębie rodzaju i związaną z nią paleogeografię. Linie traszki grzebieniastej i traszki marmurkowej rozdzieliły się pomiędzy 30 a 24 milionami lat temu. Dwa gatunki linii traszki marmurkowej oddzieliły się od siebie 4,7–6,8 miliona lat temu.
Traszki nadgatunku "T. cristatus" pojawiły się na Półwyspie Bałkańskim. Uległy radiacji ewolucyjnej w krótkim czasie między 11,5 a 8 milionami lat temu. Najpierw od reszty oddzieliła się grupa bałkańsko-azjatycka (populacje "T. ivanbureschi" i "T. karelinii"). Doszło do tego prawdopodobnie na skutek wikariancji związanej z oddzieleniem się mas lądowych anatolijskiej i bałkańskiej. Powstanie współczesnych gatunków nie zostało jeszcze w pełni zrozumiane, ale jedna z hipotez sugeruje, że różnice ekologiczne, zwłaszcza w adaptacji do wodnego trybu życia, mogły wyewoluować pomiędzy populacjami i doprowadzić do specjacji parapatrycznej. Wedle alternatywnej wersji złożona historia geologiczna Półwyspu Bałkańskiego doprowadziła do podzielenia żyjących tam populacji z następczą specjacją alopatryczną i rozprzestrzenieniem się gatunków do obecnych zasięgów występowania.
Poniższe drzewo filogenetyczne "Triturus" powstało dzięki analizom mtDNA. Pozostaje niepewność odnośnie do gatunków siostrzanych nadgatunku "T. cristatus".
Refugia w czasie zlodowacenia i rekolonizacja.
Z nastaniem czwartorzędowego cyklu zlodowaceń około 2,6 miliona lat temu współczesne gatunki "Triturus" dopiero powstawały. Wpłynął więc na nie cykl ekspansji i cofania się chłodnych, niegościnnych rejonów, które ukształtowały zasięgi występowania. Badanie z wykorzystaniem modelowania nisz środowiskowych i filogeografii wykazało, że w czasie ostatniego maksimum glacjalnego, około 21000 lat temu, "Triturus" przetrwały w cieplejszych refugiach, głównie na południu Europy. Stamtąd rekolonizowały północ po wycofaniu się lodowca. Wykazano też, że granice zasięgów poszczególnych gatunków zmieniały się, pewne gatunki zastępowały podczas rekolonizacji inne. Na przykład "T. pygmaeus" rozszerzała swój zasięg na północ, zastępując traszkę marmurkową. Najszerzej występujący dziś gatunek, traszka grzebieniasta, prawdopodobnie była niegdyś, w czasie ostatniego zlodowacenia, ograniczona do niewielkiego refugium na terenie Kotliny Panońskiej. Stamtąd rozprzestrzeniła się na północ, zachód i wschód, gdy klimat ocieplił się.
Hybrydyzacja i introgresja.
Traszka grzebieniasta i traszka marmurkowa stanowią jedyne w tym rodzaju gatunki, których zasięgi występowania zachodzą na siebie w znaczny sposób (w zachodniej Francji). Na tym obszarze cechują się wyspowym rozmieszczeniem i w ogólności preferują odmienne habitaty. Kiedy już występują w tym samym stawie, mogą krzyżować się ze sobą. Powstałe w ten sposób potomstwo ma cechy pośrednie. Z krzyżówki samca traszki grzebieniastej z samicą traszki marmurkowej powstaje potomstwo, które niegdyś błędnie zaliczono do odrębnego gatunku i nazwano "Triton blasii" , natomiast odwrotna krzyżówka owocuje potomstwem określanym niegdyś "Triton trouessarti" . Pierwszy rodzaj hybryd jest znacznie rzadszy z powodu zwiększonej umieralności larw i składa się wyłącznie z samców. Natomiast w drugim to samce przeżywają w mniejszym stopniu, niż samice. Ogólnie żywotność krzyżówek jest zredukowana. Rzadko występuje krzyżówka wsteczna z gatunkami rodzicielskimi. Hybrydy stanowią 3–7% dorosłej populacji.
Inne gatunki "Triturus" spotykają się tylko w wąskich strefach na granicach swych zasięgów. Hybrydyzacja i tak zachodzi w strefach kontaktu, co wykazały dane genetyczne i występowanie form pośrednich, zachodzi jednak rzadko, wspierając występowanie izolacji rozrodczej. Krzyżówka wsteczna i introgresja zachodzą jednak, o czym świadczą wyniki badań DNA mitochondrialnego. W badaniach holenderskich geny introdukowanego "T. carnifex" znaleziono na skutek introgresji w puli genowej rodzimej traszki grzebieniastej. Traszka marmurkowa i jej najbliższy krewny "T. pygmaeus" zamieszkują w swym sąsiedztwie w środkowej Portugalii i Hiszpanii, jednak zazwyczaj rozmnażają się w oddzielnych stawach. Osobniki zamieszkujące ten obszar można łatwo zaliczyć albo do jednego, albo do drugiego gatunku. Niemniej zauważono introgresję zachodzącą w obu kierunkach w niektórych miejscach strefy kontaktu oraz jedynie w kierunku "T. pygmaeus" tam, gdzie gatunek ten historycznie zastąpił traszkę marmurkową.
Zagrożenia i ochrona.
Większość gatunków stanowią gatunki najmniejszej troski zgodnie z IUCN, jednak odnotowano spadki liczebności populacji u wszystkich rozpatrywanych gatunków. "T. dobrogicus" i "T. pygmaeus" klasyfikowane są jednak jako bliskie zagrożenia, ponieważ liczebności ich populacji doznały znacznego spadku i gatunki figurują na krajowych czerwonych listach. "T. macedonicus" i "T. ivanbureschi", opisane niedawno, jeszcze nie otrzymały od IUCN żadnego statusu.
Przyczyny spadków liczebności.
Główne zagrożenie "Triturus" to utrata siedlisk. Dotyczy ona zwłaszcza miejsc rozrodu, traconych przez intensyfikację rolnictwa, osuszanie, rozrastanie się miast i wprowadzanie sztucznych reżimów wodnych (co dotyka zwłaszcza "T. dobrogicus"). Zwłaszcza w południowych rejonach zasięgu występowania eksploatacja wód gruntowych i mniejsza ilość wiosennych deszczów prawdopodobnie spowodowana globalnym ociepleniem, zagrażają stawom, w których rozradzają się traszki. Siedliska wodne są także degradowane przez zanieczyszczenia z pestycydów i nawozów stosowanych w rolnictwie. Wprowadzenie skorupiaków i drapieżnych ryb zagraża rozwojowi larw. "Perccottus glenii" stanowi główne zagrożenie w Europie Wschodniej. Egzotyczne rośliny również mogą degradować siedliska: "Crassula helmsii" zastępuje naturalną roślinność i zacienia zbiorniki wodne w Zjednoczonym Królestwie, a jej twarde liście są nieodpowiednie do zawijania w nie jaj nadgatunku "T. cristatus".
Siedliska lądowe, równie ważne dla populacji traszek, są tracone przez zastępowanie naturalnych lasów plantacjami bądź wycinki, zwłaszcza na północy zasięgu występowania, oraz przemianę bogatych krajobrazów w jednorodne tereny rolnicze. Ograniczone przemieszczanie się czyni traszki szczególnie wrażliwymi na fragmentację habitatów i utratę połączeń pomiędzy odpowiednimi dlań siedliskami. Wysokie stężenia soli drogowej są śmiertelne dla przedstawicieli nadgatunku "T. cristatus".
Do innych zagrożeń zalicza się nielegalny odłów w celu trzymania jako zwierzęta domowe, co zagraża głównie "T. karelinii" oraz traszce grzebieniastej na wschodzie. Możliwość hybrydyzacji, zwłaszcza wśród nadgatunku "T cristatus", oznacza możliwość zanieczyszczenia genetycznego rodzimych populacji poprzez introdukcję pokrewnych gatunków, jak się stało po introdukcji "T. carnifex" w obszarze występowania traszki grzebieniastej. Cieplejsze i bardziej wilgotne zimy spowodowane globalnym ociepleniem mogą zwiększać umieralność traszek, zakłócając ich hibernację i zmuszając tym samym do zużytkowania większych ilości energii. W końcu rodzaj jest potencjalnie wrażliwy na wysoce patogennego grzyba "Batrachochytrium salamandrivorans", wprowadzonego do Europy z Azji.
Ochrona.
Gatunki nadgatunku "T. cristatus" objęte są konwencją berneńską, załącznikiem II, jako podlegające ścisłej ochronie. Natomiast traszka marmurkowa i "T. pygmaeus" znajdują się w załączniku III jako chronione. Gatunki nadgatunku "T. cristatus" obejmuje również aneks II dyrektywy siedliskowej, zawierający gatunki wymagające wydzielenia specjalnych obszarów ochrony, wszystkie gatunki zaś Aneks IV, obejmujący gatunki wymagające ścisłej ochrony. Wobec tego odłów, niepokojenie, zabijanie bądź handel, jak również destrukcja siedlisk są zabronione w większości krajów europejskich. Dyrektywa siedliskowa Unii Europejskiej stanowi także podstawę programu sieci obszarów chronionych Natura 2000, spośród których wiele wydzielono dla nadgatunku "T. cristatus".
Ochrona i utrzymanie siedlisk wydają się najważniejszymi elementami ochrony "Triturus". Obejmują zachowywanie naturalnych zbiorników wodnych, redukcję używania nawozów i pestycydów, kontrolę lub eradykację wprowadzonych drapieżnych ryb oraz powiązanie siedlisk korytarzami ekologicznymi nieuprawianego terenu. Sieć siedlisk wodnych w bliskim otoczeniu jest ważna dla utrzymania populacji. Tworzenie nowych stawów dla rozrodu jest ogólnie bardzo efektywne, jako że są one szybko kolonizowane, jeśli w sąsiedztwie znajdują się inne siedliska. W pewnych przypadkach całe populacje przenoszono w razie zagrożenia, jednak taka translokacja musi być dokładnie zaplanowana, by się udać. Ścisła ochrona traszki grzebieniastej w Zjednoczonym Królestwie doprowadziła do konfliktów z lokalnymi projektami rozwoju. W tym samym czasie charyzmatyczna traszka stała się gatunkiem sztandarowym, której ochrona przynosiła także korzyści innym płazom.

</doc>
<doc id="3672654" url="https://pl.wikipedia.org/wiki?curid=3672654" title="Jaskinia za Ratuszem Zimna">
Jaskinia za Ratuszem Zimna

Jaskinia za Ratuszem Zimna – jaskinia w Dolinie Miętusiej w Tatrach Zachodnich. Wejście do niej znajduje się w Litworowym Grzbiecie, powyżej jaskini Szczelina za Ratuszem, na wysokości 1675 m n.p.m. Długość jaskini wynosi 26 metrów, a jej deniwelacja 6 metrów.
Opis jaskini.
Jaskinia zaczyna się korytarzem, którym po kilku metrach dochodzi się do rozgałęzienia. Stąd:
Przyroda.
W jaskini występują drobne nacieki grzybkowe. Jest ona bardzo mokra.
Historia odkryć.
Jaskinia została odkryta 29 lipca 1986 roku przez I. Luty, A. Majkowskiego i K. Wardakowskiego ze Speleoklubu Warszawskiego.

</doc>
<doc id="3672655" url="https://pl.wikipedia.org/wiki?curid=3672655" title="Hi! School - Love On">
Hi! School - Love On



</doc>
<doc id="3672656" url="https://pl.wikipedia.org/wiki?curid=3672656" title="Komitet Ocalenia Rewolucji i Ojczyzny">
Komitet Ocalenia Rewolucji i Ojczyzny



</doc>
<doc id="3672657" url="https://pl.wikipedia.org/wiki?curid=3672657" title="Åsa Regnér">
Åsa Regnér

Åsa Charlotte Regnér (ur. 26 sierpnia 1964 w miejscowości Malmberget) – szwedzka polityk i urzędniczka państwowa, od 2014 do 2018 minister.
Życiorys.
W połowie lat 80. studiowała politologię, socjologię i germanistykę na Friedrich-Alexander-Universität Erlangen-Nürnberg. W 1991 ukończyła studia pierwszego stopnia z języka niemieckiego, hiszpańskiego i historii sztuki na Uniwersytecie w Sztokholmie, a w 2011 uzyskała magisterium na Uniwersytecie w Uppsali.
Zaangażowała się w działalność polityczną w ramach Szwedzkiej Socjaldemokratycznej Partii Robotniczej. Pracowała m.in. w centrali związkowej TCO, a także w administracji rządowej m.in. jako doradca ministra ds. zatrudnienia, doradca ds. politycznych w biurze premiera i dyrektor ds. planowania w resorcie sprawiedliwości. W latach 2007–2012 była sekretarzem generalnym RFSU, organizacji pozarządowej zajmującej się edukacją seksualną. Następnie została dyrektorem oddziału organizacji ONZ Kobiety w Boliwii.
Po wyborach w 2014 w utworzonym przez socjaldemokratów i zielonych mniejszościowym rządzie Stefana Löfvena objęła urząd ministra ds. dzieci, osób starszych i równości płci. Zakończyła urzędowanie w marcu 2018 w związku z nominacją na zastępczynię dyrektora wykonawczego organizacji ONZ Kobiety.

</doc>
<doc id="3672658" url="https://pl.wikipedia.org/wiki?curid=3672658" title="Zabić Jezusa">
Zabić Jezusa

Zabić Jezusa (org. "Killing Jesus") – amerykański telewizyjny film historyczny z 2015 roku. Film jest adaptacją książki Billa O’Reilly "Zabić Jezusa".

</doc>
<doc id="3672661" url="https://pl.wikipedia.org/wiki?curid=3672661" title="White City Rebels">
White City Rebels

White City Rebels – angielski klub żużlowy z siedzibą w Londynie, w dzielnicy White City, działający w latach 1929–1978. Mistrz Anglii z sezonu 1977.
W klubie reprezentowało dwóch polskich żużlowców, wychowanków Włókniarza Częstochowa: Marek Cieślak (1977–1978) i Andrzej Jurczyński (1978).

</doc>
<doc id="3672663" url="https://pl.wikipedia.org/wiki?curid=3672663" title="Halowe Mistrzostwa Świata w Lekkoatletyce 2016 – bieg na 60 m przez płotki mężczyzn">
Halowe Mistrzostwa Świata w Lekkoatletyce 2016 – bieg na 60 m przez płotki mężczyzn

Bieg na 60 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie bronił Amerykanin Omo Osaghae.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 7,72 (hala) lub 13,45 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Pierwszych dwóch z każdego biegu (Q) oraz dwóch z najlepszymi czasami wśród przegranych (q)."Źródło: IAAF"
Półfinał.
Awans: Pierwszych czterech z każdego biegu (Q)."Źródło: IAAF"
Finał.
"Źródło: IAAF"

</doc>
<doc id="3672665" url="https://pl.wikipedia.org/wiki?curid=3672665" title="Cerkiew Narodzenia Pańskiego w Moskwie (Izmajłowo)">
Cerkiew Narodzenia Pańskiego w Moskwie (Izmajłowo)

Cerkiew Narodzenia Pańskiego – prawosławna cerkiew w Moskwie, w rejonie Izmajłowo we wschodnim okręgu administracyjnym miasta, w dekanacie Narodzenia Pańskiego eparchii moskiewskiej Rosyjskiego Kościoła Prawosławnego. Pierwotnie jedna z trzech świątyń przy rezydencji carów w Izmajłowie, obok cerkwi św. Jozafata oraz cerkwi Opieki Matki Bożej.
Historia.
Pierwszą drewnianą cerkiew Narodzenia Pańskiego na miejscu obecnej wznieśli latem 1664 żołnierze pułku strzelców. Nową, murowaną świątynię na tym miejscu wznieśli budowniczowie z Kostromy, z fundacji carów Aleksego I i Fiodora. Ci sami twórcy zbudowali następnie na terenie carskiej rezydencji w Izmajłowie cerkiew Opieki Matki Bożej. Gotową świątynię wyświęcił w 1676 patriarcha moskiewski i całej Rusi Joachim. Już po tej dacie cerkiew rozbudowano od zachodu o obszerny przedsionek, zaś na początku XVIII wieku zbudowano dzwonnicę.
Od 1804 do 1854 w świątyni przechowywana była kopia Jerozolimskiej Ikony Matki Bożej, uważana za cudotwórczą, następnie przeniesiona do kolejnej cerkwi przy pałacu carskim w Izmajłowie – cerkwi św. Jozafata. Po jej zburzeniu na polecenie władz radzieckich wizerunek ponownie przeniesiono do cerkwi Narodzenia Pańskiego. Cerkiew Narodzenia Pańskiego była czynna przez cały okres radziecki.
Na wyposażeniu świątyni zachowywały się trzy ikonostasy z ikonami napisanymi przez kostromskiego ikonografia Siergieja Rożkowa, datowane na rok 1678 i odnowione w I połowie XVIII wieku.

</doc>
<doc id="3672667" url="https://pl.wikipedia.org/wiki?curid=3672667" title="Dziura w Grzędzie I">
Dziura w Grzędzie I

Dziura w Grzędzie I – jaskinia w Dolinie Miętusiej w Tatrach Zachodnich. Wejście do niej znajduje się we wschodnim zboczu Doliny Litworowej, w niewybitnej skalnej grzędzie, pobliżu jaskini Dziura w Grzędzie II i Jaskini Wielkiej Litworowej, na wysokości 1927 m n.p.m. Długość jaskini wynosi 20 metrów, a jej deniwelacja 9 metrów.
Opis jaskini.
Główną częścią jaskini jest 7-metrowa studnia w kształcie dzwonu, której górę stanowi niewielki otwór wejściowy, a dół przechodzi w obszerną salę (4 metry szerokości i 4 metry długości). Odchodzą z niej dwa ciągi, z których jeden jest bardzo krótki, a drugi prowadzi do niewielkiej salki. Zaczynają się tu dwa ciasne i krótkie korytarzyki.
Przyroda.
W jaskini nie ma nacieków. Ściany są mokre.
W górnej części jaskini występują paprocie, mchy i porosty.
Historia odkryć.
Podczas prac nad inwentaryzacją jaskiń tatrzańskich Dziurę w Grzędzie I zbadali 3 sierpnia 1976 roku M. Kropiwnicka, M. Lasota, T. Ostrowski i P. Żarski. W związku z tym, że przedtem nie było jakichkolwiek informacji o tej jaskini uznaje się ich za jej odkrywców.

</doc>
<doc id="3672670" url="https://pl.wikipedia.org/wiki?curid=3672670" title="Helene Hellmark Knutsson">
Helene Hellmark Knutsson

Marie (Helene) Hellmark Knutsson (ur. 12 września 1969 w Sztokholmie) – szwedzka polityk, od 2014 do 2019 minister szkolnictwa wyższego i badań naukowych.
Życiorys.
W latach 1990–1993 studiowała historię, ekonomię i statystykę na Uniwersytecie w Sztokholmie, nie uzyskując jednak wyższego wykształcenia.
Zaangażowała się w działalność polityczną w ramach Szwedzkiej Socjaldemokratycznej Partii Robotniczej, w 2013 weszła w skład krajowych władz wykonawczych i objęła przewodnictwo partii w regionie Sztokholm. Pracowała m.in. w centrali związkowej LO (1996–2001 i 2010). Od 2001 do 2010 była przewodniczącą zarządu miasta w Sundbybergu. Następnie do 2014 zasiadała w radzie regionu Sztokholm.
Po wyborach w 2014 w utworzonym przez socjaldemokratów i zielonych mniejszościowym rządzie Stefana Löfvena objęła urząd ministra szkolnictwa wyższego i badań naukowych.
W wyborach w 2018 uzyskała mandat posłanki do Riksdagu. W styczniu 2019 zakończyła pełnienie funkcji rządowej. W 2020 zrezygnowała z zasiadania w parlamencie, objęła w tymże roku stanowisko gubernatora regionu Västerbotten.

</doc>
<doc id="3672672" url="https://pl.wikipedia.org/wiki?curid=3672672" title="Rokbus Rokietnica">
Rokbus Rokietnica

ZUK Rokbus Sp. z o.o. – przedsiębiorstwo świadczące usługi komunalne we wsi i gminie Rokietnica. Firma jest jednym z przewoźników komunikacji miejskiej w powiecie poznańskim oraz częściowo powiecie szamotulskim obsługujących linie autobusowe na zlecenie poznańskiego ZTM.
Obecnie firma obsługuje 13 linii.

</doc>
<doc id="3672673" url="https://pl.wikipedia.org/wiki?curid=3672673" title="Cinquantenaire">
Cinquantenaire

Parc du Cinquantenaire lub nid. Jubelpark – duży park miejski (30 ha) w Brukseli w obrębie ulic Avenue de la Joyeuse Entrée, Avenue de la Renaissance, Avenue de l’Yser, Avenue des Gaulois i Avenue des Nerviens.
Położenie.
Park zajmuje 30 ha we wschodniej części centrum Brukseli, na terenie gmin Bruksela i Etterbeek, w obrębie ulic Avenue de la Joyeuse Entrée, Avenue de la Renaissance, Avenue de l’Yser, Avenue des Gaulois i Avenue des Nerviens. W części zachodniej przebiega otwarta część tunelu Belliard zbudowanego w 1970 roku.
Historia.
W XIX wieku, w latach 1853–1875, tereny obecnego parku służyły jako plac manewrowy. W 1880 roku w Brukseli urządzono wystawę krajową z okazji 50-lecia niepodległości Belgii i na jej potrzeby zajęto tereny wojskowe (12 ha). Budowie kompleksu wystawienniczego patronował król Belgów Leopold II Koburg (1835–1909), a nad jego wzniesieniem czuwał belgijski architekt Gédéon Bordiau (1832–1904). Kompleks miał zostać wkomponowany w park, który zaprojektował Louis Fuchs.
Projekt Bordiau zakładał powstanie kompleksu złożonego z dwóch pawilonów połączonych półkolistą kolumnadą i pojedynczym łukiem triumfalnym na przedłużeniu ulicy Roi de la Loi; w południowym pawilonie miały odbywać się wystawy czasowe, a w północnym – stałe. Z uwagi na problemy finansowe kompleks nie został ukończony na czas – powstała hala ze stali i szkła, a tymczasowy łuk został wzniesiony z drewna i cementu. Wystawa odbyła się częściowo w pawilonach tymczasowych.
W 1888 roku w mieście urządzono kolejną wystawę "Le Grand Concours international des Sciences et de l’Industrie" i na jej potrzeby poszerzono teren wystawienniczy i parkowy Cinquantenaire. Park nazwano "Parc du Cinquantenaire". Pomimo kolejnej wystawy i wsparcia króla kompleks Bordiau pozostał nieukończony z braku środków finansowych. Udało się wówczas ukończyć jedynie kolumnadę.
W 1897 roku Bruksela gościła wystawę światową. Próby ukończenia kompleksu na czas wystawy nie powiodły się z powodu ponownych trudności finansowych. Wystawa odbyła się w dwóch lokalizacjach: w parku Cinquantenaire i parku Tervuren, a parki połączyła nowo wybudowana Avenue de Tervuren.
W 1905 roku z okazji 75-lecia niepodległości Belgii Leopold II sfinansował ukończenie łuku Bordiau. Po śmierci Bordiau w 1904 roku pieczę nad kompleksem i budową łuku przejął Charles Girault (1851–1932), który zmienił pierwotny projekt i wzniósł łuk potrójny. W 1910 roku wzniesiono łączniki pomiędzy halami a kolumnadą – kompleks Bordiau został ukończony.
Współcześnie w dawnych halach wystawienniczych mieszczą się trzy muzea: Królewskie Muzeum Sił Zbrojnych i Historii Militarnej (fr. "Musée Royal de l’Armée et d’Histoire Militaire" (MRA); nid. "Koninklijk Museum van het Leger en de Krijgsgeschiedenis") w hali wystawienniczej, Muzeum Motoryzacji w hali południowej oraz Muzeum Cinquantenaire, część Królewskiego Muzeum Sztuki i Historii.
W parku organizowane są różne uroczystości, targi i przedstawienia, m.in. letnie kino drive-in oraz start i meta brukselskiego półmaratonu. Park należy do rządu federalnego Belgii.
Pomniki przyrody.
Na terenie parku znajduje się wiele drzew, które są pomnikami przyrody, m.in.:

</doc>
<doc id="3672676" url="https://pl.wikipedia.org/wiki?curid=3672676" title="Wojciech Włodarczyk">
Wojciech Włodarczyk



</doc>
<doc id="3672680" url="https://pl.wikipedia.org/wiki?curid=3672680" title="Demografia Słowacji">
Demografia Słowacji

Artykuł przedstawia demograficzne cechy populacji Słowacji, w tym gęstość zaludnienia, pochodzenie etniczne, wykształcenie, zdrowie publiczne, status ekonomiczny, przynależność religijna i inne aspekty. Wszystkie dane pochodzą ze Słowackiego Urzędu Statystycznego, chyba że podano inaczej.
Populacja.
Całkowita liczba ludności: 5 397 036.
Struktura wiekowa.
Dane z roku 2011:
Średni wiek.
Dane z roku 2012: 
Struktura płci.
Dane z roku 2011:
Imigracja.
Słowacja ma najniższą liczbę imigrantów spośród wszystkich krajów członkowskich Unii Europejskiej, ze względu na bardzo restrykcyjną politykę imigracyjną. Na Słowacji przebywa około 63 tys. obcokrajowców, z czego imigranci stanowią mniejszość. Są to głównie zagraniczni studenci i przedsiębiorcy.
Statystyka demograficzna.
Statystyka urodzeń i zgonów od roku 1919.
Zamieszczone w poniższej tabeli dane pochodzą z bazy danych SlovStat Urzędu Statystycznego Republiki Słowacji oraz z badań Instytutu Badań Demograficznych Infostat.
Śmiertelność niemowląt.
Dane na rok 2012:
Szacowana długość życia.
Dane na rok 2012:
Mniejszości etniczne.
80,7% 5,4 mln mieszkańców Słowacji stanowią Słowacy. Największą mniejszość etniczną stanowią Węgrzy (8,5%), którzy zamieszkują południowe i wschodnie rejony kraju. Inne mniejszości etniczne to Romowie (2,0%), Czesi, Chorwaci, Karpatorusini, Ukraińcy, Niemcy, Polacy, Serbowie i Żydzi (około 2 300 osób pozostało z około 120 tys. z okresu II wojny światowej). 
Oficjalnym językiem urzędowym jest słowacki. W rejonach południowych często stosowanym językiem jest węgierski.
Pomimo nowoczesnej gospodarki i społeczeństwa, na Słowacji występuje dużo obszarów wiejskich. Około 45% Słowaków mieszka w miejscowościach o liczbie mieszkańców mniejszej niż 5 000 mieszkańców, a 14% - w miejscowościach liczących mniej niż 1 000.
Religia.
Słowacka Konstytucja gwarantuje wolność religijną. Według danych z 2004 r. większość obywateli Słowacji (62%) wyznaje katolicyzm; za drugą co do wielkości grupę wyznaniową uważa się za ateistów (13%). Około 6,9% stanowią protestanci, 4,1% greko-katolicy, a 0,9% prawosławni. Do Kościoła Ewangelicko-Reformowanego należy 2,0%, obywateli. 6,4% populacji stanowią wyznawcy innych religii. Na Słowacji jest około 10 600 muzułmanów.

</doc>
<doc id="3672685" url="https://pl.wikipedia.org/wiki?curid=3672685" title="Hala Jaworowa">
Hala Jaworowa

Hala Jaworowa ("Polana Kotarska, Polana na Kotarzu") (820 - 920 m n.p.m.) – duża polana w Beskidzie Śląskim, znajdująca się pomiędzy najwyższym wzniesieniem (974 m n.p.m.) i kotą (918 m n.p.m.) Kotarza, na bocznym grzbiecie odgałęziającym się w kierunku północno-zachodnim od szczytu góry. Administracyjnie Hala Jaworowa położona jest na terenie gminy Brenna.
Hala Jaworowa jest częścią dawnego terenu wypasowego funkcjonującego pod nazwą "Kotarz". Obok Starego Gronia był to w przeszłości największy ośrodek szałaśniczy na terenie Brennej. Tutejszy szałas wzmiankowany był już w 1689 r. Wypas prowadzony był tu do lat 60. XX w. Później tradycje te kontynuowała przez pewien czas wielka owczarnia, wybudowana w dolnej, zachodniej części polany (w pobliżu niebieskiego szlaku turystycznego) z inicjatywy Instytutu Zootechniki PAN w Grodźcu. Obecnie obiekt ten już nie istnieje, ale wypas owiec gości latem doraźnie na polanie.
Wśród gatunków porastających polanę, głównie jej obrzeża, należy wymienić bogatą populację naparstnicy purpurowej.
Hala Jaworowa jest dobrym punktem widokowym. Prawie dookolna panorama obejmuje większą część Beskidu Śląskiego wraz z najwyższym szczytem, Skrzycznem. Szczególnie dobrze widoczne jest Pasmo Czantorii, za którym widać szereg szczytów Beskidu Śląsko-Morawskiego od Wielkiego Połomu na południu przez najwyższą Łysą Górę po Godulę na północy.

</doc>
<doc id="3672686" url="https://pl.wikipedia.org/wiki?curid=3672686" title="Leszek Przyjemski">
Leszek Przyjemski

Leszek (Leonard) Przyjemski (ur. w 1942 r. w Bydgoszczy) – polski artysta sztuki konceptualnej, performer, autor akcji i manifestacji oraz książek artystycznych, uczestnik niezależnego ruchu artystycznego. Najbardziej znany z powołania "Nieistniejącej Przytakującej Galerii „Tak”" oraz "Museum of Hysterics".
Życiorys.
Ukończył Liceum Plastyczne w Bydgoszczy. Studiował na Uniwersytecie Mikołaja Kopernika w Toruniu i na Państwowej Wyższej Szkole Sztuk Plastycznych w Gdańsku. Obronił dyplom w 1968 r. w pracowni prof. Krystyny Łady-Studnickiej. Od początku lat 70. do lat 80. XX w. cenzura likwidowała i zacierała ślady jego działalności w różnych instytucjach w kraju. Radykalna postawa artysty nie mogła swobodnie funkcjonować w ówczesnej rzeczywistości. Nad decyzją o wyjeździe Przyjemskiego z Polski przeważyło ocenzurowanie jego wystawy przez kolegę Anastazego Wiśniewskiego, który w międzyczasie z artystycznego kontestatora stał się urzędnikiem państwowym. W sierpniu 1981 r. wyleciał z Warszawy do Amsterdamu.
Twórczość.
Przyjemski powołał do życia wiele „antyinstytucji”, które wyróżnia paradoksalny fakt nieistnienia. Wszystkie były efektem PRL-owskiej rzeczywistości, która ukształtowała specyficznie abstrakcyjny sposób myślenia ich twórcy. Stanowiły kontestację trwającego systemu. Charakter tych instytucji był bezpośrednio zakorzeniony w PRL-owskiej sferze biurokracji, którą artysta przerabiał na artefakty w postaci pieczątek, plakatów czy innych pseudo-urzędowych pism. Jako artysta konceptualny Przyjemski niejednokrotnie poprzestawał na samej idei lub haśle czy cytacie jako ostatecznej formie dzieła. Wszystkie te prace w ironiczny sposób odnosiły się do zastanej rzeczywistości. Takich zdań, haseł, bon motów powstało bardzo wiele. Były to m.in. „Trzeba być bezwzględnym towarzyszu” (także tytuł wystawy), bądź „Przeniknąłem bezszmerowo”. Ich formą prezentacji były np. pieczątki, co nadawało im urzędowy charakter. Pod koniec lat 80. doszły do tego tablice metalowe z nazwami instytucji takich jak „Hotel Polonia” czy „Szpital im. Leszka Przyjemskiego” Artysta tworzył również przestrzenne obiekty w kształcie mapy Polski i hasłami nawiązującymi do sytuacji politycznej. 
"Rozmowy indywidualne" (1972).
Działanie zostało przeprowadzone wraz z Anastazym Wiśniewskim. Akcja miała miejsce w Galerii Repassage w Warszawie. Artyści zainscenizowali fikcyjny pokoik partyjny do przeprowadzenia rozmów, dekorując go biało-czerwonym płótnem. Następnie zapraszali ochotników do poddania się symulacji wstępowania do partii, po czym zadawali im bezsensowne, absurdalne pytania. Pod koniec rozmowy zawsze rozlegała się Międzynarodówka. Akcja ta ujawniła bardzo ważną cechę twórczości Przyjemskiego, a mianowicie ostentacyjne wykorzystywanie dekoracji okolicznościowych, z motywem flagi oraz paproci.
"Nieistniejąca Przytakująca Galeria „Tak”" (1970-1975).
W 1970 r. Przyjemski wraz z Anastazym Wiśniewskim zarejestrował w bydgoskiej cenzurze druk – program "Nieistniejącej Przytakującej Galerii „Tak”". 
Galeria Tak zaistniała najpierw jako afisz typograficzny z programem galerii. Zanim powstał właściwy afisz, Przyjemski spotkał kolegę z dzieciństwa, Anastazego Wiśniewskiego, który planował założenie Galerii „Nie”. Przyjemski zaproponował inną strategię – potakiwania, a nie zaprzeczania. Postawa „na Nie” jednoznacznie ustawiała artystów poza systemem jako kontestatorów. Natomiast postawa „na Tak” - dawała możliwości podjęcia krytycznej gry z systemem. Ponieważ w ówczesnych realiach trzeba było pytać instytucje państwowe o zgodę na wszystko, to galeria działała jak jedna z takich instytucji – dawała przyzwolenie, mówiła wszystkiemu „Tak”. Było to swoiste détournement - strategia skierowania instytucji systemu przeciw niemu samemu. Manifestacja taka była sposobem radzenia sobie artystów z opresją systemu i życiem w ówczesnej Polsce. Galeria Tak stała się szyldem, pod którym powstawały inne jego projekty. Powoływanie quasi-instytucji będących tylko słowem - nazwą, stało się formą konceptualną często wykorzystywaną przez Przyjemskiego i stosowaną po dziś dzień.
Na druku programowym z 1970 r. zostały umieszczone hasła takie m.in. jak: „Przytakujemy sobie sami”, „Nieistniejąca przecinek galeria przytakująca”, „Galeria &lt;&gt; przytakuje wszystkim poczynaniom artystycznym”, (…), „Galeria &lt;&gt; prosi o zgłaszanie Wszelkich poczynań artystycznych”, „Przecinek w celu przytaknięcia przecinek”. Zasięg druku obejmował Bydgoszcz, Warszawę, Wrocław i Poznań.
"Museum of Hysterics" (od 1968 r. do dziś).
W 1975 r. przy okazji akcji w Brzeźnie Przyjemski ujawnił "Museum of Hysterics (1968-1975)" opatrzone złotą oprawą pt. „Zwariowałem”. Pod jej auspicjami powstały obrazy o charakterystycznej dla tego twórcy szablonowo traktowanej ikonografii. Na jednym z nich, "Muzeum?" (1978), ukazana została gablota, w której zamknięto zminiaturyzowane, szablonowe postaci, trzymające transparenty głoszące propagandowe hasła w stylu: „Wszystkie racje są po naszej stronie”, „Dla ludzi przez ludzi”, „Idzie o to, aby jutro powstawało dziś”. Gablota opatrzona została napisem: „Gablota nr 423. Model człowieka, w którego zainwestowano”.
Instytucja ta w swoich założeniach nie potrzebuje gmachu ani ścian. Muzeum nie gromadzi zbiorów jak inne muzea, lecz anektuje miejsca i sytuacje.. W jego ramach występowali m.in. Krystyna Sokołowska, Ryszard Milczewski-Bruno, Andrzej Partum, Zofia Kulik, Przemysław Kwiek.
Projekt "Museum of Hysterics" jest wciąż kontynuowany w czasie licznych wizyt Przyjemskiego w Polsce po 1989 roku. W 1995 roku na fasadzie Zamku Ujazdowskiego pojawił się duży transparent z napisem „Museum of Hysterics 1968 - 1995”, dokonujący aneksji instytucji Centrum Sztuki Współczesnej przy okazji prezentowanej wewnątrz wystawy Przyjemskiego. W 1999 r. w Galerii Bielskiej w Bielsku Białej przekazał narodowi polskiemu cały dorobek ideowy i emocjonalny powołanego przez siebie "Museum of Hysterics 1968-1999". W nowej wersji "Museum of Hysterics" pojawiają się flagi niemieckie oraz Unii Europejskiej. Są to nie tylko biograficzne markery obecności artysty poza krajem, ale wskazują również na jego funkcjonowanie w kolejnym opresyjnym systemie, gdzie sztuka podlega bezwzględnym prawom rynku i komercjalizacji.
"Sy-F" (2013).
Przyjemski wydał książkę artystyczną "Sy-F", której oprawą graficzną zajęła się agencja „bękarty” z Poznania. SY-F to wzór chemiczny skażenia mentalnego, samoistny znak graficzny manifestujący kondycję jednoosobowej instytucji również w nowym określającym jej byt systemie kapitalistycznym.

</doc>
<doc id="3672687" url="https://pl.wikipedia.org/wiki?curid=3672687" title="Veronica Palm">
Veronica Palm

Anna (Veronica) Helén Palm (ur. 1 lutego 1973 w Karlskronie) – szwedzka polityk, posłanka do Parlamentu Europejskiego IV kadencji, deputowana do Riksdagu.
Życiorys.
Kształciła się w zakresie opieki nad dziećmi. W latach 1991–1996 pracowała jako niania. Studiowała w międzyczasie na Uniwersytecie w Linköping. W 1996 krótko pracowała w administracji państwowej, po czym została zatrudniona w centrali związkowej LO w Linköping. Zaangażowała się w działalność polityczną w ramach Szwedzkiej Socjaldemokratycznej Partii Robotniczej, od 1993 do 1999 była członkinią władz krajowych jej organizacji młodzieżowej SSU.
W latach 1998–1999 zasiadała w Europarlamencie IV kadencji, wchodziła w skład grupy socjalistycznej. Później zatrudniona przez trzy lata w jednej z organizacji pozarządowych w Sztokholmie. W 2002, 2006, 2010 i 2014 wybierana z ramienia socjaldemokratów na posłankę do Riksdagu. Awansowała jednocześnie w strukturach partyjnych, wchodząc w skład krajowych władz wykonawczych partii. W 2014 wymieniano jej nazwisko jako kandydatkę do objęcia stanowiska ministerialnego, jednakże nie weszła w skład gabinetu Stefana Löfvena. We wrześniu 2015 zrezygnowała z mandatu poselskiego.

</doc>
<doc id="3672690" url="https://pl.wikipedia.org/wiki?curid=3672690" title="Tajfun Fred (1994)">
Tajfun Fred (1994)

Tajfun Fred – tajfun 4. kategorii w Skali Saffira-Simpsona, który w 1994 roku nawiedził wybrzeże Chin. Był to 6 tajfun w sezonie 1994 na obszarze północnego Pacyfiku. Stała prędkość wiatru osiągała 185 km/h, w porywach do 240 km/h. Cyklon utworzył się 12 sierpnia i przemieszczał się na zachód, stopniowo rosnąc w siłę. Przeszedł na północ od wybrzeża Tajwanu. Na Tajwanie, władze nakazały ewakuację z niżej położonych terenów, co pozwoliło uniknąć ofiar śmiertelnych. 21 sierpnia, Fred uderzył w wybrzeże Chin. Gwałtowne opady deszczu wywołały powódź błyskawiczną i spowodowały liczne ofiary śmiertelne. Tajfun zniszczył uprawy oraz budynki mieszkalne i fabryki. Straty oszacowano na ponad 1 miliard dolarów amerykańskich. Łącznie w wyniku przejścia burzy zginęło w Chinach 1000 osób, z czego ponad 700 w samej prowincji Zhejiang.

</doc>
<doc id="3672692" url="https://pl.wikipedia.org/wiki?curid=3672692" title="Marie Pierre François Auguste Gaschy">
Marie Pierre François Auguste Gaschy



</doc>
<doc id="3672693" url="https://pl.wikipedia.org/wiki?curid=3672693" title="Carpospiza brachydactyla">
Carpospiza brachydactyla



</doc>
<doc id="3672694" url="https://pl.wikipedia.org/wiki?curid=3672694" title="Carpospiza">
Carpospiza



</doc>
<doc id="3672695" url="https://pl.wikipedia.org/wiki?curid=3672695" title="Silje Opseth">
Silje Opseth

Silje Opseth (ur. 28 kwietnia 1999 w Ringerike) – norweska skoczkini narciarska i kombinatorka norweska. Medalistka mistrzostw kraju.
Przebieg kariery.
W oficjalnych zawodach międzynarodowych rozgrywanych przez FIS zadebiutowała w grudniu 2014 w Notodden, gdzie w konkursach Pucharu Kontynentalnego zajmowała miejsca w czwartej i piątej dziesiątce. Pierwsze punkty w tym cyklu zdobyła w styczniu 2015 w Falun, gdzie w drugim rozegranym wówczas konkursie zajęła najwyższą dotąd pozycję w zawodach tego cyklu (5. miejsce, wynik ten wyrównała w grudniu 2015 w Notodden). W sezonie 2015/2016 została sklasyfikowana na 6. pozycji w klasyfikacji generalnej Pucharu Kontynentalnego.
W styczniu 2015 wystartowała w rywalizacji skoczkiń w ramach Zimowego Olimpijskiego Festiwalu Młodzieży Europy 2015, gdzie indywidualnie zajęła 10. miejsce, a w konkursie drużyn mieszanych, wraz z norweskim zespołem, uplasowała się na 4. pozycji.
4 grudnia 2015 w Lillehammer po raz pierwszy w karierze wystartowała w konkursie Pucharu Świata, zajmując 37. pozycję. Pierwsze punkty tego cyklu zdobyła 4 lutego 2016 w Oslo, gdzie zajęła 27. miejsce. W debiutanckim sezonie punktowała jeszcze dwukrotnie – 14 lutego 2016 w Ljubnie była 26., a 19 lutego 2016 w Lahti zajęła 18. pozycję. Dzięki zdobytym łącznie 22 punktom w klasyfikacji końcowej sezonu uplasowała się na 40. pozycji.
Dwukrotnie startowała w mistrzostwach świata juniorów – w 2015 indywidualnie zajęła 6. miejsce, a w 2016 uplasowała się na 11. miejscu w konkursie indywidualnym, a w rywalizacji zespołów mieszanych, wraz z norweską drużyną, uplasowała się na 4. miejscu .
W marcu 2016 została mistrzynią Norwegii, zwyciężając w konkursie indywidualnym kobiet na skoczni HS66 w Oslo.
Oprócz skoków narciarskich uprawia również kombinację norweską.

</doc>
<doc id="3672696" url="https://pl.wikipedia.org/wiki?curid=3672696" title="Stanisław Kriciuk">
Stanisław Kriciuk

Stanisław Wasiljewicz Kriciuk (ros. Станислав Васильевич Крицюк; ur. 1 grudnia 1990 w Togliatti) – rosyjski piłkarz grający na pozycji bramkarza w FK Krasnodar.
Kariera klubowa.
Wychowanek akademii Jurija Konoplowa. W 2008 roku był zawodnikiem Akadiemii Dimitrowgrad, w sezonie 2008/2009 grał w FK Togliatti, a w 2010 wrócił do Akadiemii, wówczas reprezentującej już Togliatti.
W styczniu 2013 został zawodnikiem SC Braga. W sezonach 2012/2013 i 2013/2014 grał w rezerwach tego klubu w drugiej lidze portugalskiej. W styczniu 2014 został wypożyczony do Rio Ave FC. W Rio Ave swój jedyny mecz rozegrał 11 maja 2014 przeciwko CS Marítimo (0:1).
Latem 2014 Kriciuk wrócił do Bragi i stał się członkiem pierwszego zespołu. 17 sierpnia 2014 zaliczył w nim swój debiut w pierwszej lidze portugalskiej w wygranym 3:0 domowym meczu z Boavistą. W maju 2015 wystąpił w przegranym po serii rzutów karnych finale Pucharu Portugalii ze Sportingiem (po 120 minutach był remis 2:2).
W styczniu 2016 został wypożyczony do FK Krasnodar. Zadebiutował 5 marca 2016 w zremisowanym 0:0 domowym meczu z Zenitem Petersburg. W maju 2016 został wykupiony przez Krasnodar za 4 mln euro i podpisał czteroletni kontrakt z tym klubem.
Latem 2020 Kriciuk przeszedł do klubu B-SAD, w którym zadebiutował 31 października 2020 w zremisowanym 1:1 domowym meczu z SC Farense. W B-SAD grał przez rok.
W lipcu 2021 Kriciuk został zawodnikiem Gil Vicente FC, a swój debiut w nim zanotował 9 sierpnia 2021 w zwycięskim 3:0 domowym meczu z Boavistą.
2 września 2021 Kriciuk został sprzedany z Gil Vicente do Zenitu Petersburg za 2 miliony euro. Swój debiut w Zenicie zaliczył 11 września 2021 w zwycięskim 3:1 domowym spotkaniu z Achmatem Grozny.
Kariera reprezentacyjna.
W reprezentacji Rosji zadebiutował 26 marca 2016 w wygranym 3:0 meczu z Litwą, rozegranym w Moskwie. W 46. minucie tego meczu został zmieniony przez Guilherme.

</doc>
<doc id="3672699" url="https://pl.wikipedia.org/wiki?curid=3672699" title="Halowe Mistrzostwa Świata w Lekkoatletyce 2016 – bieg na 60 m przez płotki kobiet">
Halowe Mistrzostwa Świata w Lekkoatletyce 2016 – bieg na 60 m przez płotki kobiet

Bieg na 60 metrów przez płotki kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytuł mistrzowski z 2014 roku obroniła Amerykanka Nia Ali.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 7,72 (hala) lub 13,45 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Pierwsze dwie z każdego biegu (Q) oraz dwie z najlepszymi czasami wśród przegranych (q)."Źródło: IAAF"
Finał.
"Źródło: IAAF"

</doc>
<doc id="3672702" url="https://pl.wikipedia.org/wiki?curid=3672702" title="Pomnik &quot;Nigdy wojny&quot;">
Pomnik &quot;Nigdy wojny&quot;



</doc>
<doc id="3672704" url="https://pl.wikipedia.org/wiki?curid=3672704" title="Pershagen">
Pershagen

Pershagen – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość jest położona w prowincji historycznej ("landskap") Södermanland, bezpośrednio na południe od Södertälje pomiędzy trasą E4 a zatoką Hallsfjärden.
W 2010 roku Pershagen liczyło 2216 mieszkańców.

</doc>
<doc id="3672705" url="https://pl.wikipedia.org/wiki?curid=3672705" title="Serum płodowe z cieląt">
Serum płodowe z cieląt

Serum płodowe z cieląt ("z ang. fetal bovine serum – FBS lub fetal calf serum") – jest produktem ubocznym w przemyśle mięsnym i pozyskuje się je poprzez odciągniecie krwi z usuniętego płodu zabitej krowy. Igłę wbija się wprost do serca płodu, aby zminimalizować zanieczyszczenie serum. Krew zbiera się do aseptycznego pojemnika lub torebki na krew i pozostawia się aby skrzepła. Następnie odwirowuje się w celu usunięcia skrzepów z fibryny. Serum jest zamrażane, co jest koniecznym etapem w dalszym przetwarzaniu dla potrzeb hodowli komórkowej. Ma wiele różnorodnych zastosowań w hodowlach komórkowych m.in.: wykorzystywane jako pożywka dla komórek macierzystych w hodowli "in vitro" . W 2008 r. sprzedano na świecie ok. 700 tysięcy litrów FBS.

</doc>
<doc id="3672709" url="https://pl.wikipedia.org/wiki?curid=3672709" title="Janina Klatt">
Janina Klatt

Janina Klatt (ur. 4 maja 1900 w Pobiedziskach, zm. 29 marca 1943 w KL Auschwitz) – polska nauczycielka i pedagog, działaczka konspiracyjna Polskiego Państwa Podziemnego na Górnym Śląsku.
Życiorys.
Jej rodzicami byli organista Piotr i Kazimiera Klatt (z Piszczygłowów). Rodzina przeniosła się do Dobrego Miasta, gdzie Janina ukończyła szkołę powszechną oraz szkołę średnią. W 1920 zdała maturę w Gimnazjum im. Dąbrówki w Poznaniu. Zaczęła studia na Wydziale Matematyczno – Przyrodniczym Uniwersytetu Poznańskiego. W 1926 uzyskała dyplom nauczyciela szkół średnich w zakresie chemii i fizyki.
W 1928 rozpoczęła pracę w Miejskim Gimnazjum Żeńskim w Katowicach (dziś budynek VIII Liceum Ogólnokształcącego w Katowicach), gdzie uczyła fizyki i chemii. W roku szkolnym 1936/1937, dzięki jej zaangażowaniu powstały dwie pracownie chemiczne. To umożliwiło przeprowadzenie zajęć obrony przeciwgazowej i przeciwlotniczej.  Działała w Lidze Obrony Powietrznej i Przeciwgazowej, Związku Obrony Kresów Zachodnich, Towarzystwie Polek, Przysposobieniu Wojskowym Kobiet oraz Związku Strzeleckim. Od 1929 do wybuchu II wojny światowej zaczęła prowadzić koło szkolne LOPP.
Działalność podczas II wojny światowej.
W okresie okupacji jako Polka została zwolniona z pracy w gimnazjum. Pracowała jako pomoc laboratoryjna w aptece na rynku w Katowicach. W październiku 1939 włączyła się w akcję tajnego nauczania na Śląsku. Nawiązała kontakt z dr Alojzym Targiem, działającym w Warszawie w Śląskim Biurze Szkolnym, będącym oddziałem Delegatury Rządu na Kraj, organizując jego komórkę w Katowicach. Działała również w Tajnej Organizacji Nauczycielskiej.
Dowiadując się o tragicznym losie więźniów w obozach koncentracyjnych, Janina Klatt zorganizowała liczne akcje pomocy. Zaangażowała się w pracę Wojskowej Służby Kobiet, której komendantką była harcmistrzyni Ada Korczyńska. Razem z harcerkami XVI drużyny im. Marii Skłodowskiej – Curie (z Miejskiego Gimnazjum Żeńskiego) cotygodniowo organizowała transport żywności, leków oraz ciepłej bielizny na tereny pracy pozaobozowej dla więźniów KL Auschwitz.
Udostępniała swoje mieszkanie żołnierzom podziemia. Wydana przez sąsiadów, 23 listopada 1942 została aresztowana i osadzona w więzieniu mieszczącym się przy ul. Mikołowskiej w Katowicach. Tam była brutalnie przesłuchiwana. Po trzech miesiącach została przeniesiona do obozu koncentracyjnego Auschwitz-Birkenau, gdzie została rozstrzelana 29 marca 1943.
Upamiętnienie.
29 marca 2007, w 64. rocznicę jej śmierci odbyło się wmurowanie tablicy pamiątkowej w jednej z sal VIII Liceum Ogólnokształcącego w Katowicach.
W 115. rocznicę jej urodzin Rada Miasta Katowice nadała jej imię skwerowi przy ul. gen. Józefa Hallera w Katowicach na dzielnicy Burowiec.

</doc>
<doc id="3672712" url="https://pl.wikipedia.org/wiki?curid=3672712" title="Zoltán Kelemen (skoczek narciarski)">
Zoltán Kelemen (skoczek narciarski)

Zoltán Kelemen (ur. 25 czerwca 1955) – węgierski skoczek narciarski, reprezentant kraju.
Przebieg kariery.
Na początku lutego 1977 wziął udział w Turnieju Czeskim składającym się z trzech konkursów. W pierwszym z nich zajął przedostatnie 60. miejsce (59 i 60,5 m), wyprzedzając jedynie rodaka Gyulę Molnára. W dwóch kolejnych konkursach zajmował odpowiednio 57. i 59. miejsce. W klasyfikacji łącznej zajął 59. miejsce wśród 61 zawodników.
W Turnieju Czterech Skoczni wziął udział po raz pierwszy w sezonie 1978/1979. Zajmował odpowiednio: 74., 72., 76. i 69. miejsce, zaś w klasyfikacji łącznej uplasował się na 70. miejscu. Rok później również wystąpił w austriacko-niemieckim cyklu, jednak TCS wchodził wtedy w skład pierwszego w historii Pucharu Świata. Start Kelemena w Oberstdorfie był zarazem jego debiutem w PŚ, w którym zajął 80. miejsce. W kolejnych konkursach spisywał się słabiej, a w klasyfikacji generalnej był na 93. miejscu. 26 stycznia 1980 osiągnął swój najlepszy wynik w Pucharze Świata, zajął 30. miejsce w Zakopanem. Zgodnie z ówczesnymi przepisami, Kelemen nie zdobył jednak punktów do klasyfikacji generalnej PŚ. Dzień później zajął 44. miejsce.
Startował w kolejnych Turniejach Czterech Skoczni, jednak bez sukcesów. Nie wystąpił nigdy na mistrzostwach świata ani igrzyskach olimpijskich. Po sezonie 1983/1984 nie startował już w zawodach międzynarodowych. Ostatni występ w zmaganiach tej rangi zanotował w Pucharze Europy w Szczyrbskim Jeziorze (24 marca 1984). Zajął wówczas 71. miejsce w stawce 74 skoczków. Karierę sportową zakończył rok później.
Jego rekord życiowy wynosił 131 metrów – rezultat ten uzyskał 29 marca 1980 na Čerťáku w Harrachovie w ramach zawodów Tygodnia Lotów Narciarskich.
W swojej karierze raz zdobył indywidualne mistrzostwo Węgier w skokach narciarskich – dokonał tego na większej skoczni w 1980.
Skoczkami narciarskimi są również jego syn – Tamás, a także wnukowie – Dávid, Zalán i Péter Kelemenowie (ostatni z nich jest medalistą mistrzostw Węgier).

</doc>
<doc id="3672714" url="https://pl.wikipedia.org/wiki?curid=3672714" title="Jadwiga Sałek-Deneko">
Jadwiga Sałek-Deneko

Jadwiga Sałek-Deneko ps. "Kasia" (ur. 1911 w Łodzi, zm. 6 stycznia 1944 w Warszawie) – polska działaczka społeczna, Sprawiedliwa wśród Narodów Świata.
Życiorys.
Pochodziła z rodziny kolejarzy. Po zdaniu matury przeprowadziła się z Łodzi do Warszawy, gdzie podjęła pracę jako wychowawczyni w zakładzie wychowawczym Nasz Dom. W latach 1934–1938 kontynuowała naukę w Studium Pracy Społeczno-Oświatowej Wolnej Wszechnicy Polskiej.
Jej mąż poległ w kampanii wrześniowej. W czasie okupacji niemieckiej była jedną z najbliższych współpracowniczek Ireny Sendlerowej. W swoim mieszkaniu przy ul. Obozowej 76 wraz z bratem Tadeuszem Sałkiem prowadzili pogotowie opiekuńcze dla wyprowadzanych z warszawskiego getta żydowskich dzieci oraz poszukujących schronienia dorosłych.
Od 1941 należała do Robotniczej Partii Polskich Socjalistów, gdzie zajmowała się m.in. kolportażem prasy.
Została aresztowana 25 listopada 1943 przy ul. Świętojerskiej wraz z Ludomirem Marczakiem i grupą 13 Żydów. Została stracona w ruinach getta warszawskiego wraz z grupą żydowskich kobiet 6 stycznia 1944.
Odznaczona pośmiertnie Orderem Krzyża Grunwaldu III klasy.
W styczniu 1987 Instytut Jad Waszem nadał pośmiertnie Jadwidze Sałek-Deneko oraz jej bratu tytuły Sprawiedliwych wśród Narodów Świata.

</doc>
<doc id="3672716" url="https://pl.wikipedia.org/wiki?curid=3672716" title="Jan Olsson">
Jan Olsson



</doc>
<doc id="3672717" url="https://pl.wikipedia.org/wiki?curid=3672717" title="Calceolaria uniflora">
Calceolaria uniflora



</doc>
<doc id="3672721" url="https://pl.wikipedia.org/wiki?curid=3672721" title="Chris Tvedt">
Chris Tvedt

Chris Tvedt (ur. 3 sierpnia 1954 w Bergen) – norweski adwokat i pisarz powieści kryminalnych.
Życiorys.
Na Uniwersytecie w Bergen studiował m.in. prawo i literaturoznawstwo. Od 1988 prowadził praktykę adwokacką. W 2005 zadebiutował, jako pisarz powieści kryminalnych, tworząc cykl o adwokacie Mikaelu Brennem. Pierwsza powieść cyklu – "Uzasadniona wątpliwość" ("Rimelig tvil"), została dobrze przyjęta przez krytykę. W 2010 otrzymał Nagrodę Rivertona za powieść "Krąg śmierci" ("Dødens sirkel").
Powieści.
Cykl z Mikaelem Brenne:

</doc>
<doc id="3672722" url="https://pl.wikipedia.org/wiki?curid=3672722" title="Huragan Gordon (1994)">
Huragan Gordon (1994)

Huragan Gordon – dwunasty nazwany sztorm tropikalny, drugi huragan oraz drugi główny tego typu incydent w sezonie huraganowym na Atlantyku w 1994 roku. Maksymalny wiatr wyniósł 85 mph (140 km/h), cyklon osiągnął maksymalnie 1. kategorię skali Saffira-Simpsona.
Burza uformowała się u wybrzeży Nikaragui i skierowała się w kierunku Haiti i Kuby. Następnie huragan dotarł na Florydę i po kilku dniach zawrócił, ponownie uderzając w nią, po czym rozproszyła się. 
Największe zniszczenia, huragan spowodował na Haiti. Intensywne opady deszczu, które trwały 24 godziny wywołały tam lawiny błotne, w wyniku czego zniszczonych zostało 3500 domów a kolejne 10 tysięcy zostało uszkodzonych. Na Haiti odnotowano 1122 ofiary śmiertelne. Organizacja Narodów Zjednoczonych wysłała na Haiti akcję humanitarną, a do usuwania skutków huraganu zaangażowano stacjonujących na Haiti, amerykańskich żołnierzy.

</doc>
<doc id="3672725" url="https://pl.wikipedia.org/wiki?curid=3672725" title="P.J. Crook">
P.J. Crook



</doc>
<doc id="3672726" url="https://pl.wikipedia.org/wiki?curid=3672726" title="Karabin (album)">
Karabin (album)

Karabin – czwarty album studyjny Marii Peszek, który ukazał się 26 lutego 2016 roku nakładem wytwórni muzycznej Warner Music Poland.
Ogólne informacje.
Zapowiedź albumu jak i towarzyszącej jemu trasy koncertowej miała miejsce w grudniu 2015. Podobnie jak w przypadku poprzedniej płyty, muzykę do wszystkich utworów skomponowali Maria Peszek i Michał "Fox" Król, natomiast słowa piosenek napisała sama Peszek. Pierwszym tekstem napisanym na album był utwór „Jak pistolet”. Autorka określiła "Karabin" jako "jedenaście piosenek o wolności, nienawiści i prawie do bycia innym" oraz jako "pacyfistyczną płytę wyrażoną militarnymi środkami".
Pierwszym singlem promującym "Karabin" została piosenka „Polska A B C i D”, wydana w styczniu 2016. Był to pierwszy utwór Marii Peszek, jakiemu udało się dotrzeć do 1. miejsca na Liście przebojów Programu Trzeciego. Jako drugi singel wydano „Modern Holocaust” w marcu. Utwór wywołał kontrowersje w mediach ze względu na prowokujący tekst. W lipcu trzecim singlem została piosenka „Samotny tata”. Teledysk do utworu wyreżyserowała Anna Maliszewska, a główną rolę zagrał w nim aktor Eryk Lubos. Klip zdobył nagrodę za reżyserię na Festiwalu Polskich Wideoklipów Yach Film. We wrześniu 2016 artystka opublikowała teledysk do ostatniego singla, „Ej Maria”, który został nakręcony w Kijowie na Ukrainie.
"Karabin" spotkał się z mieszanymi opiniami recenzentów, którzy skrytykowali krążek m.in. za dobór instrumentarium i teksty. Płyta zadebiutowała jednak na drugim miejscu zestawienia OLiS i uzyskała status złotej nieco ponad miesiąc po premierze, a następnie – platynowej płyty. Zajęła 15. miejsce w rankingu najlepiej sprzedających się albumów 2016 roku w Polsce.
Twórcy.
Opracowano na podstawie materiału źródłowego:
Trasa koncertowa.
Setlista.
Bisy

</doc>
<doc id="3672727" url="https://pl.wikipedia.org/wiki?curid=3672727" title="Marian Niklewski">
Marian Niklewski

Marian Stefan Niklewski (ur. 20 sierpnia 1909 we Lwowie, zm. 29 maja 1996 w Elblągu) – polski chemik, specjalista w dziedzinie ochrony roślin. Profesor doktor habilitowany Akademii Rolniczej w Szczecinie.
Życiorys.
Syn Bronisława Niklewskiego i Karoliny Hegediiss. Od lipca 1928 do kwietnia 1929 odbywał wyszkolenie podczas III kursu w Wołyńskiej Szkole Podchorążych Rezerwy Artylerii we Włodzimierzu Wołyńskim, ukończył w stopniu kaprala podchorążego rezerwy. W lipcu i sierpniu 1929 praktykował w poznańskim 7 Dywizjonie Artylerii Konnej w Poznaniu, a następnie powrócił do Lwowa. Studiował na Wydziale Rolniczo-Leśnym Politechniki Lwowskiej w Dublanach, po ukończeniu nauki został asystentem w kierowanym przez prof. Bolesława Świętochowskiego Zakładzie Uprawy Roślin. W 1932 awansował do stopnia podporucznika, w 1933 w Szkole Głównej Gospodarstwa Wiejskiego przedstawił pracę habilitacyjną. Od 1954 do przejścia na emeryturę w 1979 kierował Katedrą Chemii Rolnej w Wyższej Szkole Rolniczej (przemianowanej w 1972 na Akademię Rolniczą), równocześnie od 1971 stał na czele Katedry Torfoznawstwa. Przez wiele lat przewodniczył Wydziałowi II Nauk Przyrodniczo-Rolniczych Szczecińskiego Towarzystwa Naukowego.
Spoczywa na Cmentarzu Komunalnym Dębica w Elblągu.

</doc>
<doc id="3672729" url="https://pl.wikipedia.org/wiki?curid=3672729" title="Związek azowy">
Związek azowy



</doc>
<doc id="3672732" url="https://pl.wikipedia.org/wiki?curid=3672732" title="István Csávás">
István Csávás

István Csávás (ur. 18 września 1940) – węgierski skoczek narciarski. Brat László Csávása
W styczniu 1960 wziął udział w zawodach międzynarodowych w Klingenthal, w których zajął 27. miejsce. Jego późniejsze starty miały miejsce niemal wyłącznie w Zakopanem, startował regularnie w Memoriale Bronisława Czecha i Heleny Marusarzówny. Najwyższe miejsce zajął 20 marca 1966 (28. pozycja). Ostatni raz w memoriale wystąpił w 1971 (46. i 35. miejsce). W kwietniu 1967 wystąpił jeszcze w zawodach w Oberwiesenthal, w których zajął 67. miejsce.
W 1959 zdobył indywidualne mistrzostwo Węgier w skokach narciarskich.

</doc>
<doc id="3672733" url="https://pl.wikipedia.org/wiki?curid=3672733" title="Mari Hemmer">
Mari Hemmer

Mari Hemmer (ur. 20 listopada 1983 w Oslo) – norweska łyżwiarka szybka.
Życiorys.
W wieku 30 lat Hemmer uczestniczyła w Zimowych Igrzyskach Olimpijskich 2014 w Soczi. Brała wówczas udział w trzech konkurencjach łyżwiarstwa szybkiego: biegu na 3000 m (14. miejsce), biegu na 5000 m (7. miejsce) i biegu drużynowego (wraz z Idą Njåtun, Hegą Bøkko i Camillą Farestveit; 7. miejsce).
Poza igrzyskami olimpijskimi Hemmer wielokrotnie brała udział w m.in. mistrzostwach Norwegii, mistrzostwach Europy w wieloboju czy mistrzostwach świata w wieloboju.
Hemmer jest również nauczycielką. Ukończyła studia na Uniwersytecie w Oslo i umie posługiwać się językami norweskim i angielskim

</doc>
<doc id="3672740" url="https://pl.wikipedia.org/wiki?curid=3672740" title="Ben Blaisse">
Ben Blaisse

Berndt Stephan „Ben” Blaisse (ur. 8 maja 1911 w Amsterdamie, zm. 30 kwietnia 2006 w Hadze) – holenderski łyżwiarz szybki.
W wieku 24 lat Blaisse uczestniczył w Zimowych Igrzyskach Olimpijskich 1936 w Garmisch-Partenkirchen. Brał wówczas udział w jednej konkurencji łyżwiarstwa szybkiego, biegu na 500 m, gdzie zajął 27. miejsce.

</doc>
<doc id="3672742" url="https://pl.wikipedia.org/wiki?curid=3672742" title="Pomnik Niepodległości w Aszchabadzie">
Pomnik Niepodległości w Aszchabadzie

Pomnik Niepodległości (turk. "Garaşsyzlyk binasy") – pomnik znajdujący się w stolicy Turkmenistanu, Aszchabadzie. Do czasu wybudowania Wieży „Türkmenistan” był najwyższą budowlą w kraju.
Odsłonięty w 2001, w 10. rocznicę niepodległości Turkmenistanu.
Pomnik został wykonany przez turecką firmę Polimeks. Upamiętnia on datę ogłoszenia niepodległości Turkmenistanu – 27 października 1991. Liczby z daty odzwierciedlone są w konstrukcji budowli: składa się ona z betonowej wieży o wysokości 91 metrów, na której znajduje się taras widokowy o obwodzie 10 m, a nad nim 27-metrowy złoty hełm. Całość ma więc wysokość 118 metrów. Podstawa wieży ma przypominać kształtem turkmeńską jurtę lub tradycyjne nakrycie głowy kobiet, zaś wieża – minaret ze średniowiecznych ruin Starego Urgench w Köneürgenç.
Wokół pomnika rozciąga się Narodowy Park Niepodległości o powierzchni 84 500 m². Znajdują się w nim m.in. okalające pomnik pozłacane figury turkmeńskich bohaterów narodowych, złota figura byłego prezydenta Saparmyrata Nyýazowa oraz liczne fontanny.
Obraz Pomnika Niepodległości znajduje się na turkmeńskim banknocie o wartości 10 000 manatów.

</doc>
<doc id="3672743" url="https://pl.wikipedia.org/wiki?curid=3672743" title="Port Bekker">
Port Bekker

Port Bekker (est. "Bekkeri sadama") – prywatny morski port handlowy znajdujący się w Kopli w dzielnicy Tallinna Põhja-Tallinn. Port zajmuje się przeładunkiem wszystkich rodzajów towarów i jest dostępny przez cały rok.
Port Bekker dysponuje 15 nabrzeżami o łącznej długości 1410 m. Maksymalna głębokość wynosi 8,5 m. Cały port zajmuje 30 ha powierzchni, w tym 72 000 m² otwartej przestrzeni magazynowej i 36 473 m² powierzchni zamkniętej.

</doc>
<doc id="3672744" url="https://pl.wikipedia.org/wiki?curid=3672744" title="Park Fosa i Stoki Cytadeli w Warszawie">
Park Fosa i Stoki Cytadeli w Warszawie

Park Fosa i Stoki Cytadeli – park znajdujący się wokół murów Cytadeli Warszawskiej w warszawskiej dzielnicy Żoliborz, między ulicami: Wybrzeże Gdyńskie, Kaniowskiej i Krajewskiego. 
Opis.
Urządzanie parku rozpoczęto po II wojnie światowej według projektu Zygmunta Stępinskiego, Kazimierza Marczewskiego i Krystyny Onitzchowej. Powstał on w miejscu dawnej strzelnicy i miejsca ćwiczeń żołnierzy stacjonującego w Cytadeli 21 Pułku Piechoty „Dzieci Warszawy” w celu upamiętnienia rozstrzelania tam w 1925 trzech komunistów: Władysława Hibnera, Władysława Kniewskiego i Henryka Rutkowskiego. Jego centralnym elementem było mauzoleum w postaci granitowego sarkofagu. 
Pierwotnie park miał powierzchnię 1,7 ha i był ograniczony ulicami Kaniowską i Wybrzeżem Gdyńskim oraz murem Cytadeli. Po oczyszczeniu koryta i spiętrzeniu wody rzeki Drny powstał tam m.in. staw o powierzchni 1400 m². W pracach przy urządzaniu parku uczestniczyły m.in. brygady junaków Służby Polsce i ochotnicy ze Związku Młodzieży Polskiej. Przy wejściu planowano ustawienie na cokołach rzeźb kamiennych lwów dłuta Mieczysława Lubelskiego, które znajdowały się przed zniszczonym podczas obrony Warszawy we wrześniu 1939 gmachem Ministerstwa Spraw Wojskowych, jednak wojsko przejęło rzeźby i wybudowane cokoły pozostały puste. 
Park został otwarty w 1950. Nadano mu nazwę "parku im. Kniewskiego, Hibnera i Rutkowskiego", jednak używano skróconej nazwy "park Hibnera" lub "park im. Hibnera".
W 1954 na skraju parku, przy ul. Wybrzeże Gdyńskie, odsłonięto płytę upamiętniającą żołnierzy 2 Dywizji Piechoty poległych w czasie walk na przyczółku żoliborskim we wrześniu 1944.
W późniejszych latach park został rozszerzony i otoczył całą Cytadelę. 

</doc>
<doc id="3672746" url="https://pl.wikipedia.org/wiki?curid=3672746" title="Arjan Schreuder">
Arjan Schreuder

Arjan Schreuder (ur. 19 stycznia 1972 w Amsterdamie) – holenderski łyżwiarz szybki.
W wieku 22 lat Schreuder uczestniczył w Zimowych Igrzyskach Olimpijskich 1994 w Lillehammer. Brał wówczas udział w dwóch konkurencjach łyżwiarstwa szybkiego: biegu na 500 m, gdzie zajął 37. miejsce, oraz biegu na 1000 m, gdzie zajął 24. miejsce.

</doc>
<doc id="3672757" url="https://pl.wikipedia.org/wiki?curid=3672757" title="Margit Randver">
Margit Randver

Margit Randver (ur. 20 czerwca 1974) – estońska lekkoatletka, skoczkini o tyczce.
Pięciokrotna mistrzyni Estonii (hala – 2002; stadion – 1997, 1999, 2001 i 2002).
Reprezentantka kraju w zawodach pucharu Europy oraz meczach międzypaństwowych.

</doc>
<doc id="3672770" url="https://pl.wikipedia.org/wiki?curid=3672770" title="Hans Lindqvist">
Hans Lindqvist

Hans Lindqvist (ur. 9 stycznia 1942 w Gävle) – szwedzki polityk i prawnik, poseł do Parlamentu Europejskiego IV kadencji.
Życiorys.
W 1968 ukończył studia prawnicze na Uniwersytecie w Uppsali, kształcił się również w Genewie. Praktykował w zawodzie prawnika. Zaangażował się w działalność polityczną w ramach Partii Centrum. Przed referendum akcesyjnym w 1994 prowadził kampanię nawołującą do głosowania na „nie”, był przewodniczącą antyunijnej grupy „Nej till EU”. W wyborach w 1995 uzyskał z ramienia centrystów mandat eurodeputowanego, który wykonywał do końca kadencji w 1999. Zasiadał w grupie liberalnej, a także w Komisji ds. Zagranicznych, Bezpieczeństwa i Polityki Obronnej. W późniejszych latach zaangażowany w działalność samorządową w ramach regionu Sztokholm.

</doc>
<doc id="3672771" url="https://pl.wikipedia.org/wiki?curid=3672771" title="Jeziora w Estonii">
Jeziora w Estonii

Na terenie Estonii zostało zewidencjonowanych 2804 jeziora.

</doc>
<doc id="3672777" url="https://pl.wikipedia.org/wiki?curid=3672777" title="Rzeki Liechtensteinu">
Rzeki Liechtensteinu



</doc>
<doc id="3672779" url="https://pl.wikipedia.org/wiki?curid=3672779" title="'81–'91 Największe przeboje">
'81–'91 Największe przeboje



</doc>
<doc id="3672780" url="https://pl.wikipedia.org/wiki?curid=3672780" title="Violette Szabo">
Violette Szabo

Violette Reine Elizabeth Szabo z domu Bushell (ur. 26 czerwca 1921 w Paryżu, zm. 5 lutego 1945 w KL Ravensbrück) – francuska agentka brytyjskiej tajnej agencji rządowej wspomagającej ruch oporu w okupowanych państwach Europy w czasie II wojny światowej – Special Operations Executive (SOE).
Życiorys.
Urodziła się 26 czerwca 1921 w Paryżu jako córka Brytyjczyka i Francuzki. Wychowywała się zarówno we Francji jak i Wielkiej Brytanii. Przed wybuchem II wojny światowej mieszkała w Brixton. W 1940 poślubiła oficera Legii Cudzoziemskiej – Étienne’a Szabó. W czerwcu 1942 przyszła na świat ich córka Tania, zaś w październiku jej mąż poległ w trakcie II bitwy pod El Alamein.
Jako agentka SOE – 6 kwietnia 1944 po raz pierwszy została przerzucona do okupowanej Francji wraz z kurierem Philippem Liewerem w celu nawiązania kontaktu z tamtejszym ruchem oporu. 30 kwietnia powróciła do Anglii, a 7 na 8 czerwca 1944 została ponownie przerzucona do Francji z misją nawiązania kontaktu z ruchem oporu w okolicach Limoges. 10 czerwca została aresztowana w czasie blokady pod Salon-la-Tour przez jednostki 2 Dywizji Pancernej SS „Das Reich” (tego samego dnia miała miejsce również masakra w Oradour-sur-Glane). Ruch oporu planował odbicie Szabo, jednak realizację akcji uniemożliwiło wywiezienie jej do Paryża. Była więziona w kilku niemieckich obozach koncentracyjnych, w tym KL Ravensbrück, gdzie 5 lutego 1945 została rozstrzelana wraz z dwiema innymi agentkami SOE – Denise Bloch i Lilian Rolfe.
Pośmiertnie została odznaczona między innymi brytyjskimi Krzyżem Jerzego, Gwiazdą za Francję i Niemcy, Gwiazdą za 1939–1945 i Medalem za Wojnę 1939–1945, a także francuskimi Krzyżem Wojennym z brązową gwiazdką i Medalem Ruchu Oporu. W Wormelow Tump, w hrabstwie Herefordshire działa Violette Szabo G.C Museum natomiast w Londynie znajduje się pomnik Violette Szabo.

</doc>
<doc id="3672781" url="https://pl.wikipedia.org/wiki?curid=3672781" title="Książęta Pomorza Zachodniego">
Książęta Pomorza Zachodniego



</doc>
<doc id="3672782" url="https://pl.wikipedia.org/wiki?curid=3672782" title="Galasówki">
Galasówki

Galasówki (Cynipoidea) – nadrodzina błonkoskrzydłych z podrzędu Apocrita i grupy owadziarek. Zalicza się tu około 3 tysięcy znanych gatunków. Znane od kredy wczesnej, prawdopodobnie pojawiły się w pod koniec triasu lub w jurze. W większości parazytoidy owadów o przeobrażeniu zupełnym, rzadziej fitofagi powodujące tworzenie na roślinach galasów lub inkwilinistycznie żerujące w galasach indukowanych przez inne gatunki. Charakteryzują się bocznie skompresowaną metasomą i, oprócz jednej rodziny wymarłej, użyłkowaniem przedniego skrzydła o przesuniętej ku przodowi żyłce medialnej.
Taksonomia i ewolucja.
Nadrodzina ta obejmuje około 3 tysięcy opisanych gatunków (stan na 1998 rok to 2971 gatunków w 223 rodzajach). Należące tu rodziny współczesne dzieli się na Macrocynipoida, obejmujące: Austrocynipidae, zgniotowate (Ibaliidae) i Liopteridae oraz Microcynipoida, obejmujące Figitidae i galasówkowate (Cynipidae).
Macrocynipoida są większe, zwykle bardziej wydłużone i przystosowane do pasożytowania na larwach żerujących w drewnie i szyszkach. Stanowią parafiletyczny grad bazalny współczesnych galasówek, a rodzina Austrocynipidae z jednym gatunkiem "Austrocynips mirabilis" zajmuje pozycję bazalną względem pozostałych współczesnych gatunków. Monofiletyczne Microcynipoida są mniejsze, fitofagiczne lub pasożytnicze i obejmują dwie siostrzane rodziny, do których należy łącznie ponad 90% znanych gatunków.
Najstarsze odkryte skamieniałości galasówek to pochodzące z kredy wczesnej Archaeocynipidae, jednak pierwsza faza ewolucji tej nadrodziny zaszła prawdopodobnie w późnym triasie lub jurze. Druga faza ewolucji galasówek, w której pojawiły się Microcynipoida, zaszła prawdopodobnie jeszcze przed aptem. Linię bazalną dla Microcynipoida stanowić mogły wymarłe Rasnicynipidae, które łączą cechy obu grup. Kovalev w 1994 roku wszystkie wymarłe rodziny galasówek, tj. Gerocynipidae, Palaeocynipidae i dwie wspomniane, wyłączył w osobną nadrodzinę Archaeocynipoidea w obrębie infrarzędu Cynipomorpha. Ronquist uznał cechę, na podstawie której tego dokonał ("metapectus" niescalony z pozatułowiem), za skrajnie nieprawdopodobną i włączył je na powrót do galasówek, dodatkowo obniżając Palaeocynipidae do rangi podrodziny Figitidae.
Morfologia.
Należą tu głównie małe i średnie błonkówki, rzadko osiągają do około 30 mm. Na kolorystykę ciała zwykle składa się czerń, czerwień, żółć lub kombinacja tych barw. Ich czułki są pozbawione "radiculi" i wyposażone w podłużne "sensilla placodea" (płytkowate narządy zmysłowe), które tylko u "Austrocynips mirabilis" są słabo zaznaczone. U samic czułki są zwykle 12-członowe, u samców zaś prawie zawsze zbudowane z 13 lub 14 członów. Wyjątkiem jest "A. mirabilis", u którego samice mają 15-członowe, a samce 14-członowe czułki.
Przedplecze galasówek sięga teguli. Tarczka jest dobrze rozwinięta, wyraźnie widoczna. Odnóża mają pięcioczłonowe stopy. U gatunków uskrzydlonych na przednich skrzydłach występuje zwykle trójkątna komórka radialna o otwartym lub zamkniętym brzegu przednim. Autapomorficzną cechą przednich skrzydeł jest przesunięcie żyłki medialnej ku przodowi tak, że zbliża się do tylnego końca komórki marginalnej. Ponadto żyłka ta nigdy nie biegnie równolegle do tylnej krawędzi skrzydła. Konsekwencją takiego jej położenia jest obecność małej areoli i szerokiej komórki kostalnej. Kolejną autapomorfią skrzydeł pierwszej pary może być brak kosty. Na skrzydłach zasadniczo brak właściwej pterostygmy, choć mogą występować odpowiadające jej sklerotyzacje komórki radialnej. Jedynym współczesnym gatunkiem mającym właściwą pterostygmę jest "A. mirabilis". Wyjątkiem od powyższego opisu skrzydeł są wymarłe Archaeocynipidae o niepewnej pozycji systematycznej, które mają kostę, nieprzesuniętą ku przodowi żyłkę medialną, dużą areolę, śladową pterostygmę liniowatego kształtu i nazwiązują użyłkowaniem do Diapriidae.
Położone na styliku drugie sternum odwłoka u galasówek przylega do lub zlewa się z położonym na metasomie sternum trzecim. Zwykle metasoma jest krótka i zaokrąglona. Ponadto jest ona prawie zawsze wyraźnie, bocznie skompresowana, co stanowi pierwotną cechę planu budowy galasówek i wymieniane jest jako autapomorfia. Prawdopodobnie z bocznym zwarciem metasomy związana jest kolejna cecha galasówek, czyli nierozgałęziony gruczoł jadowy. Autapomorfizm tej cechy nie jest jednak pewna, gdyż narząd ten przebadano u stosunkowo nielicznych gatunków.
Biologia.
Większość gatunków to parazytoidy innych owadów o przeobrażeniu zupełnym. Gatunki z grupy Macrocynipoida pasożytują na larwach chrząszczy, motyli i błonkówek żerujących w twardym substracie jak drewno czy szyszki. Larwa galasówki w tym przypadku zjada gospodarza, przepoczwarcza się w obrębie substratu, po czym imago, drążąc tunel, wygryza się na zewnątrz. W grupie Microcynipoida dominują parazytoidy larw błonkówek, muchówek i sieciarek żerujących w miękkich substratach lub na zewnątrz. W tej grupie larwa galasówki często – już po opuszczeniu ciała żywiciela – kontynuuje żer na nim jako parazytoid zewnętrzny.
Pozostałe Microcynipoida to fitofagi żerujące w galasach. Dzielą się na dwie grupy ekologiczne. W pierwszej larwy samodzielnie indukują różnego kształtu galasy, w których przechodzą rozwój. Gatunki z drugiej grupy są niezdolne do samodzielnego wytworzenia galasów i ich larwy inkwilinistycznie żerują wewnątrz galasów innych błonkówek.
Rozprzestrzenienie.
Rodzina kosmopolityczna. Do 2000 roku w Polsce stwierdzono 154 gatunki, a możliwe jest odnalezienie w tym kraju jeszcze ponad osiemdziesięciu.

</doc>
<doc id="3672787" url="https://pl.wikipedia.org/wiki?curid=3672787" title="Instytut Literacki imienia Gorkiego">
Instytut Literacki imienia Gorkiego



</doc>
<doc id="3672792" url="https://pl.wikipedia.org/wiki?curid=3672792" title="Achmedchan Abu-Bakar">
Achmedchan Abu-Bakar

Achmedchan Abu-Bakar, Abakarow (; ur. w 1931, zm. w 1991) – radziecki, dagestański pisarz.
Życiorys.
W 1956 ukończył Instytut Literacki imienia A.M. Gorkiego. Od 1965 był sekretarzem odpowiedzialnym Związku Pisarzy Dagestańskiej Autonomicznej Socjalistycznej Republiki Radzieckiej. Autor powieści z życia współczesnego Dagestanu.
Wybrane prace.
i inne.

</doc>
<doc id="3672793" url="https://pl.wikipedia.org/wiki?curid=3672793" title="Rita Antoinette Rizzo">
Rita Antoinette Rizzo



</doc>
<doc id="3672794" url="https://pl.wikipedia.org/wiki?curid=3672794" title="Ignacy Sztukowski">
Ignacy Sztukowski

Ignacy Sztukowski CR (ur. 7 sierpnia 1914 w Chotowie, zm. 27 grudnia 1940 w KL Dachau) – polski alumn katolicki, brat zakonny ze Zgromadzenia Zmartwychwstania Pana Naszego Jezusa Chrystusa, Sługa Boży Kościoła katolickiego.
Był studentem trzeciego roku Seminarium Duchowego we Lwowie. Po wybuchu II wojny światowej został aresztowany i uwięziony w niemieckim obozie koncentracyjnym Sachsenhausen (KL). Przewieziony obozu KL Dachau i zarejestrowany pod numerem obozowym 19866 zginął 27 grudnia 1940 roku.
Jest jednym z 122 Sług Bożych, wobec których 24 maja 2011 roku zakończył się diecezjalny etap procesu beatyfikacyjnego drugiej grupy męczenników z okresu II wojny światowej - Henryka Szumana i 121 towarzyszy.

</doc>
<doc id="3672796" url="https://pl.wikipedia.org/wiki?curid=3672796" title="Goff (ujednoznacznienie)">
Goff (ujednoznacznienie)



</doc>
<doc id="3672797" url="https://pl.wikipedia.org/wiki?curid=3672797" title="Marina Nakamura">
Marina Nakamura

 (ur. 7 lutego 1987) – japońska piosenkarka z Miyazaki, która śpiewa dla 5pb. Zadebiutowała w 2010 roku, śpiewając w anime "Angel Beats!" jako jedna z dwóch wokalistek fikcyjnego zespołu Girls Dead Monster. W maju 2013 wydała swój solowy debiutancki singiel „Kimi Tsunagu”.

</doc>
<doc id="3672800" url="https://pl.wikipedia.org/wiki?curid=3672800" title="Komenda Wojewódzka Policji w Białymstoku">
Komenda Wojewódzka Policji w Białymstoku

Komenda Wojewódzka Policji w Białymstoku – jednostka organizacyjna Policji obejmująca swoim zasięgiem terytorium województwa podlaskiego. Podlega bezpośrednio Komendzie Głównej Policji. Funkcję Komendanta Wojewódzkiego pełni nadinsp. Robert Szewc.

</doc>
<doc id="3672803" url="https://pl.wikipedia.org/wiki?curid=3672803" title="Afanasij Mielniczenko">
Afanasij Mielniczenko

Afanasij Kondratjewicz Mielniczenko (ros. Афанасий Кондратьевич Мельниченко, ur. 22 lipca 1923 we wsi Łozowatka w obwodzie kirowohradzkim, zm. 6 października 2008 w Moskwie) – radziecki działacz państwowy i partyjny narodowości ukraińskiej.
Życiorys.
Od 1940 pracował jako asystent w aptece, później kierował apteką, od 1941 służył w Armii Czerwonej kolejno jako dowódca plutonu, dowódca kompanii i szef sztabu batalionu na Froncie Briańskim i Froncie Wołchowskim. Od 1943 należał do WKP(b), 1944-1945 kierował obwodowym zarządem aptekarskim w Kirowohradzie, potem w Kamieńcu Podolskim, 1950 zaocznie ukończył Odeski Instytut Farmaceutyczny, potem został kandydatem nauk farmaceutycznych. Od 1952 kierował oddziałem sieci aptekarskiej, potem był zastępcą szefa Głównego Zarządu Aptekarskiego i sekretarzem komitetu partyjnego Ministerstwa Ochrony Zdrowia ZSRR, 1959-1964 był dyrektorem Centralnego Naukowo-Badawczego Instytutu Aptekarskiego. W latach 1964-1968 pełnił funkcję I sekretarza Lenińskiego Komitetu Rejonowego KPZR w Moskwie, 1968-1970 kierował Wydziałem Nauki i Wyższych Uczelni Moskiewskiego Komitetu Miejskiego KPZR, 1970-1975 był zastępcą przewodniczącego Komitetu Wykonawczego Moskiewskiej Rady Miejskiej. Od maja 1975 do grudnia 1985 był ministrem przemysłu medycznego ZSRR, od 5 marca 1976 do 25 lutego 1986 członkiem Centralnej Komisji Rewizyjnej KPZR, w grudniu 1985 przeszedł na emeryturę. Deputowany do Rady Najwyższej ZSRR 10 i 11 kadencji.

</doc>
<doc id="3672806" url="https://pl.wikipedia.org/wiki?curid=3672806" title="KWP Białystok">
KWP Białystok



</doc>
<doc id="3672809" url="https://pl.wikipedia.org/wiki?curid=3672809" title="Timothée Modibo-Nzockena">
Timothée Modibo-Nzockena

Timothée Modibo-Nzockena (ur. 1 stycznia 1950 w Mbomo, zm. 24 marca 2016) – gaboński duchowny katolicki, biskup diecezjalny Franceville w latach 1996-2016.
Życiorys.
Święcenia kapłańskie otrzymał 22 czerwca 1980.
8 listopada 1996 papież Jan Paweł II mianował go biskupem diecezjalnym Franceville. 11 stycznia 1997 z rąk kardynała Jozefa Tomko przyjął sakrę biskupią. Funkcję sprawował aż do swojej śmierci.
Zmarł 24 marca 2016.

</doc>
<doc id="3672811" url="https://pl.wikipedia.org/wiki?curid=3672811" title="Szczelina w Iglicy">
Szczelina w Iglicy

Szczelina w Iglicy (Jaskinia w Iglicy, ZT - 1) – jaskinia w Dolinie Małej Łąki w Tatrach Zachodnich. Ma dwa otwory wejściowe znajdujące się w północno-wschodnim stoku Zagonnej Turni, nad otworem Jaskini pod Iglicą, na wysokościach 1662 i 1665 m n.p.m. Długość jaskini wynosi 22 metry, a jej deniwelacja 8 metrów.
Opis jaskini.
Centralnym punktem jaskini jest niewielka salka do której z otworu wejściowego można się dostać idąc wąskim korytarzykiem. Stąd:
Przyroda.
Nacieków i roślinności w jaskini nie ma.
Historia odkryć.
Jaskinię odkrył 19 lipca 1975 roku P. Kulbicki podczas inwentaryzacji jaskiń tatrzańskich.

</doc>
<doc id="3672813" url="https://pl.wikipedia.org/wiki?curid=3672813" title="Alwus">
Alwus

Alwus (; ) – wieś na Białorusi, w obwodzie brzeskim, w rejonie kamienieckim,w sielsowiecie Wierzchowice.

</doc>
<doc id="3672817" url="https://pl.wikipedia.org/wiki?curid=3672817" title="Bobinka">
Bobinka

Bobinka (biał. "Бобінка, Bobinka") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice a do 11 grudnia 2012 roku wchodziła w skład sielsowietu Kalenkowicze.
Wieś szlachecka położona była w końcu XVIII wieku w powiecie brzeskolitewskim województwa brzeskolitewskiego. 
Zachodnią częścią Bobinki jest polska Bobinka, obecnie część wsi Starzyna.
Większość mieszkańców wsi to Białorusini wyznania prawosławnego, którzy należą do parafii w Omelańcu.

</doc>
<doc id="3672818" url="https://pl.wikipedia.org/wiki?curid=3672818" title="Zoja Mironowa">
Zoja Mironowa

Zoja Wasiljewna Mironowa (; ur. w lutym 1912 w Jadrinie, zm. 16 marca 1991 w Moskwie) – radziecka dyplomatka i działaczka partyjna.
Życiorys.
W 1935 ukończyła Moskiewski Instytut Chemiczno-Technologiczny, później pracowała w Państwowym Naukowo-Badawczym Instytucie Rzadkich Metali, od 1940 należała do partii komunistycznej, 1945–1950 była sekretarzem biura WKP(b) Państwowego Naukowo-Badawczego Instytutu Rzadkich Metali. Od kwietnia 1950 do stycznia 1951 była II sekretarzem Dzierżyńskiego Komitetu Rejonowego WKP(b) w Moskwie, od grudnia 1950 do marca 1959 zastępcą przewodniczącego Komitetu Wykonawczego Moskiewskiej Rady Miejskiej, od 14 października 1952 do 14 lutego 1956 członkinią Centralnej Komisji Rewizyjnej KPZR. Od marca 1959 do 1962 była zastępczynią stałego przedstawiciela ZSRR przy ONZ, w 1960–1966 stałym przedstawicielem ZSRR w Komitecie ONZ ds. Praw Kobiet, a 1966–1982 stałym przedstawicielem ZSRR przy Wydziale Europejskim ONZ, następnie przeszła na emeryturę. W 1966 otrzymała rangę ambasadora nadzwyczajnego i pełnomocnego. Pochowana na Cmentarzu Dońskim w Moskwie.

</doc>
<doc id="3672819" url="https://pl.wikipedia.org/wiki?curid=3672819" title="Brzozówka (rejon kamieniecki)">
Brzozówka (rejon kamieniecki)

Brzozówka (biał. "Бярозаўка, Biarozauka") – wieś położona na Białorusi w rejonie kamienieckim obwodu brzeskiego. Miejscowość wchodzi w skład sielsowietu Wierzchowice.
Wieś magnacka położona była w końcu XVIII wieku w powiecie brzeskolitewskim województwa brzeskolitewskiego. 

</doc>
<doc id="3672820" url="https://pl.wikipedia.org/wiki?curid=3672820" title="Jaskinia Błotna (Tatry)">
Jaskinia Błotna (Tatry)

Jaskinia Błotna (Błotna, Błotna pod Siwarową) – jaskinia w Dolinie Małej Łąki w Tatrach Zachodnich. Wejście do niej znajduje się we wschodnim stoku Zagonnej Turni, na wysokości 1544 metrów n.p.m. Długość jaskini wynosi 28 metrów, a jej deniwelacja 2,50 metra.
Opis jaskini.
Jaskinię stanowi korytarz zaczynający się wąskim przełazem, a kończący się w niewielkiej, zamulonej salce. Najpierw ma on kształt rury. Później (po 7 metrach) staje się obszerny, a jego dno stanowi grząska glina pełna kałuż.
Przyroda.
W jaskini nie ma nacieków. Bywa ona okresowo zalewana przez wodę.
Do 7 metrów w głąb jaskini rosną mchy i porosty. Można w niej spotkać ćmy i komary, oraz nietoperze.
Historia odkryć.
Jaskinię odkryli grotołazi zakopiańscy W. Habil i S. Wójcik 7 lipca 1959 roku. 19 września tego roku zwiedzili ją w towarzystwie J. Rudnickiego i Z. Wójcika. 

</doc>
<doc id="3672821" url="https://pl.wikipedia.org/wiki?curid=3672821" title="Black Callerton">
Black Callerton

Black Callerton – przysiółek w Anglii, w Tyne and Wear, w dystrykcie (unitary authority) Newcastle upon Tyne, w civil parish Woolsington. Leży 9.1 km od miasta Newcastle upon Tyne i 404.9 km od Londynu. W 1951 roku civil parish liczyła 365 mieszkańców.

</doc>
<doc id="3672822" url="https://pl.wikipedia.org/wiki?curid=3672822" title="Solei">
Solei

Maciej Sojka znany także jako Solei (ur. 28 maja 1979 w Katowicach) – polski raper swobodnie posługujący się językiem śląskim. Były reprezentant siemianowickiego zespołu 3Blox, z którym nagrał w 2005 roku płytę „Orzech, kostka, groszek”. Od 2006 roku prowadził solową działalność artystyczną.
Współpracował m.in. z takimi wykonawcami i zespołami jak: Tewu, Dono, Cham-Pion, G2E, Rafy Landu, Styl ViP (VIRUZ, PAWEŁ K), DJ Sh Wuu, Carma, Olo Escem, Żeton, Specyfiq &amp; Cham-Pion (PROJEKT 12), Dero, Pończoch, Toman.
Wydał trzy zbiory opowiadań z cyklu: Bogowie Osiedla.
Zdobywca pierwszej nagrody za sztukę „Freedland” w konkursie „Jednoaktówka po śląsku 2013” organizowanym przez Gazetę Wyborczą oraz Imago PR.
Absolwent Wydziału Chemii na Uniwersytecie Jagiellońskim.
Teledyski.
Inne
Wydawnictwa literackie.
Proza
Sztuki teatralne

</doc>
<doc id="3672823" url="https://pl.wikipedia.org/wiki?curid=3672823" title="Buszmicze">
Buszmicze

Buszmicze (biał. "Бушмічы, Buszmiczy") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład Sielsowietu Wierzchowice. 
Większość mieszkańców wsi to Białorusini wyznania prawosławnego, którzy należą do parafii w Wierzchowicach.

</doc>
<doc id="3672824" url="https://pl.wikipedia.org/wiki?curid=3672824" title="Olga Miszakowa">
Olga Miszakowa

Olga Pietrowna Miszakowa (ros. Ольга Петровна Мишакова, ur. 1906 w powiecie kozielskim w guberni kałuskiej, zm. 1980 w Moskwie) – radziecka działaczka komsomolska i partyjna.
Życiorys.
Od 1924 pracowała w kozielskim powiatowym oddziale oświaty politycznej, 1931 ukończyła 1 Moskiewski Uniwersytet Państwowy, później była aspirantem i starszym pracownikiem naukowym Naukowo-Badawczego Instytutu Ekonomii i Organizacji Pracy oraz wykładowcą marksizmu-leninizmu w Moskiewskim Instytucie Precyzyjnej Technologii Chemicznej. Kierowała Wydziałem Młodzieży Uczącej Się Kirowskiego Komitetu Rejonowego Komsomołu w Moskwie, do lipca 1938 i ponownie w listopadzie 1938 była instruktorem Wydziału Propagandy i Agitacji KC Komsomołu, a od 22 listopada 1938 do 19 lipca 1946 sekretarzem KC Komsomołu i członkiem Biura KC Komsomołu i jednocześnie kierownikiem Wydziału Propagandy i Agitacji KC Komsomołu i redaktorem pisma "Junyj Kommunist". Od 1937 należała do WKP(b), 1946-1947 była wykładowcą i aspirantem Akademii Nauk Społecznych przy KC WKP(b), od 21 marca 1939 do 5 października 1952 wchodziła w skład Centralnej Komisji Rewizyjnej WKP(b), 1947 kierowała Wydziałem Instytucji Kulturalno-Oświatowych Zarządu Propagandy i Agitacji KC WKP(b), 1948-1950 była inspektorem KC WKP(b). 28 czerwca 1956 została wykluczona z partii.

</doc>
<doc id="3672826" url="https://pl.wikipedia.org/wiki?curid=3672826" title="Brenkley">
Brenkley

Brenkley – przysiółek w Anglii, w Tyne and Wear, w dystrykcie (unitary authority) Newcastle upon Tyne, w civil parish Dinnington/Brunswick. Leży 11.3 km od miasta Newcastle upon Tyne i 409.5 km od Londynu. W 1951 roku civil parish liczyła 28 mieszkańców.

</doc>
<doc id="3672828" url="https://pl.wikipedia.org/wiki?curid=3672828" title="Szczelina nad Wyżniem">
Szczelina nad Wyżniem

Szczelina nad Wyżniem (WT - 21) – jaskinia w Dolinie Małej Łąki w Tatrach Zachodnich. Wejście do niej znajduje się w Kominie Flacha w północnej ścianie Wielkiej Turni, powyżej jaskini Tunel Małołącki i Jaskini nad Wyżniem, na wysokości 1497 metrów n.p.m. Długość jaskini wynosi 25 metrów, a jej deniwelacja 9 metrów.
Opis jaskini.
Jaskinią jest ukośna, tektoniczna szczelina rozszerzająca się ku dołowi.
Przyroda.
Prawie w całej jaskini jest widno. Flora i fauna nie była badana.
Historia odkryć.
Jaskinię odkrył S. Wójcik z STJ KW w Zakopanem na początku lat sześćdziesiątych XX wieku.

</doc>
<doc id="3672829" url="https://pl.wikipedia.org/wiki?curid=3672829" title="Prestwick (Northumberland)">
Prestwick (Northumberland)

Prestwick – przysiółek w Anglii, w Northumberland, w dystrykcie (unitary authority) Northumberland, w civil parish Ponteland. Leży 41.3 km od miasta Alnwick, 10.2 km od miasta Newcastle upon Tyne i 407.7 km od Londynu. W 1951 roku civil parish liczyła 283 mieszkańców.

</doc>
<doc id="3672830" url="https://pl.wikipedia.org/wiki?curid=3672830" title="Parc de Woluwe">
Parc de Woluwe

Parc de Woluwe lub nid. Woluwepark – wielki park miejski w stylu angielskim (71 ha) w Woluwe-Saint-Pierre w Brukseli w obrębie ulic Boulevard du Souverain, Avenue de la Woluwe i Avenue de Tervueren.
Położenie.
Park jest zlokalizowany w Woluwe-Saint-Pierre w Brukseli w obrębie ulic Boulevard du Souverain i Avenue de la Woluwe od wschodu i Avenue de Tervueren od północnego wschodu. Park obejmuje stoki doliny potoku Bemel, a różnice w wysokości dochodzą do 30 m. W parku znajdują się dwa stawy zasilane wodą z potoku Bemel. 
Historia.
Park zaprojektowany w stylu angielskim przez Eliego Lainégo (1829–1911) został założony w latach 1896–1899 jako część ogrodów królewskich. W 1909 roku park został przekazany na rzecz państwa. W 1945 roku został odrestaurowany, a w 1971 roku zamontowano lampy podświetlające. W parku znajduje się również centrum sportowe. 
Pomniki przyrody.
Na terenie parku znajduje się wiele rzadkich gatunków drzew, które są pomnikami przyrody, m.in.:

</doc>
<doc id="3672833" url="https://pl.wikipedia.org/wiki?curid=3672833" title="Wallridge">
Wallridge

Wallridge – przysiółek w Anglii, w Northumberland, w dystrykcie (unitary authority) Northumberland. Leży 40 km od miasta Alnwick, 23 km od miasta Newcastle upon Tyne i 415.1 km od Londynu. W 1931 roku civil parish liczyła 37 mieszkańców.

</doc>
<doc id="3672834" url="https://pl.wikipedia.org/wiki?curid=3672834" title="Chlewiszcze (Białoruś)">
Chlewiszcze (Białoruś)

Chlewiszcze (biał. "Хлевішча, Chlewiszcza") - wieś położona na Białorusi w rejonie kamienieckim obwodu brzeskiego. Miejscowość wchodzi w skład sielsowietu Wierzchowice. Wieś leży 33 km na zachód od Kamieńca, 46 km na północ od Brześcia, 12 km do stacji kolejowej Wysokie-Litewskie na linii kolejowej Brześć-Białystok.
W 2005 roku wieś liczyła 32 gospodarstwa i 56 mieszkańców.
Wieś leży niedaleko autostrady łączącą Brześć, Wysokie i Pograniczny.
Wieś duchowna położona była w końcu XVIII wieku powiecie brzeskolitewskim województwa brzeskolitewskiego.
Zachodnią częścią Chlewiszcza jest polskie Chlewiszcze, obecnie część wsi Stawiszcze.

</doc>
<doc id="3672835" url="https://pl.wikipedia.org/wiki?curid=3672835" title="Jaskinia nad Wyżniem">
Jaskinia nad Wyżniem

Jaskinia nad Wyżniem – jaskinia w Dolinie Małej Łąki w Tatrach Zachodnich. Wejście do niej znajduje się w północnej ścianie Wielkiej Turni, w Kominie Flacha, nad jaskinią Tunel Małołącki, na wysokości 1442 m n.p.m. Długość jaskini wynosi 19 metrów, a jej deniwelacja 1,50 metra.
Opis jaskini.
Jaskinię stanowi duża, pochyła komora (8 metrów szerokości i 5 metrów długości) do której wejść można z niewielkiego otworu.
Z komory odchodzi wąski korytarzyk kończący się szczeliną (być może łączącą się z jaskinią Tunel Małołącki) oraz ciasny, metrowy kominek.
Przyroda.
W całej jaskini jest widno. Nie ma w niej roślinności.
Historia odkryć.
5 lipca 1960 roku jaskinię odkryli M. Kruczek i S. Wójcik z Zakopanego.

</doc>
<doc id="3672836" url="https://pl.wikipedia.org/wiki?curid=3672836" title="Leelo Tungal">
Leelo Tungal

Leelo Tungal (ur. 22 czerwca 1947 w Tallinnie) – estońska pisarka i poetka.
Ukończyła filologię estońską na Uniwersytecie w Tartu. Zadebiutowała jako osiemnastolatka tomem poezji "Kummaliselt kiivitajad kurtsid". Tworzy głównie wiersze i opowiadania dla dzieci, a także libretta oraz teksty piosenek. Tłumaczyła na język estoński literaturę dziecięcą wydaną w innych językach, głównie z rosyjskiego i fińskiego, ale także z bułgarskiego i polskiego. 
Jej mężem był kompozytor Raimo Kangro, jedna z ich córek, Maarja Kangro, również jest poetką i tłumaczką. 

</doc>
<doc id="3672838" url="https://pl.wikipedia.org/wiki?curid=3672838" title="Christoph Letkowski">
Christoph Letkowski

Christoph Letkowski (ur. 16 czerwca 1982 w Halle) – niemiecki aktor filmowy i telewizyjny, muzyk.
Życiorys.
Wczesne lata.
W latach 2002–2006 studiował dramat w Akademii Muzyki i Teatru „Felix Mendelssohn Bartholdy” w Lipsku (Hochschule für Musik und Theater „Felix Mendelssohn Bartholdy“ Leipzig). W latach 2004–2006 uczył się aktorstwa w Schauspielstudio przy teatrze w Chemnitz.
Kariera.
Jeszcze podczas studiów wziął udział w kilku produkcjach teatralnych, w tym "Sonnenallee" (2004), "Sprzysiężenie Fieska w Genui" Schillera (2005) i "Szkoda, że jest dziwką" Johna Forda (2005). Następnie otrzymał angaż w berlińskim Grips-Theater (2006-2008). Od 2008 związał się z Volksbühne Berlin.
Na ekranie debiutował rolą rezydenta z wsi NRD – Ernsta Patschke w telewizyjnym filmie kryminalnym ZDF "Miasto jest szantażowane" ("Eine Stadt wird erpresst", 2006). W dramacie dokumentalnym "Chaos dnia – jesteśmy punkami!" ("Chaostage – We are Punks!", 2009) wystąpił w roli zwolennika autonomizmu. W dramacie "Parkour" (2009) grał główną rolę młodego robotnika na rusztowaniu, którego sportowa pasja do Parkour doprowadził do mistrzostwa, ale zatracił się coraz bardziej z powodu zazdrości i rozpaczy. Za tę rolę w 2010 był nominowany do nagrody Günter-Strack-Fernsehpreis. W następnym roku za rolę w komedii "Unten Mitte Kinn" (2010) został nominowany do niemieckiej nagrody jako „Najlepszy młody aktor”.
Został jedną z głównych sił napędowych zespołu Eden, który stworzył wraz z zaprzyjaźnionymi muzykami – Matthiasem Alexandrem Preisingerem, Nicolaiem Zielem i Philippem Rohmerem. Nagrał m.in. utwór "Land in Sicht" ("Ziemia w oczach").

</doc>
<doc id="3672839" url="https://pl.wikipedia.org/wiki?curid=3672839" title="Maarja Kangro">
Maarja Kangro

Maarja Kangro (ur. 20 grudnia 1973 w Tallinnie) – estońska poetka, pisarka i tłumaczka. 
Jej rodzicami są poetka Leelo Tungal oraz kompozytor Raimo Kangro. Studiowała filologię angielską na Uniwersytecie w Tartu, po ukończeniu studiów rozpoczęła doktorat na Uniwersytecie Tallińskim. Tłumaczy na język estoński z języka włoskiego, niemieckiego i angielskiego (m.in. utwory Umberto Eco, Hansa Magnusa Enzensbergera, Andrei Zanzotto oraz Valerio Magrelli. 
Pierwszy zbiór jej poezji, zatytułowany "Kurat ornal lumel", został wydany w 2006 roku. Oprócz wierszy pisze także opowiadania oraz libretta do utworów muzycznych (m.in. autorstwa jej ojca). Jej opowiadania zostały dwukrotnie wyróżnione Nagroda im. Friedeberta Tuglasa: w roku 2011 opowiadanie zatytułowane "48 tundi" opublikowane w czasopiśmie Looming oraz (w 2014 roku) "Atropose Opel Meriva" opublikowane w "Vikerkaar". 

</doc>
<doc id="3672840" url="https://pl.wikipedia.org/wiki?curid=3672840" title="East Lilburn">
East Lilburn

East Lilburn – przysiółek w Anglii, w Northumberland, w dystrykcie (unitary authority) Northumberland, w civil parish Lilburn. Leży 17.1 km od miasta Alnwick, 62.2 km od miasta Newcastle upon Tyne i 460.4 km od Londynu. W 1951 roku civil parish liczyła 46 mieszkańców.

</doc>
<doc id="3672846" url="https://pl.wikipedia.org/wiki?curid=3672846" title="Ingrid Rüütel">
Ingrid Rüütel

Ingrid Rüütel (ur. 3 listopada 1935 w Tallinnie) – estońska antropolog i filolog, w latach 2001-2006 pierwsza dama Estonii.
Jej rodzicami byli Neeme Ruus i aktorka Linda Karin Ruus. W 1959 roku ukończyła studia z zakresu filologii estońskiej na Uniwersytecie Tartu. Po studiach pracowała na stanowisku badawczym w Dziale Folkloru Muzeum Literatury im. Kreutzwalda w Tartu. W latach 1963-1967 odbyła studia podyplomowe dotyczące muzyki ludowej. W 1970 roku uzyskała tytuł kandydata nauk filologicznych, potem przekształcony w stopień doktora, a w 1996 habilitację. Jej działalność naukowa dotyczyła powstawania i rozwoju współczesnej muzyki ludowej w Estonii i innych krajach ugrofińskich, organizowała liczne konferencje, a także festiwale muzyczne. 
W 1958 roku wyszła za mąż za Arnolda Rüütela, prezydenta Estonii w latach 2001-2006. Mają dwie córki.
Źródła.
 

</doc>
<doc id="3672847" url="https://pl.wikipedia.org/wiki?curid=3672847" title="New Bewick">
New Bewick

New Bewick – przysiółek w Anglii, w Northumberland, w dystrykcie (unitary authority) Northumberland, w civil parish Bewick. Leży 13.8 km od miasta Alnwick, 58.7 km od miasta Newcastle upon Tyne i 456.9 km od Londynu. W 1951 roku civil parish liczyła 55 mieszkańców.

</doc>
<doc id="3672852" url="https://pl.wikipedia.org/wiki?curid=3672852" title="Newtown (Irthington)">
Newtown (Irthington)

Newtown – przysiółek w Anglii, w Kumbrii. Leży 11.8 km od miasta Carlisle i 423.2 km od Londynu. W latach 1870–1872 osada liczyła 197 mieszkańców.

</doc>
<doc id="3672853" url="https://pl.wikipedia.org/wiki?curid=3672853" title="Debora Vaarandi">
Debora Vaarandi

Debora Vaarandi (ur. 1 października 1916 w Võru, zm. 28 kwietnia 2007 w Tallinnie) – estońska poetka i tłumaczka. 
Życiorys.
Urodziła się w Võru jako Debora Trull, jej ojciec pracował tam jako urzędnik pocztowy, ale do szkoły chodziła na wyspie Sarema, gdzie jej rodzina miała małe gospodarstwo. W 1936 roku rozpoczęła naukę na Uniwersytecie w Tartu, gdzie studiowała literaturę i języki. W czasie studiów zaczęła współpracować z lewicową prasą ("Rahva Hääl", później "Sirp ja Vasar"). W 1940 roku, po zajęciu Estonii przez Związek Radziecki, wstąpiła do Komunistycznej Partii Estonii. 
W czasie niemieckiej okupacji Estonii wyjechała do Moskwy, potem do Leningradu, aby powrócić do kraju w 1944 roku. W 1946 roku opublikowany został pierwszy zbiór jej wierszy "Poleva laotuse all" utrzymany w stylu socrealistycznym. Tematyka wierszy dotyczyła powojennej odbudowy, melioracji gruntów i kolektywizacji rolnictwa. W późniejszej twórczości odchodziła od tematyki politycznej, a skupiała się na pięknie natury i radości życia. W 1946 roku napisała tekst piosenki „Saaremaa valss” („Walc z Saaremaa”), do muzyki Raimonda Valgre, która stała się jednym z większych szlagierów ówczesnej Estonii. 
Miała znaczny dorobek translatorski, tłumaczyła na język estoński poezję rosyjską i fińską (m.in. Anny Achmatowej, Georga Trakla, Edith Södergran)
Trzykrotnie wychodziła za mąż. Jej pierwszym mężem (w latach 1937-1941) był Aadu Hint, pisarz i dziannikarz. Nazwisko przyjęła po drugim mężu Antonie Vaarandi, z którym rozwiodła się w 1945 roku. W 1952 roku poślubiła Juhana Smuula, także pisarza i dziennikarza. 
Pochowana na Cmentarzu Pärnamäe w Tallinnie.

</doc>
<doc id="3672856" url="https://pl.wikipedia.org/wiki?curid=3672856" title="Juhan Smuul">
Juhan Smuul

Juhan Smuul (ur. 18 lutego 1922 w Koguvie, zm. 13 kwietnia 1971 w Tallinnie) – estoński pisarz i poeta.
Życiorys.
Był dziewiętnastym dzieckiem rolnika mieszkającego w Koguvie na wyspie Muhu. W latach 1930-1936 uczęszczał do szkoły w Piiri. a następnie do szkoły rolniczej w Jänedzie. Edukację przerwała infekcja, którą musiał leczyć w klinice w Tartu. W 1941 roku został powołany do Armii Czerwonej, ale, ze względu na stan zdrowia, nie został skierowany na front. Zdemobilizowany w 1944 roku, rozpoczął współpracę z komunistycznym pismem "Rahva Hääl", potem pracował w wydawanych w Tallinnie czasopismach "Sirp ja Vasar" oraz "Pioneer". Od 1947 zajmował się dziennikarstwem jako wolny strzelec. Był deputowanym do Rady Najwyższej Estońskiej SRR oraz do Rady Najwyższej ZSRR 5 i 6 kadencji.
Jako korespondent i reporter brał udział w wyprawach morskich: Północny Atlantyk (1955), w ekspedycji polarnej do Antarktyki (1957-1958), w wyprawach badawczych na Morze Japońskie (1958) i Spitsbergen (1960). 
Tworzył także scenariusze i sztuki teatralne. Jego sztuka "Wdowa po pułkowniku" ("Polkovniku lesk ehk Arstid ei tea midagi") z 1965 roku został zrealizowana przez polski Teatr Telewizji w 1967 roku 
Był trzykrotnie żonaty, ale bezdzietny. Jego żonami były: tłumaczka Ita Saks, poetka Debora Vaarandi oraz dziennikarka radiowa Ellen Nooda.

</doc>
<doc id="3672859" url="https://pl.wikipedia.org/wiki?curid=3672859" title="Małgorzata Gietka-Czernel">
Małgorzata Gietka-Czernel

Małgorzata Maria Gietka-Czernel (ur. 1957 w Warszawie) – polski lekarz internista i endokrynolog, nauczyciel akademicki, doktor habilitowany nauk medycznych, profesor Centrum Medycznego Kształcenia Podyplomowego.
Życiorys.
W 1982 ukończyła studia w Wydziale Lekarskim Akademii Medycznej w Warszawie. Specjalista w zakresie chorób wewnętrznych (I stopień w 1986 i II stopień w 1992), endokrynologii (II stopień w 1994) i medycyny nuklearnej (2005).
Stopień doktora nauk medycznych uzyskała w 1989 w Centrum Medycznym Kształcenia Podyplomowego w Warszawie na podstawie rozprawy pt. "Optymalizacja leczenia nadczynności tarczycy 131-I". W tej samej uczelni w 2015 na podstawie cyklu prac dotyczących postępowania w chorobach tarczycy u ciężarnych uzyskała stopień doktora habilitowanego.
Od 1985 związana z Kliniką Endokrynologii Centrum Medycznego Kształcenia Podyplomowego i Szpitalem Bielańskim.
Członkini Polskiego Towarzystwa Endokrynologicznego, Europejskiego Towarzystwa Endokrynologicznego oraz Polskiego Towarzystwa Tyreologicznego, w którym od 2010 jest członkiem zarządu oddziału warszawskiego.
Autorka lub współautorka ponad 200 publikacji z zakresu medycyny, w tym prac poglądowych i rozdziałów w podręcznikach. Głównym przedmiotem jej zainteresowań naukowych, dydaktycznych i klinicznych są choroby tarczycy.

</doc>
<doc id="3672860" url="https://pl.wikipedia.org/wiki?curid=3672860" title="Middleton Hall">
Middleton Hall

Middleton Hall – przysiółek. w Anglii, w Northumberland, w dystrykcie (unitary authority) Northumberland, w civil parish Earle. Leży 23.2 km od miasta Alnwick, 66.3 km od miasta Newcastle upon Tyne i 464 km od Londynu. W 1951 roku civil parish liczyła 41 mieszkańców.

</doc>
<doc id="3672868" url="https://pl.wikipedia.org/wiki?curid=3672868" title="Ridley (Northumberland)">
Ridley (Northumberland)

Ridley – przysiółek w Anglii, w Northumberland, w dystrykcie (unitary authority) Northumberland, w civil parish Bardon Mill. Leży 64.2 km od miasta Alnwick, 45.8 km od miasta Newcastle upon Tyne i 411.8 km od Londynu. W 1951 roku civil parish liczyła 163 mieszkańców.

</doc>
<doc id="3672871" url="https://pl.wikipedia.org/wiki?curid=3672871" title="Moma (bóstwo)">
Moma (bóstwo)

Moma (stworzyciel, bóg) – mityczny założyciel i opiekun rodu ludzkiego oraz władca świata zmarłych i roślin, jak również ojciec wegetacji, zamieszkujący w bulwach i owocach, czczony przez Indian Witoto (Huitoto). Jego kult był związany z wielkim świętem pomnożenia zbiorów manioku – świętem okima.
Przypisy.
 

</doc>
<doc id="3672873" url="https://pl.wikipedia.org/wiki?curid=3672873" title="Ronde van Vlaanderen 2016">
Ronde van Vlaanderen 2016

100. edycja wyścigu kolarskiego Ronde van Vlaanderen odbyła się w dniu 3 kwietnia 2016 roku i liczyła 256 km. Start wyścigu miał miejsce w Brugii, a meta w Oudenaarde. Wyścig figuruje w rankingu światowym UCI World Tour 2016.
Uczestnicy.
Na starcie tego klasycznego wyścigu stanęło 25 zawodowych ekip, osiemnaście drużyn jeżdżących w UCI World Tour 2016 i siedem profesjonalnych zespołów zaproszonych przez organizatorów z tzw. "dziką kartą".

</doc>
<doc id="3672874" url="https://pl.wikipedia.org/wiki?curid=3672874" title="Haruka Iwasa">
Haruka Iwasa

 – japońska skoczkini narciarska. Mistrzyni świata juniorów w rywalizacji drużynowej kobiet z 2014.
Przebieg kariery.
W oficjalnych zawodach międzynarodowych rozgrywanych przez FIS zadebiutowała w marcu 2011 w konkursie Pucharu Kontynentalnego w Zaō, gdzie zajęła 29. miejsce. Najwyższą pozycją jaką zajęła w zawodach Pucharu Kontynentalnego jest 6. miejsce, które osiągnęła w konkursie letniej odmiany tego cyklu we wrześniu 2015 w Oslo.
We wrześniu 2013 dwukrotnie stawała na podium konkursów FIS Cup, zajmując w Râșnovie najpierw 3., a następnie 1. pozycję, a dzięki zdobytym wówczas 160 punktom zakończyła sezon 2013/2014 na 7. miejscu w klasyfikacji generalnej tego cyklu.
W Pucharze Świata zadebiutowała w 11 stycznia 2014 w Sapporo, odpadając w kwalifikacjach. Tydzień później w Zaō po raz pierwszy wystąpiła w konkursie głównym, zajmując 42. miejsce. Do startów w tym cyklu powróciła w styczniu 2016, gdy w Sapporo zajęła 38. miejsce, a w Zaō odpadła w kwalifikacjach.
Dwukrotnie brała udział w mistrzostwach świata juniorów – w 2014 indywidualnie zajęła 25. miejsce, a w konkursie drużyn kobiecych, wraz z zespołem japońskim w składzie Yūki Itō, Haruka Iwasa, Sara Takanashi i Yurina Yamada, zdobyła tytuł mistrzyni świata juniorów. Z kolei w 2016 wzięła udział tylko w konkursie indywidualnym, który ukończyła na 21. pozycji.

</doc>
<doc id="3672877" url="https://pl.wikipedia.org/wiki?curid=3672877" title="Suzuka Nakamoto">
Suzuka Nakamoto

 – japońska piosenkarka, modelka i idolka.
Suzuka Nakamoto znana jest przede wszystkim z występów w zespole Babymetal, którego członkinią pozostaje od 2010 roku. Wydany w 2014 roku debiutancki album tej grupy pt. "Babymetal" został wyróżniony złotą płytą w Japonii docierając do 100 tys. nabywców. W 2015 roku wraz z grupą otrzymała branżowe nagrody Kerrang! Award i Metal Hammer Golden Gods Award. Nakamoto była także członkinią zespołów Karen Girl's i Sakura Gakuin. Jej starsza siostra – Himeka również jest piosenkarką, członkinią zespołu Nogizaka46.

</doc>
<doc id="3672881" url="https://pl.wikipedia.org/wiki?curid=3672881" title="Thorngrafton">
Thorngrafton

Thorngrafton – przysiółek w Anglii, w Northumberland, w dystrykcie (unitary authority) Northumberland, w civil parish Bardon Mill. Leży 63.2 km od miasta Alnwick, 46.8 km od miasta Newcastle upon Tyne i 414 km od Londynu. W 1951 roku civil parish liczyła 267 mieszkańców.

</doc>
<doc id="3672885" url="https://pl.wikipedia.org/wiki?curid=3672885" title="Henryka Kerner">
Henryka Kerner

Henryka Kerner, Henryka Kernerówna (ur. 1892 w Tarnowie, zm. 1978) – polska rzeźbiarka i malarka pochodzenia żydowskiego.
Nauki pobierała u rzeźbiarzy Henryka Hochmana oraz u Antona Hanaka w Kunstgewebeschule w Wiedniu. Wraz z Hochmanem prowadziła pracownię ceramiczną w Tarnowie. Była członkiem Zawodowego Związku Polskich Artystów Plastyków. Przed lub zaraz po wybuchu II wojny światowej w 1939 roku wyjechała do Paryża.
Działalność artystyczna.
Przed 1930 rokiem wystawiała swoje rzeźbiarskie prace w Wiedniu w Künstlerhaus, w Szkole Przemysłu Artystycznego w Monachium i w Lipsku. Pierwszą indywidualną wystawę rzeźby na ziemiach polskich miała w grudniu 1930 roku w Warszawie w prywatnym salonie Czesława Garlińskiego; wystawiała tam m.in. "Madonnę", Szopkę (ceramika) i małe formy ceramiczne. Według recenzenta prace Kernerówny zostały w Warszawie nieco zlekceważone ze względu na "drobne rozmiary dziełka, jako coś w rodzaju dekoracyjnych robótek" ale jej figurki zdradzały zamiłowanie w sztuce ludowej. W kolejnych latach wystawiała w kilku miastach: w Krakowie (1929-1935, na wystawie Towarzystwa Przyjaciół Sztuk Pięknych), w Katowicach (1931, na wystawie członków Zrzeszenia Żydowskich Artystów Malarzy i Rzeźbiarzy), w Tarnowie (1931, na wystawie prac ceramicznych w Muzeum Okręgowym), w Sosnowcu (1932, na wystawie prac członków grupy "Niezależni"). W 1934 roku uczestniczyła w Salonie oraz w Salonie Jesiennym, natomiast jej obraz pt. "Tulipany" był wystawiony w Towarzystwie Przyjaciół Sztuk Pięknych w Krakowie. W 1937 roku wystawiała swoje prace na pierwszym ogólnopolskim salonie rzeźby w Instytucie Propagandy Sztuki w Warszawie. W listopadzie 1938 roku jej prace można było zobaczyć na wystawie Współczesnej Sztuki Kościelnej w sali Pavillon Martau w Luwrze w Paryżu, gdzie wystawiała "tchnieniem ludowości polskiej owiane figurynki i zespoły rzeźbiarskie: Szopka, Trzy Marie, Zwiastowanie, Ukrzyżowanie". Była wtedy stypendystką Ministerstwa Wyznań Religijnych i Oświecenia Publicznego.
Styl.
Tworzyła głównie małe ceramiczne figurki oraz kompozycje majolikowe i rzeźby w kamieniu o tematyce religijnej, stylizowane figurki kobiece i dziecięce. Tworzyła również kafle i plakiety z płaskorzeźbą wypukłą przedstawiające postacie św. Franciszka i św. Krzysztofa. Prace sygnowała podpisem rytym: „H. Kerner" lub inicjałami: „H.K.".
Życie prywatne.
Była związana z Henrykiem Hochmanem i wraz z nim prowadziła pracownię ceramiczną w Tarnowie. We wspomnieniach Henryka Schönkera " [..] chodowała 16 kotów syjamskich, o które "dbała jak to były jej dzieci".

</doc>
<doc id="3672886" url="https://pl.wikipedia.org/wiki?curid=3672886" title="1898 w muzyce">
1898 w muzyce



</doc>
<doc id="3672888" url="https://pl.wikipedia.org/wiki?curid=3672888" title="Dilston">
Dilston

Dilston lub Devilstone – przysiółek w Anglii, w Northumberland, w dystrykcie (unitary authority) Northumberland, w civil parish Corbridge. Leży 55 km od miasta Alnwick, 27.8 km od miasta Newcastle upon Tyne i 405.4 km od Londynu. W 1951 roku civil parish liczyła 303 mieszkańców.

</doc>
<doc id="3672890" url="https://pl.wikipedia.org/wiki?curid=3672890" title="Devilstone">
Devilstone



</doc>
<doc id="3672891" url="https://pl.wikipedia.org/wiki?curid=3672891" title="Minla">
Minla



</doc>
<doc id="3672893" url="https://pl.wikipedia.org/wiki?curid=3672893" title="Minla ignotincta">
Minla ignotincta



</doc>
<doc id="3672897" url="https://pl.wikipedia.org/wiki?curid=3672897" title="Newlands (Allerdale)">
Newlands (Allerdale)

Newlands – przysiółek w Anglii, w Kumbrii. Leży 40.3 km od miasta Carlisle i 398.1 km od Londynu. W latach 1870–1872 osada liczyła 211 mieszkańców.

</doc>
<doc id="3672901" url="https://pl.wikipedia.org/wiki?curid=3672901" title="Teoria stewarda">
Teoria stewarda

Teoria stewarda (ang. "stewardship theory of the presidency") – sformułowanie autorstwa prezydenta USA Theodore'a Roosevelta, opisujące zasady, jakimi kierować powinien się prezydent USA przy wypełnianiu swojej funkcji. Zgodnie z teorią Roosevelta prezydent powinien być, jak steward na statku, tj. powinien działać zgodnie z potrzebami chwili w celu sprawowania opieki nad powierzonymi mu ludźmi, nie oglądając się jednocześnie na sztywne reguły prawodawstwa. Roosevelt nie zachęcał jednak do łamania prawa, a do przyjęcia, że dozwolone jest nie tylko to, na co konstytucja USA wyraźnie pozwala, ale także to, czego konstytucja nie zabrania.

</doc>
<doc id="3672904" url="https://pl.wikipedia.org/wiki?curid=3672904" title="Kopli">
Kopli

Kopli – jedna z poddzielnic (est. "asum") dzielnicy Põhja-Tallinn w Tallinnie. Znajduje się w północnej części miasta na półwyspie Kopli. W 2015 roku populacja dzielnicy wynosiła 7240 osób. Do 1918 roku dzielnica nosiła niemiecką nazwę "Ziegelskoppel". Estońska nazwa znaczy „wybieg”.
W Kopli znajdował się zlikwidowany w 1951 roku cmentarz Kopli, na którym pochowano wielu Niemców bałtyckich. Władze sowieckie przekształciły cmentarz w park miejski.
Oprócz tego w dzielnicy znajdują się m.in. Port Bekker, Estońska Akademia Morska, stocznia remontowa BLRT oraz zajezdnia tramwajowa.

</doc>
<doc id="3672906" url="https://pl.wikipedia.org/wiki?curid=3672906" title="Prawybory prezydenckie Partii Demokratycznej w 1916 roku">
Prawybory prezydenckie Partii Demokratycznej w 1916 roku

Prawybory prezydenckie Partii Demokratycznej w 1916 roku – seria prawyborów, która wyłoniła kandydata Partii Demokratycznej w wyborach prezydenckich. W 1916 roku nominację zdobył urzędujący prezydent Woodrow Wilson.

</doc>
<doc id="3672907" url="https://pl.wikipedia.org/wiki?curid=3672907" title="Jaskinia pod Progiem">
Jaskinia pod Progiem

Jaskinia pod Progiem – jaskinia w Dolinie Małej Łąki w Tatrach Zachodnich. Wejście do niej znajduje się w masywie Wielkiej Turni i Pośredniej Małołąckiej Turni, w Skrytym Żlebie, na wysokości 1746 m n.p.m. Długość jaskini wynosi 24 metry, a jej deniwelacja 7,50 metra.
Opis jaskini.
Jaskinię stanowi niewielka salka, położona zaraz za małym otworem wejściowym. Odchodzi z niej ciasny, idący w górę Korytarz pod Wantami, który kończy się 5-metrowym Małym Kominem.
Przyroda.
Prawie w całej salce jest widno. Brak jest w niej roślinności.
Historia odkryć.
Otwór jaskini odkrył M. Parczewski ze Speleoklubu Tatrzańskiego 10 sierpnia 1999 roku. 11 września tego roku M. Parczewski i Z. Tabaczyński odgruzowali Korytarz pod Wantami i zbadali Mały Komin.

</doc>
<doc id="3672908" url="https://pl.wikipedia.org/wiki?curid=3672908" title="Odwodziciel">
Odwodziciel



</doc>
<doc id="3672909" url="https://pl.wikipedia.org/wiki?curid=3672909" title="Biczowąż długonosy">
Biczowąż długonosy

Biczowąż długonosy, wąż bicz ("Ahaetulla nasuta") – gatunek jadowitego węża z rodziny połozowatych (Colubridae).
Opis.
Rozmiary.
Długość: zazwyczaj 120-150 cm, maksymalnie 2 m.
Wygląd.
Zielone lub jasnobrązowe ubarwienie, żółta linia po obu stronach ciała. Łuski gładkie, długie i skośnie ustawione. Skóra między nimi jest czarno-biała, co uwidacznia się w postaci prążkowania, gdy zwierzę jest podrażnione i jego ciało rozdyma się. Długa i wąska głowa kończy się szpiczastym pyskiem. Oczy ułożone poprzecznie i pochylone do przodu. Tęczówka jest koloru złotego, źrenica horyzontalna. Ze względu na ułożenie oka i źrenicy mają stereoskopowe widzenie. Szyja wyraźnie zwężona, ciało smukłe o największej szerokości w okolicach połowy długości. Ogon zwęża się stopniowo i stanowi około 1/3 długości całego ciała.
Rozmnażanie.
Są jajożyworodne. Samica rodzi 5-15 młodych.
Zachowanie.
Zazwyczaj jest spokojny i nieagresywny, jednakże źle znosi niewolę. Często po schwytaniu atakuje ściany terrarium i nawet małe osobniki gryzą bez wahania celując w twarz przeciwnika. Po kilku dniach większość osobników oswaja się na tyle, że można się z nimi obchodzić bez problemu.
Gdy jest podrażniony wysuwa język, podnosi przednią część ciała, pochyla ją do przodu i nadyma się, co powoduje uwidocznienie prążkowania. Język rzadko jest wysuwany i wsuwany, co jest częste u innych węży, raczej pozostaje wysunięty. Następnie otwiera szeroko pysk i zwija ciało sinusoidalnie. Miejscowe ludy uważają, że stara się uderzyć w oczy człowieka.
Wśród listowia porusza się sprawnie, ale na ziemi powolnie. Podczas spoczynku obserwowany jest z wyprostowanym, niezwiniętym ciałem.
Pokarm.
Żywi się głównie jaszczurkami z rodzaju "Calotes", a także żabami, ptakami, małymi ssakami i okazjonalnie innymi wężami. Polując na zdobycz chwyta ją za kark pyskiem i trzyma póki nie przestanie się ruszać lub póki nie umrze. Następnie połyka zdobycz i unosi przednią połowę ciała do góry. Wykrzywiając ciało przesuwa pokarm do żołądka.
Występowanie.
Występuje na terenie Indii, Sri Lanki, Bangladeszu, Birmy, Tajlandii, Kambodży i Wietnamu. Zamieszkuje równiny i wzgórza do ok. 1000 m n.p.m. Znajdowany jest w wysokiej trawie, na drzewach, częściej w zaroślach, czasami w parkach miejskich.
Jadowitość.
Ich zęby jadowe umieszczone są w tyle pyska. Ukąszenia nie są niebezpieczne dla ludzi, mogą jedynie powodować lekki ból w miejscu ukąszenia, obrzęk oraz pocenie. W przypadku ich naturalnej zdobyczy śmierć następuje dopiero po 10-20 minutach od ukąszenia. Powoduje u nich przyspieszenie oddechu i postępujący paraliż dochodzący do mięśni oddechowych.

</doc>
<doc id="3672910" url="https://pl.wikipedia.org/wiki?curid=3672910" title="Newton (Northumberland)">
Newton (Northumberland)

Newton – przysiółek w Anglii, w Northumberland, w dystrykcie (unitary authority) Northumberland, w civil parish Bywell. Leży 51.3 km od miasta Alnwick, 21.1 km od miasta Newcastle upon Tyne i 404.6 km od Londynu. W 1951 roku civil parish liczyła 78 mieszkańców.

</doc>
<doc id="3672912" url="https://pl.wikipedia.org/wiki?curid=3672912" title="Batalion KOP „Snów I”">
Batalion KOP „Snów I”

Batalion KOP „Snów I” – pododdział piechoty Korpusu Ochrony Pogranicza.
Historia batalionu.
Batalion KOP „Snów I” został sformowany 23 marca 1939 roku przez odwodowy batalion KOP „Snów”, który nie był obciążony w planie „W” zadaniami mobilizacyjnymi. Baon „Snów I” wszedł w skład 1 pułku piechoty KOP, jako jego II batalion. Po zakończeniu mobilizacji baon został przetransportowany do rejonu operacyjnego Armii „Kraków”, gdzie otrzymał zadanie zamknięcia przejścia karpackiego z doliny nowotarskiej na Chabówkę. Pod koniec czerwca 1939 roku baon otrzymał dwa 81 mm moździerze wz. 28 i po 100 granatów na każdy moździerz.
31 sierpnia 1939 roku, po ogłoszeniu mobilizacji powszechnej, 1 pp KOP został przemianowany na 1 pułk strzelców górskich.
1 września 1939 roku baon zajmował pozycje na odcinku „Chabówka” (Rokiciny, Rdzawka, Ponice) z czatami w miejscowościach: Pieniążkowice, Długopole i Krauszów.
5 września 1939 roku major Czesław Jamka został ranny, a dowództwo batalionu objął kapitan Horitza.
Obsada personalna.
Obsada personalna II/1 psg we wrześniu 1939 roku:

</doc>
<doc id="3672920" url="https://pl.wikipedia.org/wiki?curid=3672920" title="Newton Underwood">
Newton Underwood

Newton Underwood – przysiółek w Anglii, w Northumberland, w dystrykcie (unitary authority) Northumberland, w civil parish Meldon. Leży 28 km od miasta Alnwick, 24.2 km od miasta Newcastle upon Tyne i 422 km od Londynu. W 1951 roku civil parish liczyła 38 mieszkańców.

</doc>
<doc id="3672924" url="https://pl.wikipedia.org/wiki?curid=3672924" title="Gwardia Czerwona">
Gwardia Czerwona



</doc>
<doc id="3672927" url="https://pl.wikipedia.org/wiki?curid=3672927" title="Dziura pod Źródłem Ratusz">
Dziura pod Źródłem Ratusz

Dziura pod Źródłem Ratusz (Dziura pod Ratuszem) – jaskinia w Dolinie Małej Łąki w Tatrach Zachodnich. Wejście do niej znajduje się w zachodnim stoku skalno-trawiastej grzędy, położonej między Wielką Turnią i Pośrednią Małołącką Turnią, na wysokości 1741 m n.p.m. Długość jaskini wynosi 20 metrów, a jej deniwelacja 6,50 metra.
Opis jaskini.
Główna część jaskini to sala o szerokości 1,8 metra i około 4 metrów długości. Można dostać się do niej ze szczelinowego otworu wejściowego meandrującym, wysokim korytarzem. Dno sali zasłane jest olbrzymimi blokami skalnymi. Odchodzi z niej szczelina prowadząca do czterometrowego, ciasnego kominka.
Od korytarza wejściowego odchodzą dwa boczne ciągi. Tuż za otworem wejściowym znajduje się komin prowadzący do 5-metrowego korytarzyka, a dalej dwumetrowa szczelina.
Przyroda.
W jaskini można spotkać polewy naciekowe i stalaktyty.
Do dwóch metrów w jej głąb występują mchy, glony i porosty. Jaskinię zamieszkują nietoperze.
Historia odkryć.
Opis wraz z planem, będący jednocześnie pierwszą wzmianką o jaskini, opublikował B. Koisar w 1969 roku.

</doc>
<doc id="3672931" url="https://pl.wikipedia.org/wiki?curid=3672931" title="Lista wyścigów motocyklowych mistrzostw świata">
Lista wyścigów motocyklowych mistrzostw świata

Poniżej znajduje się lista wyścigów motocyklowych mistrzostw świata w latach 1949-2016.
Do końca sezonu 2017 odbyło się 904 rund MMŚ (807 Grand Prix i 97 Tourist Trophy).

</doc>
<doc id="3672933" url="https://pl.wikipedia.org/wiki?curid=3672933" title="Kirsti Biermann">
Kirsti Biermann

Kirsti Biermann (ur. 2 sierpnia 1950 w Oslo) – norweska łyżwiarka szybka.
W 1968 Biermann uczestniczyła w zimowych igrzyskach olimpijskich w Grenoble. Brała wówczas udział w dwóch konkurencjach łyżwiarstwa szybkiego: biegu na 500 m (8. miejsce) i biegu na 1000 m (9. miejsce). W 1972 w Sapporo powróciła na igrzyska, biorąc udział w czterech konkurencjach łyżwiarstwa szybkiego: biegu na 500 m (17. miejsce), biegu na 1000 m (23. miejsce), biegu na 1500 m (23. miejsce) i biegu na 3000 m (20. miejsce).

</doc>
<doc id="3672935" url="https://pl.wikipedia.org/wiki?curid=3672935" title="Anza (wokalistka)">
Anza (wokalistka)

 – japońska wokalistka i aktorka. Anza Ōyama znana jest z roli Usagi Tsukino w trzynastu niezależnych musicalowych adaptacjach mangi "Czarodziejka z Księżyca". Od 1999 roku pozostaje także wokalistką zespołu metalu alternatywnego Head Phones President. W latach 90. była członkinią zespołu popowego Sakurakko Club.

</doc>
<doc id="3672936" url="https://pl.wikipedia.org/wiki?curid=3672936" title="Lista systemów punktacji MotoGP">
Lista systemów punktacji MotoGP



</doc>
<doc id="3672939" url="https://pl.wikipedia.org/wiki?curid=3672939" title="South Los Angeles">
South Los Angeles

South Los Angeles, znane także pod nazwą South Central – region hrabstwa Los Angeles o powierzchni 51,08 mil kwadratowych, obejmujący dwadzieścia pięć dzielnic miasta Los Angeles i trzy obszary niemunicypalne.

</doc>
<doc id="3672943" url="https://pl.wikipedia.org/wiki?curid=3672943" title="Dąbrowska Fabryka Obrabiarek Ponar-Defum">
Dąbrowska Fabryka Obrabiarek Ponar-Defum

Dąbrowska Fabryka Obrabiarek Ponar-Defum im. Stanisława Krzynówka – fabryka obrabiarek w Dąbrowie Górniczej. Zakład zajmował się produkcją maszyn do obróbki metalu.
Historia zakładów sięga lat 70. XIX wieku kiedy założono warsztat ślusarsko-kowalski.
Zakłady zostały wykupione przez Emila Skodę, a następnie przez Wilhelma Fitznera i Konrada Gampera przez co fabryka stała się częścią składową Zjednoczenia Maszyn, Kotłów i Wagonów L. Zieleniewski – Fitzner-Gamper Spółka Akcyjna.
Po II wojnie światowej fabryka została upaństwowiona.
W 2015 roku zakłady zostały zlikwidowane jako ostatnie duże przedsiębiorstwo państwowe w województwie śląskim. Fabryka o ponad 140-letniej tradycji przestała istnieć.
Przez lata zmieniali się ich właściciele oraz zmieniał się profil działalności. 
Zakłady produkowały kotły parowe, wieże wyciągowe dla kopalń, maszyn dla cukrowni, papierni, gorzelni i fabryk chemicznych.

</doc>
<doc id="3672947" url="https://pl.wikipedia.org/wiki?curid=3672947" title="Bert Koenders">
Bert Koenders

Albert Gerard (Bert) Koenders (ur. 28 maja 1958 w Arnhem) – holenderski polityk, politolog i dyplomata, deputowany krajowy, od 2007 do 2010 minister bez teki, w latach 2014–2017 minister spraw zagranicznych.
Życiorys.
Studiował nauki polityczne na Vrije Universiteit Amsterdam i nauki społeczne na Uniwersytecie Amsterdamskim. Następnie kształcił się w szkole SAIS w Bolonii wchodzącej w skład Johns Hopkins University. Zaangażował się w działalność polityczną w ramach Partii Pracy. Od 1983 pracował we frakcji parlamentarnej laburzystów w Tweede Kamer, zajmując się m.in. koordynacją spraw z zakresu polityki zagranicznej. W latach 1987–1993 był jednocześnie nauczycielem akademickim na Webster University w Lejdzie, a od 2000 do 2002 wykładał stosunki międzynarodowe w SAIS w Bolonii. W latach 1993–1994 pracował jako doradca polityczny ONZ w Mozambiku, następnie od 1995 do 1997 zatrudniony w Brukseli w administracji Komisji Europejskiej.
Między 1997 a 2007 sprawował mandat deputowanego do Tweede Kamer, niższej izby Stanów Generalnych. W kadencji 2006–2007 pełnił funkcję przewodniczącego Zgromadzenia Parlamentarnego NATO. Od 2007 do 2010 był ministrem bez teki odpowiedzialnym za współpracę na rzecz rozwoju i podległym ministrowi spraw zagranicznych w czwartym gabinecie Jana Petera Balkenende.
Przez kolejne lata pracował w dyplomacji ONZ jako specjalny wysłannik sekretarza generalnego Organizacji Narodów Zjednoczonych w Wybrzeżu Kości Słoniowej (2011–2013) i w Mali (2013–2014). W tym drugim kraju kierował jednocześnie operacją wsparcia pokoju MINUSMA. W październiku 2014 objął obowiązki ministra spraw zagranicznych w drugim rządzie Marka Rutte. Urząd ten sprawował do października 2017.

</doc>
<doc id="3672948" url="https://pl.wikipedia.org/wiki?curid=3672948" title="Kościół am Steinhof">
Kościół am Steinhof

Kościół am Steinhof (niem. Kirche am Steinhof, znany również jako Kirche zum heiligen Leopold – kościół pw. św. Leopolda) – rzymskokatolicki kościół w Wiedniu, w dzielnicy Penzing. Zbudowany został w latach 1904–1907 przez Ottona Wagnera jako część zespołu szpitalnego dla psychicznie chorych.
Jest jednym z najpiękniejszych przykładów architektury secesyjnej w Austrii.
Historia.
Wiek XX.
Kościół pod wezwaniem św. Leopolda stanowi część zespołu szpitalnego Niederösterreichische Landes-Heil- und Pflegeanstalt "Am Steinhof (później szpital psychiatryczny Psychiatrisches Krankenhaus der Stadt Wien-Baumgartner Höhe, obecnie OttoWagner-Spital im 14. Gemeindebezirk in Wien), który w momencie otwarcia w 1907 roku był najnowocześniejszą i największą tego rodzaju placówką dla umysłowo chorych w Europie&lt;ref name="Regal/Nanut"&gt;&lt;/ref&gt;. Kościół, położony na wysokości 310 m nad poziomem morza, na zboczach Galitzinberg stanowi zwieńczenie całego kompleksu architektonicznego. Jest najbardziej znaną budowlą sakralną secesji. Zbudowany w latach 1904–1907 jest głównym dziełem architekta Otto Wagnera, który zainspirował się wcześniejszym projektem Maxa Hegele - kościoła cmentarnego św. Karola Boromeusza na Cmentarzu Centralnym w Wiedniu. Aby podkreślić aspekt artystyczny budowli, zbudował on wysoką kopułę, a pokrywającą ją miedzianą blachę oraz wszystkie miedziane detale, znajdujące się na elewacji włącznie z fryzem pozłocił. Realizacja kościoła stanowiła utwierdzenie pozycji Wagnera jako architekta uwrażliwionego na sprawę przeznaczenia i funkcjonalności tego obiektu. Z uwagi na fakt, iż wiernymi, uczestniczącymi w nabożeństwach mieli być pacjenci szpitala architekt zastosował szczególne rozwiązania, takie jak: trzy portale (dla pacjentów płci męskiej i żeńskiej oraz dla personelu szpitala), krótkie ławki, umożliwiające w razie potrzeby szybki dostęp do pacjentów, pokój lekarski, gabinet pierwszej pomocy i toalety. Krewni mogli uczestniczyć w nabożeństwie jedynie z empor. Koszt budowy całego kompleksu szpitalnego wyniósł 28 milionów koron, w tym kościoła 575 tysięcy, a honorarium Ottona Wagnera 35 tysięcy. 8 października 1907 roku miała miejsce uroczysta inauguracja całego kompleksu szpitalnego, dokonana przez arcyksięcia Franciszka Ferdynanda.
Podczas II wojny światowej cenne witraże zostały usunięte z okien i ukryte w Czechosłowacji. W 1950 roku okna zostały przywrócone ponownie do stanu pierwotnego. W latach 1961–1964 miasto Wiedeń odrestaurowało fasadę kościoła oraz miedziany daszek nad wejściem.
Wiek XXI.
W latach 2000–2006 przeprowadzono kompleksowe prace konserwatorskie w kościele. Kosztowały one 11,6 miliona euro. W ich trakcie wstawiono nowe, wytrzymałe szyby w okna, całą fasadę, mającą 1800 m² powierzchni, pokryto na nowo płytami z marmuru karraryjskiego, a przede wszystkim pozłocono kopułę kościoła. W obu wieżach umieszczono nowo odlane dzwony. Poprzednie zostały zarekwirowane na cele militarne jeszcze podczas I wojny światowej i od tamtego czasu kościół pozbawiony był dzwonów. W wieży zachodniej zawieszono największy dzwon, natomiast średni i mały – we wschodniej.
Architektura.
Wygląd zewnętrzny.
Fasada kościoła jest pokryta płytami z wysokiej jakości marmuru karraryjskiego o grubości 2 cm, przymocowanymi do murów przy pomocy „gwoździ miedzianych”. Podobne rozwiązanie zastosowal Wagner przy dekoracji budynku pocztowej kasy oszczędności (Postsparkasse). Pozłacana kopuła, podświetlona w nocy i widoczna z daleka, dała kościołowi miano „Limoniberg” („Cytrynowa Góra”), a wraz z określeniem „Steinhof” stała się w Wiedniu synonimem zakładu psychiatrycznego. Wieże są zwieńczone dwoma miedzianymi posągami patronów Dolnej Austrii, św. Leopolda (po lewej) i św. Sewera (po prawej), wyrzeźbionymi przez Richarda Lukscha. Figury czterech aniołów nad głównym wejściem wyrzeźbił Othmar Schimkowitz.
Wnętrze.
Wnętrze może pomieścić do 800 osób. Jest ono utrzymane w nastrojowej, biało-złotej tonacji. Aby stworzyć harmonijną strukturę wystroju i ogólnej architektury Otto Wagner zaprojektował również pieczołowicie każdy detal wyposażenia kościoła: tabernakulum, ołtarze, aspersorium, oprawy oświetleniowe, konfesjonały i sprzęt liturgiczny (kielich, monstrancja, dzwonki, itp). Organy zbudował Franz Josef Swoboda. Ambonę wspartą na dwóch małych kolumnach nawiązujących do sztuki bizantyńskiej zaprojektował Paul Neumann. Wielobarwne witraże w oknach zaprojektował Koloman Moser. Autorem wielkiej mozaiki nad ołtarzem głównym jest Rudolf Jettmar.

</doc>
<doc id="3672952" url="https://pl.wikipedia.org/wiki?curid=3672952" title="Ellie van den Brom">
Ellie van den Brom

Elisabeth Margot „Ellie” van den Brom (ur. 18 czerwca 1949 w Amsterdamie) – holenderska łyżwiarka szybka.
Kariera.
W 1968 Brom uczestniczyła w zimowych igrzyskach olimpijskich w Grenoble. Brała wówczas udział w dwóch konkurencjach łyżwiarstwa szybkiego: biegu na 500 m (5. miejsce) i biegu na 1000 m (13. miejsce). W 1972 w Sapporo powróciła na igrzyska, biorąc udział w trzech konkurencjach łyżwiarstwa szybkiego: biegu na 500 m (10. miejsce), biegu na 1000 m (7. miejsce) i biegu na 1500 m (4. miejsce).
9 lutego 1969 roku w Davos ustanowiła nowy rekord świata w konkurencji biegu na 1000 m kobiet, kończąc bieg z 1 minutą i 30 sekundami. Po niecałym roku rekord ten pobiła Ludmiła Titowa.

</doc>
<doc id="3672955" url="https://pl.wikipedia.org/wiki?curid=3672955" title="Single numer jeden w roku 2000 (Polska)">
Single numer jeden w roku 2000 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych. Dane w roku 2000 publikowane i kompletowane były przez firmę PiF PaF Production w oparciu o cotygodniową liczbę odegrań w radio. Poniżej znajdują się tabele prezentujące najpopularniejsze single we wszystkich rozgłośniach (Lista Krajowa) oraz najpopularniejsze single w stacjach lokalnych i regionalnych (Lista Regionalna) w roku 2000.

</doc>
<doc id="3672956" url="https://pl.wikipedia.org/wiki?curid=3672956" title="Maria Wszelaczyńska-Szaszkiewicz">
Maria Wszelaczyńska-Szaszkiewicz

Maria Wszelaczyńska-Szaszkiewicz "/wł. Maria Cybulska-Wszelaczyńska-Szaszkiewicz/" (ur. 18 września 1912 we Lwowie, zm. 29 marca 2009 w Gdańsku) – polska histopatolog i embriolog.
Życiorys.
Córka Teofila Tymona Cybulskiego-Wszelaczyńskiego i Heleny z Mochnackich. Studiowała na Wydziale Rolniczo-Lasowym Politechniki Lwowskiej, a po jego ukończeniu wyjechała do Puław, gdzie pracowała w Państwowym Instytucie Naukowym Gospodarstwa Wiejskiego (PINGW). Następnie przeniosła się do Warszawy, gdzie na krótko podjęła pracę w Państwowym Zakładzie Higieny. Od kwietnia 1939 rozpoczęła pracę w Szkole Hodowli Drobiu w Julinie pod Warszawą.
Po wybuchu II wojny światowej działała w konspiracji przyjmując pseudonim "Weronika", w szeregach Związku Walki Zbrojnej, a następnie Armii Krajowej jako łączniczka. W 1943 ponownie znalazła się w Puławach, równolegle do pracy zawodowej była łączniczką pomiędzy Dęblinem, a Opolem Lubelskim oraz prowadziła skrzynkę kontaktową Armii Krajowej i Batalionów Chłopskich. Od maja do sierpnia 1944, ze względu na zagrożenie osobiste została przydzielona w stopniu porucznika do oddziału partyzanckiego działającego w pobliskich lasach, dowodzonego przez Bolesława Mikusa „Żbika” i pełniła rolę kuriera w organizacji Wolność i Niezawisłość na Lubelszczyźnie.
W 1946 w Katedrze Biologii i Genetyki Uniwersytetu Marii Curie-Skłodowskiej w Lublinie przedstawiła i obroniła pracę doktorską i wyjechała do Gdańska, gdzie kontynuowała naukę na Wydziale Lekarskim Akademii Medycznej. Równocześnie rozpoczęła pracę na stanowisku starszego asystenta w Zakładzie Histopatologii i Embriologii.
We wrześniu 1951 r. Maria Wszelaczyńska została zabrana z dyżuru lekarskiego przez pracowników Urzędu Bezpieczeństwa. Powodem aresztowania była sprawa rotmistrza Andrzeja Czaykowskiego „Garda” cichociemnego kuriera, zrzuconego do kraju z Anglii w 1949 r. Po aresztowaniu i procesie został on stracony w 1953 w więzieniu mokotowskim. Marii Wszelaczyńskiej, która znała Czaykowskiego sprzed wojny postawiono zarzut „pomocy w szpiegostwie” i skazano. Początkowo osadzono ją w więzieniu na Mokotowie, a następnie w Zakładzie Karnym w Fordonie, gdzie jedną ze współtowarzyszek w celi była słynna emisariuszka Elżbieta Zawacka „Zo” skazana również za kontakt z Czaykowskim. Po czterech latach podczas amnestii została uwolniona, powróciła do Gdańska i kontynuowała naukę.
W 1956 ukończyła studia i związała się zawodowo z Państwowym Szpitalem Klinicznym w Gdańsku, gdzie uzyskała I i II st. specjalizacji i pracowała w Poradni Kardiologicznej Kliniki Chorób Wewnętrznych. W 1975 przeszła na emeryturę. Mimo podeszłego wieku zaangażowała się w działalność NSZZ „Solidarność”, zorganizowała w swoim mieszkaniu skrzynkę kontaktową oraz w specjalnie przygotowanej skrytce ukrywała środki pieniężne i prasę publikowaną przez organizacje związane z ruchem solidarnościowym. Nie budząc podejrzeń władz pełniła rolę kuriera przewożąc po całym kraju korespondencję oraz często pokaźne kwoty dla oddziałów regionalnych NSZZ „Solidarność”. W uznaniu odwagi i ofiarności rząd na emigracji odznaczył Marię Wszelaczyńską Krzyżem Armii Krajowej, a w 2007 otrzymała Krzyż Komandorski Orderu Odrodzenia Polski.
Została pochowana na cmentarzu Srebrzysko w Gdańsku (rejon IX, taras III-1-127).
Linki zewnętrzne.
Wspomnienie ciotecznego wnuka Wszelaczyńskiej-Szaszkiewicz

</doc>
<doc id="3672960" url="https://pl.wikipedia.org/wiki?curid=3672960" title="Elo Viiding">
Elo Viiding

Elo Viiding (ur. 20 marca 1974 w Tallinnie) – poetka estońska
Pochodzi z rodziny o bogatych tradycjach literackich. Jej dziadkiem był Paul Viiding, poeta należący do grupy Arbujad, a ojcem Juhan Viiding, poeta, aktor i reżyser teatralny. Uczyła się gry na skrzypcach, ukończyła szkołę aktorską w Estońskim Instytucie Humanistycznym. Pierwszy tomik wierszy "Telg" ("Osie") opublikowała w 1990 roku pod pseudonimem Elo Vee. Pseudonimem posługiwała się do śmierci ojca w 1995 roku. Pierwszą książką wydaną pod jej własnym nazwiskiem był zbiór wierszy zatytułowany "V", wydany w 1998 roku. 

</doc>
<doc id="3672962" url="https://pl.wikipedia.org/wiki?curid=3672962" title="Królicza Jama">
Królicza Jama

Królicza Jama (Dziura Nad Lejem) – jaskinia w Dolinie Małej Łąki w Tatrach Zachodnich. Wejście do niej znajduje się nad Kotlinami, w północno-wschodnim zboczu Małołączniaka, nad jaskinią Średni Lej, na wysokości 1882 metry n.p.m. Długość jaskini wynosi 29 metrów, a jej deniwelacja 10 metrów.
Opis jaskini.
Główną częścią jaskini jest trójkątna salka, w której znajduje się najniższy punkt jaskini. Aby dostać się do niej z otworu wejściowego trzeba zjechać 7-metrową studzienką. Z jej dna odchodzą dwa ciągi. Na południowy wschód idzie krótkie, ślepe odgałęzienie, natomiast na północny zachód korytarz prowadzi do salki. Z niej odchodzą boczne ciągi:
Przyroda.
Ściany jaskini są mokre. Zamieszkują ją nietoperze.
Historia odkryć.
Nie wiadomo kiedy jaskinia została odkryta. Możliwe, że jest to jaskinia, którą dawniej nazywano Dziura nad Lejem lub Dziura pod Lejem.

</doc>
<doc id="3672964" url="https://pl.wikipedia.org/wiki?curid=3672964" title="Suzuki Swift 1.3 GS Cabrio">
Suzuki Swift 1.3 GS Cabrio

Suzuki Swift 1.3 GS Cabrio – pod taką nazwą była oficjalnie importowana do Europy dwuosobowa wersja z nadwoziem otwartym bardzo popularnego modelu Swift. Produkowana była wyłącznie w Japonii w fabryce Suzuki w Kosai. Poza Europą wersja cabrio sprzedawana była w różnych specyfikacjach technicznych m.in. jako Suzuki Cultus (Japonia i Australia), Geo Metro (USA) czy też Pontiac Firefly (Kanada).
Informacje ogólne.
Suzuki Swift w wersji cabrio dotarł do Europy na jesieni 1991 roku poprzez oficjalnego importera Suzuki International Europe GmbH z siedzibą w niemieckim Bensheim. Nastąpiło to po premierze modelu w październiku 1991 roku na targach IAA we Frankfurcie. Był sprzedawany jako Suzuki Swift 1.3 GS Cabrio przez około 4 lata do roku 1995 w cenie od 27 300 DM, a głównymi rynkami zbytu były Niemcy, Austria i Holandia.
Odmiana cabrio bazuje technicznie na konstrukcji Suzuki Swift / Cultus II generacji, opracowanej w drugiej połowie lat 80. i sprzedawanej w latach 1988 - 2003 (w zależności od kontynentu). Jednocześnie wprowadzono zmiany wizualne zastosowane w wersji Suzuki Swift hatchback zwanej czasem MK III, wdrożonej do produkcji w drugiej połowie 1991 roku jako model roku 1992. Lifting dotyczył m.in. przeprojektowanych zderzaków i oświetlenia oraz zaokrąglonej deski rozdzielczej.
Suzuki Swift 1.3 GS Cabrio, w porównaniu z ówczesną konkurencją w swojej klasie (VW Golf Cabriolet, Peugeot 205 Cabriolet), nie posiadał pałąka przeciwkapotażowego mogącego negatywnie wpływać na ogólny odbiór estetyczny auta. W standardowym wyposażeniu oferował wspomaganie kierownicy, elektryczną regulację lusterek, światła przeciwmgłowe, szyby w błękitnej tonacji, radioodtwarzacz stereo oraz regulację kierownicy, które na przełomie lat 80. i 90. nie były takie oczywiste w budżetowych autach tego segmentu. Jednak z drugiej strony nie znajdziemy w nim poduszki powietrznej, systemu ABS ani innych elektronicznych dodatków. Powodem tego jest fakt, że Swift opracowywany był w latach 80., gdy takie rozwiązania nie były jeszcze rozpowszechnione.
Na uwagę zasługuje obszerny, jak na cabrio, bagażnik o dwóch połączonych komorach i całkowitej pojemności 363 litrów. Mimo niewielkich rozmiarów (3,74 m długości) wersja cabrio oferuje wystarczająco miejsca dla 2 osób. Niska waga 800 kg oraz mała średnica zawracania 9,20 m zapewniają satysfakcjonującą dynamikę i łatwość manewrowania. Za komfort jazdy i prowadzenie odpowiada niezależne zawieszenie wszystkich kół, niezwykle rzadkie w ówczesnych autach tej klasy.
Dane techniczne.
W Europie, w ramach oficjalnego importu, wersja cabrio sprzedawana była wyłącznie z silnikiem typu G13BA i można ją rozpoznać po następujących oznaczeniach kodowych na tabliczkach znamionowych:
Silnik
Zawieszenie
Kalendarium.
09.1988 – światowa prezentacja Suzuki Cultus II generacji na Tokyo Motor Show
10.1989 – europejska prezentacja Suzuki Swift II generacji na Birmingham Motor Show
03.1990 – prezentacja modelu koncepcyjnego Swift-Speedster by Zender na Międzynarodowy Salon Samochodowy w Genewie
06.1990 – start sprzedaży Geo Metro / Pontiac Firefly Convertible na rynku północnoamerykańskim
10.1991 – europejska prezentacja Swifta 1.3 GS Cabrio na Internationale Automobil-Ausstellung
10.1994 – zakończenie produkcji wersji cabrio Suzuki Cultus / Swift
Modele pokrewne cabrio.
Wszystkie modele Swifta były sprzedawane na wielu kontynentach, m.in. we współpracy z koncernem GM, pod różnymi markami i nazwami handlowymi - rebadging. Nie inaczej było z wersją cabrio sprzedawaną oprócz Europy również w Japonii, Australii, USA i Kanadzie jako Suzuki Cultus, Geo Metro oraz Pontiac Firefly.
Suzuki Cultus Convertible
W Japonii i Australii wersja cabrio otrzymała nazwę Suzuki Cultus Convertible i została wprowadzona do sprzedaży w lutym 1992 roku. Miała seryjnie montowany silnik 1.3 (G13B 16V) o mocy 82 KM i 104 Nm. W Japonii wersja cabrio nie zdobyła większej popularności i jej sprzedaż została zakończona już w 1993 roku.
Geo Metro / Pontiac Firefly Convertible
W Ameryce Północnej wersje cabrio pojawiły się, jako Geo Metro i Pontiac Firefly, najwcześniej ze wszystkich, bo już w lecie 1990 roku. Miały jednak najsłabsze silniki o pojemności 1.0 l (G10A) o mocy 56 KM i 70 Nm. 
Modele koncepcyjne Zender.
Szczególną niespodziankę dla odwiedzających Salon Samochodowy w Genewie w marcu 1990 roku przygotował niemiecki tuner samochodowy Hans-Albert Zender. Pokazał on model koncepcyjny Suzuki Swift-Speedster by Zender, obcinając dach w Suzuki Swift GTi, wzmacniając podłogę i skracając szybę przednią o 140 mm w porównaniu z oryginałem. Dodatkowo zamontował rurowe pałąki przeciwkapotażowe i siedzenia kubełkowe Recaro, wprowadzając w ten sposób na rynek krótką serię 20 egzemplarzy protoplasty Swifta Cabrio.
Jako rozwinięcie tej koncepcji pojawiła się dodatkowo wersja bez przedniej szyby zwana Swiftster by Zender, która poprzez całkiem otwartą kabinę bardziej nawiązywała do idei speedsterów.

</doc>
<doc id="3672967" url="https://pl.wikipedia.org/wiki?curid=3672967" title="Antoine Demoitié">
Antoine Demoitié

Antoine Demoitié (ur. 16 października 1990 w Liège, zm. 27 marca 2016 w Lille) – belgijski kolarz szosowy. 
W 2016 roku został zawodnikiem profesjonalnej drużyny kolarskiej, należącej do grupy UCI Professional Continental Teams, Wanty-Groupe Gobert. Wcześniej reprezentował grupy UCI Continental Teams: Wallonie–Bruxelles, Idemasport–Biowanze i Lotto-Bodysol-Pôle Continental Wallon.
Do jego największych osiągnięć należy zwycięstwo w jednodniowym wyścigu Tour du Finistère w 2014 roku, we Francji, zaliczanym do cyklu UCI Europe Tour. W tym samym roku zajął drugie miejsce podczas jednodniowego wyścigu belgijskiego Omloop van het Waasland. W 2015 roku dwukrotnie stanął na drugim stopniu podium wyścigów UCI Europe Tour. Najpierw 20 marca w jednodniowym wyścigu klasycznym Handzame Classic w Belgii, a następnie 18 sierpnia w jednodniowym wyścigu Grote Prijs Stad Zottegem.
Zmarł 27 marca 2016 roku w szpitalu we francuskim Lille, w wyniku obrażeń jakich doznał podczas wypadku na trasie 78. kolarskiego wyścigu Gandawa-Wevelgem. Kolarz najpierw przewrócił się na drodze, a następnie został potrącony przez motocykl techniczny.

</doc>
<doc id="3672971" url="https://pl.wikipedia.org/wiki?curid=3672971" title="Lista mistrzów świata Motocyklowych mistrzostw świata">
Lista mistrzów świata Motocyklowych mistrzostw świata



</doc>
<doc id="3672972" url="https://pl.wikipedia.org/wiki?curid=3672972" title="Eta Boötis">
Eta Boötis

Eta Bootis ("η Boo") – gwiazda w gwiazdozbiorze Wolarza, będąca podolbrzymem typu widmowego G. Znajduje się około 37 lat świetlnych od Ziemi.
Nazwa.
Gwiazda ta ma nazwę własną Muphrid, która wywodzi się od arabskiego , „samotna (gwiazda) lansjera”. Wywodzi się od nazwy innej pobliskiej gwiazdy, jaśniejszego Arktura.
Charakterystyka.
Eta Bootis jest trzecią co do jasności gwiazdą w gwiazdozbiorze Wolarza, po Arkturze i Izarze. Jest to podolbrzym, w którego jądrze stosunkowo niedawno ustały reakcje łączenia wodoru w hel; trwają one natomiast w otoczce jądra i gwiazda stopniowo zamienia się w czerwonego olbrzyma. Gwiazda ma około dwukrotnie większą zawartość metali niż Słońce i bardzo gorącą koronę (zewnętrzną atmosferę), w której temperatura sięga 3,5 mln kelwinów, prawie dwukrotnie więcej niż w koronie słonecznej.
Muphrid to gwiazda spektroskopowo podwójna, jego widmo wskazuje na obecność towarzyszącego podolbrzymowi białego karła. Widoczna przez teleskop optycznie bliska gwiazda dziewiątej wielkości gwiazdowej, BD+19 2726, nie jest fizycznie związana z eta Bootis.

</doc>
<doc id="3672973" url="https://pl.wikipedia.org/wiki?curid=3672973" title="Michaił Czełnokow">
Michaił Czełnokow

Michaił Wasiljewicz Czełnokow, ros. Михаил Васильевич Челноков (ur. w Moskwie, zm. 13 sierpnia 1935 w Panczewie) – rosyjski przedsiębiorca, burmistrz Moskwy (1914-1917), przewodniczący Wszechrosyjskiego Związku Miast, współprzewodniczący Ziemgoru, deputowany II, III i IV Dumy (1906-1917), działacz liberalnej Partii Konstytucyjno–Demokratycznej (kadetów), członek jej Komitetu Centralnego (1907-1914).

</doc>
<doc id="3672974" url="https://pl.wikipedia.org/wiki?curid=3672974" title="Dziura za Głazami">
Dziura za Głazami

Dziura za Głazami – jaskinia w Dolinie Bystrej w Tatrach Zachodnich. Wejście do niej znajduje się na północnym stoku Kalackiej Turni, nad Kalackim Korytem (Suchym Żlebem), na wysokości 1338 metrów n.p.m. Jaskinia jest pozioma, a jej długość wynosi 25 metrów.
Opis jaskini.
Główny ciąg jaskini to korytarz prowadzący od niewielkiego otworu wejściowego do małej salki. Z niej na lewo idzie 7-metrowy korytarz, a na prawo 4-metrowy. Oba kończą się zawaliskami.
Przyroda.
W jaskini występują nieliczne nacieki grzybkowe i fragmenty polewy naciekowej.
Do około 5 metrów w głąb od otworu rosną paprocie, mchy i porosty.
W salce znaleziono kości m.in. nietoperzy i łasic.
Historia odkryć.
Jaskinia została odkryta 22 października 1933 roku przez Stefana Zwolińskiego i J. Zahorskiego. Stefan Zwoliński opisał położenie i wnętrze jaskini, naszkicował też jej plan.

</doc>
<doc id="3672978" url="https://pl.wikipedia.org/wiki?curid=3672978" title="Dołbizna">
Dołbizna

Dołbizna (biał. "Доўбізна, Doubizna") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice. 
Mieszkańcy, którzy wyznają prawosławie należą do parafii w Wierzchowicach.
Wieś magnacka położona była w końcu XVIII wieku powiecie brzeskolitewskim województwa brzeskolitewskiego.
Podczas Powstania styczniowego w 1863 roku wieś, dwór i majątek spaliły oddziały rosyjskie gen. Iwana Nostitza, a właściciel majątku Śnieżko został zamordowany przez rosyjskich kozaków.

</doc>
<doc id="3672979" url="https://pl.wikipedia.org/wiki?curid=3672979" title="Józef Eichstädt">
Józef Eichstädt

Józef Eichstädt (ur. 26 sierpnia 1906 w Ujściu, zm. 28 listopada 1966 w Poznaniu) – polski kontrabasista, pedagog, autor podręcznika "Szkoła na kontrabas cztero- i pięciostrunowy".
Życiorys.
Urodził się jako 5 z 6 dzieci Hermana Eichstädta i Pelagii z domu Krygier. Tak jak całe rodzeństwo od najmłodszych lat uczył się gry na instrumentach muzycznych. W 1918r. ukończył 7 klasową szkołę powszechną w Ujściu a w 1922 wstąpił do orkiestry 58 pp, gdzie jako elew grał na waltorni. Naukę gry na kontrabasie rozpoczął w 1925 w Państwowym Konserwatorium w Poznaniu u Adama Bronisława Ciechańskiego, które to ukończył w 1933 dyplomem z najwyższym odznaczeniem. W 1933 poślubił Helenę Karwacką (1908-83) która była krewną Ciechańskiego. Dochował się z nią syna Janusza (1935-2005). Pracę muzyka (jeszcze jako uczeń) podjął w 1927 w Operze Pomorskiej w Toruniu, a od 1928 roku pracował w orkiestrze Opery Poznańskiej.
Na początku okupacji grywał w restauracji Grand Café w Bydgoszczy. W roku 1940 dzięki Ciechańskiemu przeniósł się do Krakowa gdzie razem grali przy jednym pulpicie w Filharmonii Generalnego Gubernatorstwa. W 1946 wrócił do Poznania gdzie ponownie zaczął pracować w Operze Poznańskiej na stanowisku vice-koncertmistrza a po śmierci Ciechańskiego w 1957 na stanowisku koncertmistrza.
W latach 50 był nauczycielem muzyki z tytułem Profesora w Państwowej Szkole Muzycznej nr 1 w Poznaniu. Wtedy napisał "Szkołę na kontrabas cztero- i pięciostrunowy" czyli 2-tomowy podręcznik który do dziś jest podstawowym podręcznikiem do gry na kontrabasie.
Wielokrotnie występował jako solista w filharmoniach krajowych oraz Polskim Radiu. Brał też udział w wyjazdach zagranicznych: do Moskwy w 1952 gdzie jego gra spodobała się samemu Józefowi Stalinowi- przywódcy ZSRR który to wręczył mu specjalną nagrodę, oraz do Jugosławii w 1962 gdzie wystąpił w radiu Zagrzeb. W swoim repertuarze miał ok. 27 koncertów. 
Eichstädt całe swoje życie związał w Wielkopolską i mimo licznych próśb wyjazdu nawet na lepsze stanowisko zawsze (prócz lat okupacji) pozostał wierny Poznaniowi i Wielkopolsce. Odmówił między innymi posady w szkole muzycznej w Szczecinie. Jedną z takich próśb wystosował do niego Feliks Nowowiejski- autor muzyki do „Roty” Marii Konopnickiej. Proponował on mu wyjazd do Zurychu, na co Eichstädt odmówił.
Zmarł po ciężkiej chorobie płuc w Poznaniu. Przemówienie na jego pogrzebie wygłosił dyrektor Opery Poznańskiej Robert Satanowski mówiąc: „Byłeś wielkim mistrzem sztuki operowej i wielkim zostaniesz w naszej pamięci”. Pochowany został na cmentarzu Bożego Ciała w Poznaniu.
Upamiętnienie.
Pod koniec roku 2016 w związku z 50 rocznicą śmierci zorganizowano wystawę: "Józef Eichstadt Paganini kontrabasu" poświęconą jego życiu. Nad wystawą patronat honorowy obięły dyrekcje Opery w Poznaniu z Akademią Muzyczną w Poznaniu. Wystawa została zaprezentowana w Ujściu, Operze Poznańskiej oraz w Akademii Muzycznej w Poznaniu.

</doc>
<doc id="3672980" url="https://pl.wikipedia.org/wiki?curid=3672980" title="Motocyklowe Grand Prix Madrytu 1998">
Motocyklowe Grand Prix Madrytu 1998

Motocyklowe Grand Prix Madrytu 1998 – szósta eliminacja Motocyklowych Mistrzostw Świata rozegrana 14 czerwca 1998 roku na torze Circuito Permanente del Jarama.

</doc>
<doc id="3672981" url="https://pl.wikipedia.org/wiki?curid=3672981" title="Jeszcze będzie przepięknie">
Jeszcze będzie przepięknie

Jeszcze będzie przepięknie – akustyczna ballada z repertuaru zespołu Tilt z albumu "Czad Kommando Tilt" (1990); autorem słów i muzyki do piosenki jest Tomasz Lipiński, lider zespołu Tilt.
Historia powstania piosenki.
Pomysł na piosenkę zrodził się podczas wizyty Lipińskiego w Moskwie, pod koniec lat 80. Podczas wycieczki odwiedził dom towarowy na placu Czerwonym, gdzie zauważył kobiety tłoczące się przy ladzie. Nagle obok lidera Tilt przeszedł starszy człowiek, który widząc tę scenę pokręcił głową i powiedział „Dziewuszki, szto wy? Jesio budiet priekrasno, jesio budiet normalno”.
Tomasz Lipiński przyznał, że słuchacze częściej odnoszą tekst piosenki do wydarzeń w Polsce z 1989 roku niż do wydarzeń w Związku Radzieckim.
Hymn kampanii wyborczej PO.
W 2007 roku Tomasz Lipiński wspierał w kampanii wyborczej Platformę Obywatelską. „Jeszcze będzie przepięknie” stało się hymnem ówczesnej kampanii wyborczej. Później wycofał swoje poparcie, zarzucając Platformie działalność na szkodę artystów. Pod koniec 2015 roku Adam Szejnfeld wykorzystał fragment tekstu piosenki na blogu. Stwierdził, że tekst piosenki "po ponad 25-u latach od przełomowego roku 1989, słowa "Jeszcze będzie przepięknie, jeszcze będzie normalnie" uderzają swoją aktualnością". Po opublikowaniu wpisu Lipiński skrytykował Platformę Obywatelską i zażądał, aby Szejnfeld już nie przytaczał tekstu utworu. W kampanii wyborczej przed wyborami prezydenckimi w Polsce w 2020 piosenka była wykorzystywana w na spotkaniach wyborczych i spotach Rafała Trzaskowskiego.
Utwór na Liście przebojów Trójki.
17 czerwca 1989 piosenka zadebiutowała na Liście przebojów Programu Trzeciego, na której była notowana przez 14 tygodni, z czego pięć tygodni na pierwszym miejscu. Po notowaniu z 16 września 1989 „Jeszcze będzie przepięknie” pojawiła się na notowaniach z 23 grudnia 1989 i z 11 listopada 1994.

</doc>
<doc id="3672982" url="https://pl.wikipedia.org/wiki?curid=3672982" title="Dubraucy">
Dubraucy

Dubrawce (biał. "Дубраўцы, Dubraucy") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice, a do 11 grudnia 2012 roku wieś należała do sielsowietu Kalenkowicze.

</doc>
<doc id="3672984" url="https://pl.wikipedia.org/wiki?curid=3672984" title="Jaskinia pod Szczytem">
Jaskinia pod Szczytem

Jaskinia pod Szczytem (Jaskinia za Iglicą, Jaskinia przy Szczycie) – jaskinia w Dolinie Kasprowej w Tatrach Zachodnich. Wejście do niej znajduje się w ścianie Zawraciku Kasprowego, na wysokości 1390 metrów n.p.m. Długość jaskini wynosi 28 metrów, a jej deniwelacja 14,5 metra.
Opis jaskini.
Jaskinię stanowi obszerny korytarz, który od dużego otworu wejściowego idzie w górę, dalej zwęża się i kończy namuliskiem. Jedyna boczna odnoga to mała salka w końcowej części korytarza.
Przyroda.
Nacieki w jaskini nie występują. Do 15 metrów w głąb od otworu rosną mchy i porosty. 
Historia odkryć.
Jaskinia była prawdopodobnie zwiedzana po raz pierwszy przez braci Stefana i Tadeusza Zwolińskich w 1923 roku. Plan i opis jaskini sporządził w 1953 roku Kazimierz Kowalski.

</doc>
<doc id="3672985" url="https://pl.wikipedia.org/wiki?curid=3672985" title="Bronisław Rogowski">
Bronisław Rogowski

Bronisław Henryk Rogowski (ur. 3 stycznia 1869 w Czaplinie koło Białegostoku, zm. 18 stycznia 1946 w Łodzi) – polski inżynier technolog, pracownik ubezpieczeń, działacz społeczno-oświatowy i biblioteczny.
Życiorys.
W 1892 r. ukończył Politechnikę w Charkowie. Następnie pracował w zakładach fabrycznych w Ostrowcu, fabryce Konstantego Rudzkiego w Warszawie i w biurach Kolei Warszawsko-Wiedeńskiej. W 1894 został zesłany na 2 lata do Borysoglebska w guberni tambowskiej. Po powrocie został kierownikiem Wydziału Taryfowego Petersburskiej Konwencji Zakładów Ubezpieczeń w Łodzi.
Jeszcze przed zesłaniem zaczął działać w Wydziale Czytelni Bezpłatnych Warszawskiego Towarzystwa Dobroczynności. W 1898 założył pierwszą w Łodzi publiczną czytelnię i wypożyczalnię z prywatnego księgozbioru. W 1907 ukazał się katalog tej wypożyczalni nakładem S. Dębskiego w nakładzie 500 egz. W 1904 przeniósł się do Warszawy, a w 1905 jako sympatyk PPS został członkiem Związku Pomocy dla Ofiar Politycznych. W 1906 r. należał do współzałożycieli Towarzystwa Czytelń miasta Warszawy, w którym w latach 1917-1919 był wiceprezesem i prezesem. W 1916 był bibliotekarzem Towarzystwa Miłośników Przyrody w Warszawie. Wspólnie z innymi opiekował się biblioteką Tadeusza Rechniewskiego.
W okresie międzywojennym był starszym inspektorem technicznym w Związku Prywatnych Zakładów Ubezpieczeń w Warszawie. W 1921 był wraz ze Stefanem Wolffem i in. współzałożycielem Muzeum Społecznego przy Bibliotece Publicznej w Warszawie. W czasie II wojny światowej przebywał w Warszawie, od kwietnia 1945 w Łodzi, gdzie zmarł. Został pochowany na cmentarzu Powązkowskim w Warszawie (kwat. R-6-6/7). 
Życie prywatne.
Był żonaty z Katarzyną z Zajączkowskich, z którą miał troje dzieci (synów Mieczysława i Lecha oraz córkę Janinę).

</doc>
<doc id="3672986" url="https://pl.wikipedia.org/wiki?curid=3672986" title="Jasieniówka (Białoruś)">
Jasieniówka (Białoruś)

Jasienówka (biał. "Ясінаўка, Jasinauka") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice. 
Wieś magnacka położona była w końcu XVIII wieku w powiecie brzeskolitewskim województwa brzeskolitewskiego. 
Mieszkańcy, którzy wyznają prawosławie należą do parafii w Wierzchowicach.

</doc>
<doc id="3672988" url="https://pl.wikipedia.org/wiki?curid=3672988" title="Motocyklowe Grand Prix Jugosławii 1969">
Motocyklowe Grand Prix Jugosławii 1969

Motocyklowe Grand Prix Jugosławii 1969 – dwunasta eliminacja Motocyklowych Mistrzostw Świata rozegrana 14 września 1969 roku na torze Circuit Opatija.

</doc>
<doc id="3672990" url="https://pl.wikipedia.org/wiki?curid=3672990" title="Juwsicze">
Juwsicze

Juwsicze (biał. "Юўсічы, Jułsiczy") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice a do 11 grudnia 2012 roku wieś należała do sielsowietu Kalenkowicze.
Mieszkańcy, którzy wyznają prawosławie, należą do parafii w Wierzchowicach.

</doc>
<doc id="3672991" url="https://pl.wikipedia.org/wiki?curid=3672991" title="Manuel Marin">
Manuel Marin



</doc>
<doc id="3672992" url="https://pl.wikipedia.org/wiki?curid=3672992" title="Grzegorz Dąbkowski">
Grzegorz Dąbkowski

Grzegorz Dąbkowski (ur. 21 czerwca 1955) – polski językoznawca, nauczyciel akademicki i profesor nauk humanistycznych.
Życiorys.
Absolwent polonistyki na Uniwersytecie Warszawskim (1978).

</doc>
<doc id="3672995" url="https://pl.wikipedia.org/wiki?curid=3672995" title="Bozsik Stadion">
Bozsik Stadion



</doc>
<doc id="3672998" url="https://pl.wikipedia.org/wiki?curid=3672998" title="Jaskinia pod Limbą">
Jaskinia pod Limbą

Jaskinia pod Limbą (Dziura pod Limbami, Grota pod Limbami) – jaskinia w dolinie Jaworzynce w Tatrach Zachodnich. Wejście do niej znajduje się w żlebie Rynna opadającego spod Rówienek, na wysokości 1435 metrów n.p.m. Długość jaskini wynosi 20 metrów, a jej deniwelacja 2,50 metra.
Opis jaskini.
Obszerny otwór wejściowy prowadzi do szerokiego korytarza, którym dochodzi się do dużej komory. Stąd na prawo odchodzi korytarz zakończony syfonem.
Przyroda.
W jaskini występują nacieki grzybkowe i mleko wapienne.
Ściany jaskini są mokre. Rosną w niej mchy, wątrobowce i porosty.
Historia odkryć.
Jaskinię prawdopodobnie odkryli Stefan Zwoliński i J. Zahorski. Było to 23 października 1932 roku. W każdym razie S. Zwoliński opisał wtedy jako pierwszy jej położenie i naszkicował plan.
W latach 1932–1944 nieznane osoby próbowały przekopać syfon. Stefan Zwoliński napisał w 1932 roku: "Przy niezbyt wielkim nakładzie pracy możnaby tę część odkopać i może dostać się do dalszych korytarzy”", a po pobycie w jaskini w 1944 roku zapisał: "Ze zdziwieniem znalazłem tu ślady kopania w studni końcowej. Ktoś zadał tu sobie nawet sporo roboty, ale w ogóle to robota tu jest na większą skalę i bez robotników ani nie warto się nawet zabierać do kopania""."

</doc>
<doc id="3673002" url="https://pl.wikipedia.org/wiki?curid=3673002" title="Josef Riegler (polityk)">
Josef Riegler (polityk)

Josef Riegler (ur. 1 listopada 1938 w Judenburgu) – austriacki polityk i rolnik, parlamentarzysta i minister, w latach 1989–1991 wicekanclerz oraz przewodniczący Austriackiej Partii Ludowej.
Życiorys.
Absolwent wiedeńskiego uniwersytetu rolniczego – Universität für Bodenkultur Wien, dyplom inżyniera uzyskał w 1965. Pracował w rodzinnym gospodarstwie rolnym, następnie od połowy lat 60. jako nauczyciel przedmiotów rolniczych i dyrektor szkoły rolniczej. Zaangażował się w działalność polityczną w ramach Austriackiej Partii Ludowej. Dołączył również do afiliowanej przy niej organizacji rolniczej Österreichischer Bauernbund. Od 1972 do 1980 był jej prezesem w Styrii, a następnie do 1983 kierował federalnymi strukturami tego związku. W latach 1975–1993, w 1990 i od 1991 do 1993 sprawował mandat posła do Rady Narodowej. Od 1983 do 1987 wchodził w skład regionalnego rządu w Styrii.
Od stycznia 1987 do kwietnia 1989 sprawował urząd ministra rolnictwa i leśnictwa. W 1989 został przewodniczącym Austriackiej Partii Ludowej, którą kierował do 1991. W kwietniu 1989 został wicekanclerzem oraz ministrem ds. reformy administracyjnej, zakończył urzędowanie w lipcu 1991 (jako wicekanclerz) oraz w październiku 1991 (jako minister). Później kierował związanym z ÖVP think tankiem Ökosozialen Forum.

</doc>
<doc id="3673004" url="https://pl.wikipedia.org/wiki?curid=3673004" title="Szczelina w Tomanowym Grzbiecie I">
Szczelina w Tomanowym Grzbiecie I

Szczelina w Tomanowym Grzbiecie I – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się na wschodnim zboczu Doliny Tomanowej, powyżej Kazalnicy i Jaskini Zawaliskowej Tomanowej, od strony Czerwonego Żlebu, na wysokościach 1777 i 1775 m n.p.m. Długość jaskini wynosi 20 metrów, a jej deniwelacja 5 metrów.
Opis jaskini.
Jaskinią jest szczelina prowadząca od otworu zachodniego (wyżej położonego) do otworu południowego. Z otworu zachodniego schodzi się do niej przez 2,3-metrowy prożek.
Idąc szczeliną w dół dochodzi się do leżących w niej want, gdzie na prawo prowadzi wąski korytarzyk do otworu południowego.
Przyroda.
W jaskini nie ma nacieków. Prawdopodobnie przez cały rok leży w niej śnieg. Rosną w niej porosty i glony.
Historia odkryć.
Jaskinia znana była od dawna. Jej dokumentację sporządziła 22 lipca 1994 roku I. Luty przy współpracy M. Kurczewskiego.

</doc>
<doc id="3673008" url="https://pl.wikipedia.org/wiki?curid=3673008" title="Flia">
Flia

Flia (inne nazwy to fli oraz flija) – potrawa kuchni albańskiej i kosowskiej. Składa się z kilku warstw naleśników, przełożonych śmietaną i podawanych z kajmakiem.
18 marca obchodzony jest „Dzień Flii”. Z okazji tego święta odbywają się rodzinne spotkania, w czasie których przygotowuje się i je flię.
Do przygotowania flii potrzebne są mąka, woda, masło, jogurt i sól. Mąkę, wodę i sól należy wymieszać na gładką masę, przypominającą ciasto naleśnikowe. Następnie smaży się kolejne porcje ciasta na okrągłej, metalowej blasze zwanej sač.

</doc>
<doc id="3673010" url="https://pl.wikipedia.org/wiki?curid=3673010" title="Państwowa Biblioteka Széchényiego">
Państwowa Biblioteka Széchényiego

Państwowa Biblioteka Széchényiego (czytaj: "Syjczyjniego;" węg. "Országos Széchényi Könyvtár (OSZK)") – węgierska biblioteka narodowa. Jej zadaniem jest gromadzenie, opracowywanie, przechowywanie i udostępnianie węgierskiego i związanego z Węgrami dziedzictwa pisanego, od pisanych ręcznie kodeksów przez dokumenty drukowane do e-booków.
Historia.
25 listopada 1802 graf Ferenc Széchényi założył pierwszą narodową instytucję publiczną na Węgrzech, Państwową Bibliotekę Széchényiego zawierającą 15 tysięcy drukowanych książek, ponad 1200 rękopisów, kilkaset map, herbów, rytów i, jak inne krajowe i zagraniczne biblioteki, kolekcję monet. Akt założycielski biblioteki już następnego dnia uzyskał akceptację króla. W 1803 otworzono ją dla publiczności w Peszcie. Finansowanie konieczne do zapewnienia działalności instytucji społeczeństwo postanowiło wziąć na siebie. Na apel Zgromadzenia Narodowego społeczności komitatów i miast przekazywały najpotrzebniejsze sumy pieniężne najpierw w formie dobrowolnych datków, a później obowiązkowych składek. Ponadto znaczna pomoc pochodziła od mniejszych lub większych fundacji poszczególnych mecenasów. Korzystając ze zgromadzonych kapitałów, stany parlamentarne, na podstawie artykułu nr 1808/VIII, powołały do życia Węgierskie Muzeum Narodowe, włączając w ramy nowo powstałej instytucji bibliotekę, która odtąd nosiła nazwę Państwowa Biblioteka Széchényiego Muzeum Narodowego ("Nemzeti Múzeum Országos Széchényi Könyvtára"). Zbiór monet wydzielony z biblioteki stał się z czasem zalążkiem jednego z działów muzeum.
Do klasycystycznego budynku Węgierskiego Muzeum Narodowego, będącego świadectwem społecznej ofiarności, wprowadzono w latach 1846–1847 działy muzealne i bibliotekę. W 1949 Państwowa Biblioteka Széchényiego znowu stała się samodzielną instytucją. Nowe rozporządzenie, oprócz nowego statusu, zajęło się też jej zadaniami. Od 1985 bibliotekę można zwiedzać w gmachu F zamku królewskiego w Budapeszcie.
Zbiory.
Obowiązek dostarczania egzemplarzy obowiązkowych do biblioteki sprawia, że do jej dyspozycji stoi najpełniejszy zbiór węgierskich publikacji. Rozporządzenie zobowiązuje wydawnictwa do tego, by przekazywać bezpłatne egzemplarze do dyspozycji biblioteki narodowej. Otrzymuje więc dwa obowiązkowe egzemplarze z każdej ukazującej się na Węgrzech publikacji, ale zbiera również niedrukowane dokumenty (rękopisy, materiały dźwiękowe, dyskietki itp.), mając zawsze na uwadze specjalny zakres zbiorów. Dokumenty zawierające się w tej kategorii nazywane są hungarikami. Biblioteka gromadzi również publikacje dotyczące narodów ugrofińskich oraz sąsiednich krajów.
W 2006 w bibliotece znajdowało się osiem milionów egzemplarzy, z tego ponad dwa miliony książek, 300 tys. czasopism (gazet i periodyków) i prawie milion rękopisów. Liczba map wynosi ok. 200 tysięcy, obrazów i grafik – 270 870, natomiast nagrań dźwiękowych – 16 000, a oprócz tego około 2,5 miliona plakatów i drobnych druków. W zbiorach znajduje się też 220 tys. kopii mikrofilmowych różnych dokumentów.
Dwumilionowy zbiór książek zawiera takie unikaty, jak pierwsze drukowane dzieło, które ukazało się na Węgrzech – "Chronica Hungarorum" wydrukowana i wydana w 1473. Biblioteka dysponuje największą liczbą dawnych węgierskich druków w kraju, a z książek wydanych przed 1711 utworzono Zbiór Starodruków Państwowej Biblioteki Széchényiego ("Országos Széchényi Könyvtár Régi Nyomtatványok Tára") przechowujący 8500 egzemplarzy. Spośród starodruków 1814 egzemplarzy to książki, których druk przypada na pierwsze stulecie od wynalezienia druku. W bibliotece znajduje się najpełniejszy zbiór dzieł napisanych przez węgierskich autorów, np. prawie 600 publikacji dzieł Sándora Petőfiego i ponad 3000 publikacji dzieł Móra Jókaiego. Biblioteki takich słynnych postaci, jak Lajos Kossuth czy Imre Madách, są również cennymi składnikami zbiorów.
Biblioteka przechowuje też najstarszy tekst napisany w całości w języku węgierskim, znany jako "Halotti beszéd és könyörgés" ("Mowa pogrzebowa i błagalna"), pierwszy zachowany, znany węgierski wiersz – Starowęgierski lament Maryi, najstarszy zachowany egzemplarz pierwszego węgierskiego kodeksu prawnego ("Decretum Sancti Stephani Regis"), jak również 32 corvinae z biblioteki króla Macieja, rękopis hymnu Węgier z zapiskami Ferenca Kölcseya oraz liczne rękopisy Kossutha, Petőfiego, Adyego i innych postaci.
Na oficjalnej stronie biblioteki znajduje się szereg wyszukiwarek, jak np. MEK, NEKTÁR czy MOKKA.
Osoby kierujące.
Dyrektorzy:

</doc>
<doc id="3673016" url="https://pl.wikipedia.org/wiki?curid=3673016" title="Jairo González">
Jairo González

Jairo Daniel González Fajardo (ur. 27 lutego 1992 w Guadalajarze) – meksykański piłkarz pochodzenia kubańskiego występujący na pozycji lewego obrońcy, obecnie zawodnik Necaxy.
Kariera klubowa.
González pochodzi z Guadalajary i jest wychowankiem akademii juniorskiej tamtejszego klubu Chivas de Guadalajara. Tam nie potrafił się jednak przebić do pierwszej drużyny, występując wyłącznie w czwartoligowych i trzecioligowych rezerwach oraz lidze młodzieżowej, wobec czego w lipcu 2012 udał się na wypożyczenie do drugoligowego rywala zza miedzy – ekipy Universidad de Guadalajara. Po upływie roku, za sprawą udanych występów, został wykupiony przez władze klubu na stałe, a w jesiennym sezonie Apertura 2013 triumfował z Universidadem w rozgrywkach Ascenso MX. Na koniec rozgrywek 2013/2014, jako kluczowy gracz drużyny, awansował z nią do najwyższej klasy rozgrywkowej. W Liga MX zadebiutował 27 lipca 2014 w przegranym 0:1 spotkaniu z Querétaro, jednak przez pierwsze sześć miesięcy pełnił rolę rezerwowego i dopiero wraz z początkiem nowego roku powrócił do wyjściowego składu. Na koniec rozgrywek 2014/2015 spadł z Universidadem z powrotem do drugiej ligi.
Latem 2015, bezpośrednio po relegacji Universidadu, González został wypożyczony do klubu Tigres UANL z miasta Monterrey. Tam spędził pół roku, w sezonie Apertura 2015 zdobywając tytuł mistrza Meksyku, lecz pełnił wyłącznie rolę głębokiego rezerwowego ekipy prowadzonej przez Ricardo Ferrettiego (zanotował tylko jeden ligowy występ). Bezpośrednio po tym udał się na wypożyczenie po raz kolejny, tym razem do ekipy Dorados de Sinaloa z siedzibą w Culiacán. Tam 27 lutego 2016 w wygranej 2:1 konfrontacji z Atlasem strzelił swojego premierowego gola w pierwszej lidze, lecz mimo udanych występów, na koniec rozgrywek 2015/2016 zanotował z Dorados relegację do drugiej ligi. Sam pozostał jednak na najwyższym szczeblu, na zasadzie wypożyczenia zasilając beniaminka rozgrywek – ekipę Club Necaxa z miasta Aguascalientes.
Kariera reprezentacyjna.
W kwietniu 2009 González został powołany przez szkoleniowca José Luisa Gonzáleza Chinę do reprezentacji Meksyku U-17 na Mistrzostwa Ameryki Północnej U-17. Tam wystąpił w dwóch z trzech możliwych spotkań (w obydwóch w wyjściowym składzie), zaś jego zespół, pełniący wówczas rolę gospodarzy, z kompletem zwycięstw ukończył turniej na pierwszym miejscu w grupie; faza pucharowa rozgrywek została odwołana ze względu na wybuch epidemii świńskiej grypy w Meksyku. Sześć miesięcy później znalazł się w składzie na Mistrzostwa Świata U-17 w Nigerii, gdzie jednak nie potrafił wywalczyć sobie miejsca w wyjściowym składzie i rozegrał wszystkie dwa z czterech meczów (z czego jeden w pierwszej jedenastce), natomiast Meksykanie odpadli wówczas z juniorskiego mundialu w 1/8 finału, ulegając po serii rzutów karnych Korei Płd (1:1, 3:5 k).

</doc>
<doc id="3673017" url="https://pl.wikipedia.org/wiki?curid=3673017" title="Schron przy Źródle">
Schron przy Źródle

Schron przy Źródle – jaskinia w Dolinie Suchej Wody w Tatrach Wysokich. Ma trzy otwory wejściowe znajdujące się w Dolinie Gąsienicowej, niedaleko szlaku wiodącego na przełęcz Karb, w pobliżu Długiego Stawu, na wysokościach 1780 i 1784 m n.p.m. Długość jaskini wynosi 24,5 metra, a jej deniwelacja 4 metry.
Opis jaskini.
Otwór główny znajduje się cztery metry od szlaku, w skalnej ściance, spod której wypływa woda. Prowadzi on do korytarza, który idzie w dół i doprowadza do niedużej sali (4 metry szerokości i 3 metry długości). Z niej odchodzą trzy korytarze:
Przyroda.
W salkach przy otworach jest widno. Ściany są suche. Roślinność występuje tylko przy otworach.
Historia odkryć.
Jaskinia znana od dawna.

</doc>
<doc id="3673020" url="https://pl.wikipedia.org/wiki?curid=3673020" title="Merle Kivimets">
Merle Kivimets

Merle Kivimets (ur. 21 lipca 1974 w Kose-Uuemõisa) – estońska lekkoatletka, tyczkarka.
Pięciokrotna mistrzyni Estonii w skoku o tyczce (hala – 1997, 1998 i 2001; stadion – 1998 i 2000), w 1996 zdobyła złoty medal mistrzostw kraju w sztafecie 4 × 100 metrów. Kivimets sięgała także po medale mistrzostw Estonii w sztafecie 4 × 400 metrów, siedmioboju i skoku w dal. 
Wielokrotna rekordzistka kraju w skoku o tyczce.

</doc>
<doc id="3673023" url="https://pl.wikipedia.org/wiki?curid=3673023" title="Cmentarz Komunalny Dębica w Elblągu">
Cmentarz Komunalny Dębica w Elblągu

Cmentarz Komunalny Dębica w Elblągu – cmentarz położony w Elblągu przy ulicy Łęczyckiej we wschodniej części miasta od północy graniczy z parkiem leśnym Bażantarnia.
Na początku lat 70. XX wieku władze miasta stanęły przed problemem wyczerpywania się miejsc grzebalnych na funkcjonującym od 1946 Cmentarzu Komunalnym Agrykola. Przede wszystkim brakowało miejsc na pochówki socjalne, a niemożliwe stało się powiększenie działającego cmentarza. Na teren nowej nekropolii wybrano obszar położony pomiędzy południową granicą parku leśnego Bażantarnia, a ulicą Łęczycką, w sąsiedztwie osiedla Dębica, od którego przyjął nazwę. Cmentarz od tego czasu wielokrotnie powiększał swój obszar, wybudowano na jego terenie dwa budynki przedpogrzebowe. Od 2000 cmentarz jest sukcesywnie rozbudowywany, przygotowywane są nowe kwatery przeznaczane pod groby. W lipcu 2006 zapoczątkowano nową formę chowania osób zmarłych - oddano do użytku pierwsze dwa segmenty kolumbarium, przeznaczonego do umieszczania w nim urn z prochami osób skremowanych. Do chwili obecnej na Cmentarzu Komunalnym Dębica spoczęło pod 30 tysięcy osób. 
Wśród grobów na cmentarzu spoczywają m.in.

</doc>
<doc id="3673024" url="https://pl.wikipedia.org/wiki?curid=3673024" title="Single numer jeden w roku 2001 (Polska)">
Single numer jeden w roku 2001 (Polska)

Notowanie Polish Airplay Chart przedstawia najpopularniejsze utwory w polskich rozgłośniach radiowych. Dane w roku 2001 publikowane i kompletowane były przez firmę PiF PaF Production w oparciu o cotygodniową liczbę odegrań w radio. Poniżej znajdują się tabele prezentujące najpopularniejsze single we wszystkich rozgłośniach (Lista Krajowa) oraz najpopularniejsze single w stacjach lokalnych i regionalnych (Lista Regionalna) w roku 2001.

</doc>
<doc id="3673025" url="https://pl.wikipedia.org/wiki?curid=3673025" title="Sekrety Polihymnii">
Sekrety Polihymnii

Sekrety Polihymnii – jedna z najpopularniejszych książek Jerzego Waldorffa, wydana po raz pierwszy w 1956 r. Publikacja jest przystępnie napisanym kompendium, poświęconym zagadnieniom z dziejów muzyki, od historii instrumentów muzycznych począwszy, a na anegdotach dotyczących baletu i jazzu skończywszy. Obejmuje trzy części: I - "O instrumentach muzycznych", II - "O formach muzycznych, terminach i jeszcze innych sprawach", III - "Słowniczek muzyczny". Książka jest ceniona za erudycję autora i za kunsztowną formę literacką.
Książka była w Polsce wielokrotnie wznawiana: II wydanie wyszło w 1957 r., III - w 1963 r., IV - w 1967 r. Czwarty nakład wynosił 60 tys. egzemplarzy, a łączna suma czterech nakładów - 130 tys. egzemplarzy, co zostało uznane za "muzyczny bestseller Millenium". Kolejne wydanie wyszło w 2013. Tłumaczenia publikacji ukazały się m.in. na Węgrzech, w Niemczech i dwukrotnie w Czechosłowacji.

</doc>
<doc id="3673027" url="https://pl.wikipedia.org/wiki?curid=3673027" title="Orene Aiʻi">
Orene Aiʻi

Orene Aiʻi (ur. 23 września 1979 w Apii) – nowozelandzki rugbysta pochodzenia samoańskiego, uniwersalny zawodnik formacji ataku, reprezentant Nowej Zelandii w rugby 7, pięciokrotny triumfator IRB Sevens World Series, srebrny medalista Pucharu Świata 2005, zwycięzca National Provincial Championship i Super 12.
Kariera klubowa.
W 1992 wziął udział w "Roller Mills Rugby Tournament", prestiżowym turnieju dla uczniów szkół podstawowych. Uczęszczał do Otahuhu College, z którym w 1997 roku zwyciężył w szkolnych rozgrywkach w Auckland, wybierany był także do regionalnych i krajowych zespołów w kategorii U-18, otrzymał również indywidualne wyróżnienie dla najlepszego szkolnego gracza regionu.
Na poziomie klubowym związany był z Otahuhu RFC, z którym w 2000 roku zdobył "Gallaher Shield" – trofeum w rozgrywkach Auckland Rugby Football Union. W rozgrywkach National Provincial Championship zadebiutował w październiku 1998 roku dla Auckland w wygranym spotkaniu z Southland i był to jego jedyny występ w tym sezonie. W regionalnym zespole pozostał do roku 2005, a tym okresie czterokrotnie triumfował on w National Provincial Championship – w latach 1999, 2002, 2003 i 2005. Ai'i brał także udział w mistrzostwach kraju siódemek w 1999 i 2005.
W 1999 roku został ściągnięty za kontuzjowanych zawodników do występującego w rozgrywkach Super 12 zespołu Hurricanes, gdzie zaliczył dwa występy, sezon 2000 zaczął jednak jako zawodnik wyjściowej piętnastki Blues. W 2002 roku związany był z Crusaders, po jednym sezonie powrócił jednak do Blues. Pozostał w jego składzie do roku 2005, a największym sukcesem zespołu był triumf w rozgrywkach Super 12 w sezonie 2003. Pomimo niewielkiej postury, lecz obdarzony szybkością i dobrym czytaniem gry, we wszystkich tych zespołach był wykorzystywany na różnych pozycjach – , , czy .
Przeniósł się następnie do Japonii, gdzie przez dwa sezony występował w zespole Toyota Verblitz, w pierwszym z nich plasując się w czołówce zdobywców przyłożeń. Kolejne dwa lata spędził we francuskim RC Toulonnais, gdzie grali wówczas Jerry Collins i Tana Umaga, a w sezonie 2007/2008 awansował z zespołem do Top 14 zostając jednocześnie najlepszym zawodnikiem Pro D2. Ponownie, tym razem na trzy lata, związał się z Toyota Verblitz, w sezonie 2010/2011 będąc ze 178 punktami najskuteczniejszym zawodnikiem ligi.
Powróciwszy do Nowej Zelandii zagrał w 2012 roku trzy spotkania dla lokalnego klubu Kamo Rugby Club i niespodziewanie wskutek kontuzji Garetha Anscombe'a i Michaela Hobbsa otrzymał szansę gry dla Blues. Jego dwa mecze w tym sezonie podniosły bilans występów dla tej franszyzy do 32, w których zdobył 69 punktów. Drużyna Auckland nie skorzystała z jego usług, toteż Ai'i w ITM Cup 2012 reprezentował region Northland. Rok później znalazł się jednak w składzie Auckland na ITM Cup 2013, z zespołem rugby 7 występował natomiast w New Zealand National Rugby Sevens Tournament edycji 2013 i 2014, w Singapurze oraz na londyńskim turnieju World Club Sevens, w którym dotarł do finału. W latach 2013–2014 na poziomie klubowym grał dla College Rifles RFC, zaś w kolejnych w USA w zespołach Life West Gladiators i San Francisco.
W rozmaitych turniejach reprezentował też zespoły: nigeryjski Racing Club of Lagos, malezyjski Sabah Eagles czy zaproszeniowy Asia Pacific Barbarians.
Kariera reprezentacyjna.
Ai'i reprezentował Nową Zelandię w kategoriach juniorskich – U-18 w 1997 roku, U-19 w latach 1997–1998 oraz w U-21. Z tą ostatnią występował w latach 1998–2000 w mistrzostwach świata, triumfując w edycji 2000.
Z reprezentacją Samoa wystąpił w turnieju rugby 7 na Igrzyskach Wspólnoty Narodów 1998, jednak już w następnym roku w Hong Kong Sevens grał w nowozelandzkiej kadrze. Reprezentacyjną karierę zakończył w 2005 roku, a na swoim koncie zapisał pięć triumfów w klasyfikacji generalnej IRB Sevens World Series i 656 punktów w tych rozgrywkach. Był też w składzie na rozegrany w Hongkongu Puchar Świata 2005, na którym Nowozelandczycy zajęli drugą pozycję, cztery lata wcześniej nie wziął jednak udziału w tym turnieju.
Otrzymał wyróżnienia dla najlepszego zawodnika Dubai Sevens 1999, South Africa Sevens 2001, Nowej Zelandii w 1999 roku oraz na świecie w roku 2005.
Z Nową Zelandią A udał się w roku 2000 na "tournée" do Europy, jednak nigdy nie zagrał dla "All Blacks". W 2013 roku wystąpił natomiast w barwach "Classic All Blacks" w meczu z Fidżi.
Kariera trenerska.
W roku 2014 był grającym trenerem w klubie College Rifles RFC, trenował także zespoły rugby siedmioosobowego. Był także asystentem szkoleniowca samoańskiej reprezentacji U-20 podczas Mistrzostw Świata Juniorów 2014.

</doc>
<doc id="3673029" url="https://pl.wikipedia.org/wiki?curid=3673029" title="Florian Becke">
Florian Becke

Florian Becke (ur. 15 marca 1983 w Garching) – niemiecki bobsleista, złoty medalista mistrzostw świata.
Kariera.
Największy sukces w karierze osiągnął w 2011 roku, kiedy wspólnie z kolegami i koleżankami z reprezentacji wywalczył złoty medal w rywalizacji drużynowej na mistrzostwach świata w Königssee. Był to jego jedyny występ na międzynarodowej imprezie tej rangi. W zawodach Pucharu Świata zadebiutował 3 grudnia 2010 roku w Calgary, zwyciężając w zawodach mieszanych. Ponadto jego osada dwukrotnie wygrywała w zawodach tego cyklu rywalizację czwórek: 23 stycznia 2011 roku w Winterbergu i 11 grudnia 2011 roku w La Plagne. Nigdy nie wystąpił na igrzyskach olimpijskich.

</doc>
<doc id="3673031" url="https://pl.wikipedia.org/wiki?curid=3673031" title="Cubryńska Dziura I">
Cubryńska Dziura I

Cubryńska Dziura I (Dolna Dziura) – jaskinia w Dolinie Rybiego Potoku w Tatrach Wysokich. Wejście do niej znajduje się w północnym zboczu Cubryny opadającym z Małej Galerii Cubryńskiej, w pobliżu jaskiń Cubryńska Dziura II i Cubryńska Dziura III, na wysokości 2000 metrów n.p.m. Długość jaskini wynosi 27 metrów, a jej deniwelacja 11,5 metra. 
Opis jaskini.
Jaskinia składa się z dwóch równoległych kominów. Jeden ma 5 metrów wysokości i dochodzi się do niego ze stromo wznoszącego się, a później opadającego korytarza, który ma początek w bardzo dużym otworze wejściowym (8 metrów wysokości, szerokość od 2 do 5 metrów).. 
Do drugiego komina. o wysokości 4 metrów, można dostać się ciągiem (stroma ścianka i dwa prożki), odchodzącym z korytarza tuż przy otworze.
Przyroda..
W jaskini występuje deszcz podziemny. Ściany są wilgotne. Do końca korytarzy dochodzi światło. 
Rosną w niej porosty, mchy i paprocie.
Historia odkryć.
Ze względu na to, że bardzo duży otwór jaskini jest dobrze widoczny ze szlaku prowadzącego do Wrót Chałubińskiego wiedziano o niej od dawna. 
Jak podał Władysław Cywiński, pierwszymi, którzy zwiedzili jaskinię byli A. Lachiewicz i M. Pawlikowski. Było to 24 września 1999 roku przy okazji wspinaczki drogą o nazwie Cubryński Komin z Dziurami. Jaskinię nazwano wtedy Dolna Dziura.

</doc>
<doc id="3673032" url="https://pl.wikipedia.org/wiki?curid=3673032" title="Mirsad Halilovic">
Mirsad Halilovic

Mirsad "Michi" Halilovic (ur. 4 września 1983 w Berchtesgaden) – niemiecki skeletonista, złoty medalista mistrzostw świata.
Kariera.
Największy sukces w karierze osiągnął w 2011 roku, kiedy wspólnie z kolegami i koleżankami z reprezentacji wywalczył złoty medal w rywalizacji drużynowej na mistrzostwach świata w Königssee. Na tej samej imprezie był także piąty w skeletonie. Piąte miejsce wywalczył również na rozgrywanych dwa lata wcześniej mistrzostwach świata w Lake Placid. W zawodach Pucharu Świata zadebiutował 29 listopada 2007 roku w Calgary, zajmując siedemnaste miejsce. Pierwsze podium w zawodach tego cyklu wywalczył 3 lutego 2008 roku w Königssee, wygrywając zawody mieszane. W Pucharze Świata odniósł jeszcze jedno zwycięstwo: 18 grudnia 2009 roku w Altenbergu był najlepszy w skeletonie. W 2010 roku wystąpił na igrzyskach olimpijskich w Vancouver, zajmując trzynastą pozycję.

</doc>
<doc id="3673033" url="https://pl.wikipedia.org/wiki?curid=3673033" title="Iwan Najaszkow">
Iwan Najaszkow

Iwan Siemionowicz Najaszkow (ros. Иван Семёнович Наяшков, ur. 24 listopada 1924 we wsi Andriejewskoje w obwodzie włodzimierskim, zm. 2 czerwca 1998 w Moskwie) – radziecki działacz państwowy.
Życiorys.
W 1942 został dyżurnym nadzorcą radiowęzła i technikiem radiowęzła w Stupino w obwodzie moskiewskim, 1949 ukończył Moskiewski Instytut Energetyczny (specjalność: budowa maszyn elektrycznych), 1949-1950 pełnił obowiązki szefa kursu w tym instytucie. W latach 1950-1953 był aspirantem Moskiewskiego Instytutu Energetycznego, 1953-1956 asystentem i p.o. docenta Charkowskiego Instytutu Politechnicznego, potem starszym pracownikiem naukowym Wszechzwiązkowego Instytutu Elektrotechnicznego im. Lenina, 1961-1964 był w nim szefem wydziału, następnie dyrektorem. W 1954 został kandydatem nauk technicznych. Od 1961 należał do KPZR, 1973-1975 był zastępcą przewodniczącego, 1975-1979 I zastępcą przewodniczącego, a od stycznia 1979 do lipca 1989 przewodniczącym Państwowego Komitetu ZSRR ds. Wynalazków i Odkryć, następnie przeszedł na emeryturę. Od 23 lutego 1981 do 2 lipca 1990 wchodził w skład Centralnej Komisji Rewizyjnej KPZR. Został odznaczony Orderem Rewolucji Październikowej i Orderem Czerwonego Sztandaru Pracy. Został pochowany na Cmentarzu Nikoło-Archangielskim pod Moskwą.

</doc>
<doc id="3673035" url="https://pl.wikipedia.org/wiki?curid=3673035" title="Erhard Busek">
Erhard Busek

Erhard Busek (ur. 25 marca 1941 w Wiedniu, zm. 13 marca 2022) – austriacki polityk i prawnik, parlamentarzysta i minister, w latach 1991–1995 wicekanclerz oraz przewodniczący Austriackiej Partii Ludowej (ÖVP).
Życiorys.
W 1963 ukończył studia prawnicze na Uniwersytecie Wiedeńskim. Zaangażował się w działalność polityczną w ramach Austriackiej Partii Ludowej. Był etatowym pracownikiem jej klubu parlamentarnego (1964–1968), następnie członkiem zarządu, zastępcą sekretarza generalnego i od 1972 sekretarzem generalnym Österreichischer Wirtschaftsbund – organizacji przedsiębiorców afiliowanej przy ÖVP. W latach 1975–1976 pełnił obowiązki sekretarza generalnego Austriackiej Partii Ludowej.
Od 1975 do 1978 sprawował mandat posła do Rady Narodowej. Ponownie w niższej izbie austriackiego parlamentu zasiadał krótko w 1990, 1994 i 1995. W latach 1978–1983 był posłem do wiedeńskiego landtagu, w okresach 1976–1978 i 1987–1989 wchodził w skład regionalnego rządu w Wiedniu. W latach 1978–1987 sprawował urząd zastępcy burmistrza austriackiej stolicy. Między 1976 a 1989 kierował regionalnymi strukturami ÖVP w Wiedniu.
Od kwietnia 1989 do listopada 1994 zajmował stanowisko ministra nauki i badań naukowych, następnie do maja 1995 ministra edukacji. W międzyczasie w 1991 został wybrany na przewodniczącego Austriackiej Partii Ludowej, którą kierował do 1995. W związku z objęciem przywództwa w partii został także w lipcu 1991 wicekanclerzem w koalicyjnym gabinecie, funkcję tę pełnił do maja 1995.
W połowie lat 90. wycofał się z aktywnej polityki. W 1995 został prezesem Institut für den Donauraum und Mitteleuropa, instytutu badawczego zajmującego się problemami regionu Dunaju i Europy Środkowo-Wschodniej. Rok później objął funkcję koordynatora SECI, inicjatywy promującej współpracę regionalną. Był specjalnym przedstawicielem austriackiego gabinetu Wolfganga Schüssela ds. rozszerzenia Unii Europejskiej (2000–2001), doradcą czeskiego rządu ds. prezydencji Rady UE (2008–2009), rektorem Fachhochschule Salzburg (2004–2011) i prezydentem Europejskiego Forum Alpbach (2000–2012).
Autor licznych publikacji książkowych, głównie z zakresu politologii i integracji europejskiej. Doktor honoris causa kilku uczelni (w tym z Polski, Słowacji, Czech, Ukrainy i Austrii).
Odznaczenia.
Odznaczony m.in. słowackim Orderem Podwójnego Białego Krzyża II klasy i czeskim Medalem Za Zasługi II stopnia.

</doc>
<doc id="3673036" url="https://pl.wikipedia.org/wiki?curid=3673036" title="Krystyna Szczepańska">
Krystyna Szczepańska



</doc>
<doc id="3673038" url="https://pl.wikipedia.org/wiki?curid=3673038" title="Roy Williams">
Roy Williams

Roy Allen Williams (ur. 1 sierpnia 1950) – amerykański trener koszykówki, członek Basketball Hall of Fame oraz National Collegiate Basketball Hall of Fame, trzykrotny mistrz NCAA z zespołem North Carolina Tar Heels.
Życiorys.
Williams studiował na University of North Carolina w Chapel Hill, gdzie w latach 1968–1969 grał w drużynie uniwersyteckiej Tar Heels. Karierę szkoleniową rozpoczął w 1973, podejmując pracę jako trener zespołu ze szkoły średniej Charles D. Owen, mieszczącej się w Black Mountain. W 1978 został asystentem Deana Smitha w North Carolina Tar Heels i pełnił tę funkcję do 1988. W 1982 zdobył mistrzostwo NCAA, a barwy drużyny reprezentowali wówczas między innymi James Worthy, Sam Perkins i Michael Jordan.
8 lipca 1988 Roy Williams został mianowany trenerem Kansas Jayhawks, zastępując Larry'ego Browna. W trzecim sezonie prowadzenia zespołu dotarł do finału NCAA, w którym Jayhawks przegrali z Duke Blue Devils 56:72. W sezonie 2001/2002 Jayhawks zostali pierwszą drużyną w historii Big 12 Conference, która osiągnęła bilans 16–0 w sezonie zasadniczym. W 2003 Williams ponownie poprowadził zespół do wicemistrzostwa NCAA. W finale Jayhawks ulegli Syracuse Orange 78:81. Podczas 15 sezonów pracy Williamsa, w Jayhawks występowali między innymi Greg Ostertag, Scot Pollard, Jacque Vaughn, Raef LaFrentz, Paul Pierce, Drew Gooden, Nick Collison i Kirk Hinrich. 
Dziesięć dni po meczu o mistrzostwo NCAA pomiędzy Kansas a Syracuse, 14 kwietnia 2003 Williams został trenerem North Carolina Tar Heels. W 2005 poprowadził zespół do pierwszego od 13 lat triumfu w finale Final Four, w którym Tar Heels pokonali Illinois Fighting Illini 75:70. W sezonie 2007/2008 Tar Heels osiągnęli najlepszy bilans w historii uczelni (36–3 w sezonie regularnym, 14–2 w konferencji ACC) i dotarli do fazy Final Four, przegrywając w półfinale z Kansas Jayhawks 66:84. W 2009 Williams zdobył drugie mistrzostwo NCAA z Tar Heels. W finale pokonali Michigan State Spartans 89:72. Zawodnicy reprezentujący wówczas barwy Tar Heels, którzy zagrali w późniejszym okresie w NBA to między innymi Sean May, Tyler Hansbrough, Raymond Felton, Ty Lawson, Kendall Marshall, Marvin Williams, Brandan Wright, Harrison Barnes i Wayne Ellington.
W 2006 został uhonorowany członkostwem w National Collegiate Basketball Hall of Fame, zaś rok później wybrany do Basketball Hall of Fame. 2017 poprowadził Tar Heels do szóstego w historii uczelni mistrzostwa. W finale Final Four zespół z Karoliny Północnej pokonał Gonzaga Bulldogs 71:65. Mecz, który odbył się na University of Phoenix Stadium, obejrzało 76 168 widzów.
1 kwietnia 2021 ogłosił przejście na emeryturę po 48 latach pracy na stanowisku trenera.

</doc>
<doc id="3673040" url="https://pl.wikipedia.org/wiki?curid=3673040" title="Nygårds hagar">
Nygårds hagar

Nygårds hagar – miejscowość ("tätort") w Szwecji, w regionie administracyjnym ("län") Sztokholm (gmina Nykvarn).
Miejscowość jest położona w prowincji historycznej ("landskap") Södermanland, na zachód od Södertälje. Bezpośrednio na północ od miejscowości przebiega trasa E20.
W 2010 roku Nygårds hagar liczyło 328 mieszkańców.

</doc>
<doc id="3673043" url="https://pl.wikipedia.org/wiki?curid=3673043" title="Frank Rommel">
Frank Rommel

Frank Rommel (ur. 30 lipca 1984 w Suhl) – niemiecki skeletonista, wielokrotny medalista mistrzostw świata.
Kariera.
Pierwszy sukces w karierze osiągnął w 2008 roku, kiedy zdobył brązowy medal w skeletonie podczas mistrzostw świata w Altenbergu. W zawodach tych wyprzedzili go jedynie Kristan Bromley z Wielkiej Brytanii oraz Kanadyjczyk Jon Montgomery. Na rozgrywanych rok później mistrzostwach świata w Lake Placid wspólnie z kolegami i koleżankami z reprezentacji wywalczył złoty medal w rywalizacji drużynowej. Podczas mistrzostw świata w Königssee w 2011 roku był drugi w rywalizacji drużynowej, a w skeletonie ponownie zajął trzecie miejsce. Dwa medale przywiózł także z mistrzostw świata w Lake Placid w 2012 roku, gdzie był drugi w obu konkurencjach. Ostatni medal zdobył na mistrzostwach świata w Sankt Moritz w 2013 roku, gdzie ponownie był drugi w zawodach drużynowych.
W zawodach Pucharu Świata zadebiutował 29 listopada 2007 roku w Calgary, zajmując dziewiąte miejsce. Pierwsze podium w zawodach tego cyklu wywalczył 5 grudnia 2008 roku w Altenbergu, wygrywając w skeletonie. W kolejnych latach wielokrotnie stawał na podium zawodów pucharowych, odnosząc łącznie siedem zwycięstw. W sezonach 2009/2010 i 2011/2012 zajmował drugie miejsce w klasyfikacji generalnej, a w sezonach 2008/2009 i 2010/2011 był trzeci.
W 2006 roku wystąpił na igrzyskach olimpijskich w Turynie, zajmując 24. miejsce. Na rozgrywanych cztery lata później igrzyskach w Vancouver był siódmy. Brał także udział w igrzyskach olimpijskich w Soczi w 2014 roku, zajmując jedenastą pozycję.

</doc>
<doc id="3673044" url="https://pl.wikipedia.org/wiki?curid=3673044" title="Szynszyla górska">
Szynszyla górska



</doc>
<doc id="3673045" url="https://pl.wikipedia.org/wiki?curid=3673045" title="Marta Manowska">
Marta Manowska

Marta Manowska (ur. 31 marca 1984 w Siemianowicach Śląskich) – polska dziennikarka i prezenterka telewizyjna.
Życiorys.
Mieszkała w Katowicach, absolwentka dziennikarstwa na Uniwersytecie Śląskim w Katowicach. Studiowała też historię sztuki na Universidad de Valladolid w Hiszpanii.
Była redaktorką „Dziennika Zachodniego”. Organizowała kampanię wyborczą w Jarocinie. Wystąpiła w reklamie promującej województwo lubelskie. Pracowała w redakcji programów rozrywkowych w agencji reklamowej. Pracuje również w teatrze, ma za sobą role epizodyczne w serialach (np. "Hotel 52") i teledyskach (klip do piosenki „Ocaleni” Moniki Kuszyńskiej).
Od wiosny 2013 do jesieni 2014 pracowała przy programie TVN "Ugotowani", przeprowadzając castingi do reality show. Wcześniej współpracowała m.in. przy programach "Lubię to!" i "Bitwa na głosy".
Od września 2014 prowadzi polską edycję widowiska telewizyjnego TVP1 "Rolnik szuka żony". Od 2019 jest prowadzącą program "Sanatorium miłości" i "The Voice Senior w" TVP2. Wiosną 2020 prowadziła także "Ośmiu wspaniałych" w TVP1.
Jest autorką „Nacjonalizm w Hiszpanii. Katalonia i Kraj Basków – dwie drogi do niepodległości” (e-book, ISBN 978-83-7679-025-1), „Rolnik szuka żony” (ISBN 978-83-7401-599-8) oraz współautorką „Bytomianie – ich życie i miasto” (ISBN 83-60503-02-8).
Filmografia.
Jako aktorka.
Filmy
Seriale telewizyjne
Programy telewizyjne
Przedstawienia teatralne

</doc>
<doc id="3673047" url="https://pl.wikipedia.org/wiki?curid=3673047" title="Patricia Polifka">
Patricia Polifka

Patricia Polifka (ur. 8 listopada 1984 w Gerze) – niemiecka bobsleistka, złota medalistka mistrzostw świata.
Kariera.
Największy sukces w karierze osiągnęła w 2009 roku, kiedy wspólnie z kolegami i koleżankami z reprezentacji zdobyła złoty medal w rywalizacji mieszanej podczas mistrzostw świata w Lake Placid. Na tej samej imprezie była także siódma w dwójkach. W zawodach Pucharu Świata zadebiutowała 6 lutego 2009 roku w Whistler, zajmując piąte miejsce w dwójkach. Jedyny raz na podium zawodów tego cyklu stanęła 13 lutego 2009 roku w Park City, gdzie razem z Sandrą Kiriasis zajęła trzecie miejsce. Nigdy nie wystąpiła na igrzyskach olimpijskich.

</doc>
<doc id="3673048" url="https://pl.wikipedia.org/wiki?curid=3673048" title="Marion Trott">
Marion Trott



</doc>
<doc id="3673049" url="https://pl.wikipedia.org/wiki?curid=3673049" title="Finkarby">
Finkarby

Finkarby – miejscowość ("tätort") w Szwecji, w regionie administracyjnym ("län") Sztokholm (gmina Nykvarn).
Miejscowość jest położona w prowincji historycznej ("landskap") Södermanland, na zachód od Södertälje. Na południe od miejscowości przebiega trasa E20.
W 2010 roku Finkarby liczyło 214 mieszkańców.

</doc>
<doc id="3673050" url="https://pl.wikipedia.org/wiki?curid=3673050" title="Ignacy Dominik Łopaciński">
Ignacy Dominik Łopaciński

Ignacy Dominik Łopaciński herbu Lubicz (ur. 18 września 1822 w Sarii; zm. 11 maja 1882 tamże) – ziemianin, członek władz powstania styczniowego 1863.
Pochodził z odnogi saryjskiej Łopacińskich, ojciec Stanisława i dziadek Euzebiusza. Marszałek szlachty powiatu drysieńskiego w latach 1855-58, później sędzia honorowy drysieński. Po śmierci żony wybudował w Sarii kościół w stylu ostrołukowym na wzór kościoła św. Anny w Wilnie. 
W czasie powstania styczniowego został członkiem Wydziału Zarządzającego Prowincjami Litwy ustanowionego przez Tymczasowy Rząd Narodowy. W odwecie za jego udział w powstaniu kozacy splądrowali i zniszczyli pałac w Leonpolu należący do Łopacińskich.

</doc>
<doc id="3673052" url="https://pl.wikipedia.org/wiki?curid=3673052" title="Willie Collum">
Willie Collum

William „Willie” Collum (ur. 18 stycznia 1979 w Glasgow) – szkocki sędzia piłkarski. Należy do FIFA od 2006 roku i do najwyższej kategorii sędziowskiej UEFA – „Elite Group” od lipca 2012 roku.
Został on wybrany na jednego z dwunastu oficjalnych sędziów Euro 2016.

</doc>
<doc id="3673056" url="https://pl.wikipedia.org/wiki?curid=3673056" title="Andreas Barucha">
Andreas Barucha

Andreas Barucha (ur. 2 kwietnia 1979 w Poczdamie) – niemiecki bobsleista, złoty medalista mistrzostw świata.
Kariera.
Największy sukces w karierze osiągnął w 2009 roku, kiedy wspólnie z kolegami i koleżankami z reprezentacji wywalczył złoty medal w rywalizacji drużynowej na mistrzostwach świata w Lake Placid. Na rozgrywanych dwa lata później mistrzostwach świata w Königssee jego osada zajęła siódme miejsce w czwórkach. W zawodach Pucharu Świata zadebiutował 1 grudnia 2007 roku w Calgary, zajmując ósme miejsce w czwórkach. Pierwsze podium w zawodach tego cyklu wywalczył 18 stycznia 2009 roku w Sankt Moritz, gdzie był drugi w czwórkach. Jeszcze kilkukrotnie stawał na podium, jednak nigdy nie zwyciężył. W 2010 roku wystartował na igrzyskach olimpijskich w Vancouver, gdzie jego osada była czwarta w czwórkach.

</doc>
<doc id="3673057" url="https://pl.wikipedia.org/wiki?curid=3673057" title="Zoja Nowożyłowa">
Zoja Nowożyłowa

Zoja Grigorjewna Nowożyłowa (; ur. 28 marca 1943 we wsi Władimirowka w obwodzie kurskim) – radziecka i rosyjska dyplomatka, działaczka komsomolska i partyjna.
Życiorys.
Od 1961 działała w Komsomole, od 1965 należała do KPZR, 1967 ukończyła Woroneski Państwowy Uniwersytet im. Leninowskiego Komsomołu. Kierowała wydziałami Komitetu Miejskiego i Komitetu Obwodowego Komsomołu w Woroneżu, 1972–1982 była sekretarzem KC Komsomołu, od 5 marca 1976 do 23 lutego 1981 wchodziła w skład Centralnej Komisji Rewizyjnej KPZR. Od 1982 do lipca 1987 była zastępcą ministra oświaty RFSRR, od 7 lipca 1982 do 2 marca 1992 była ambasadorem nadzwyczajnym i pełnomocnym ZSRR/Rosji w Szwajcarii, a od września 1994 do kwietnia 2002 szefem Zarządu Kontaktów Międzynarodowych Aparatu Rady Federacji Zgromadzenia Federalnego Federacji Rosyjskiej.

</doc>
<doc id="3673058" url="https://pl.wikipedia.org/wiki?curid=3673058" title="Chinchilla (miasto)">
Chinchilla (miasto)

Chinchilla – miasto w Australii, w stanie Queensland.

</doc>
<doc id="3673060" url="https://pl.wikipedia.org/wiki?curid=3673060" title="William Harrison">
William Harrison



</doc>
<doc id="3673062" url="https://pl.wikipedia.org/wiki?curid=3673062" title="Orene Ai'i">
Orene Ai'i



</doc>
<doc id="3673063" url="https://pl.wikipedia.org/wiki?curid=3673063" title="Tourist Trophy Wyspy Man">
Tourist Trophy Wyspy Man



</doc>
<doc id="3673066" url="https://pl.wikipedia.org/wiki?curid=3673066" title="Siemion Timoszenko (reżyser)">
Siemion Timoszenko (reżyser)

Siemion Aleksiejewicz Timoszenko, (ur. 18 stycznia 1899 w Sankt-Petersburgu, zm. 13 listopada 1958 w Leningradzie) – radziecki reżyser filmowy oraz scenarzysta. Od 1925 roku reżyser studia filmowego "Siewzapkino" (później: Lenfilm). Autor teoretycznych prac na temat kina.
Pochowany w Petersburgu na Cmentarzu Serafimowskim razem z żoną aktorką Ludmiłą Głazową.

</doc>
<doc id="3673076" url="https://pl.wikipedia.org/wiki?curid=3673076" title="Krystyna Szczepańska (scenografka)">
Krystyna Szczepańska (scenografka)

Krystyna Maria Szczepańska (ur. 18 sierpnia 1950 w Krakowie) – polska scenografka, kostiumografka i dekoratorka wnętrz, artystka Piwnicy pod Baranami, współautorka szeregu realizacji Teatru Telewizji.
Życiorys.
Urodziła się w Krakowie jako druga córka Piotra Szczepańskiego (1910–1988), adwokata, absolwenta Uniwersytetu Jana Kazimierza; i Stanisławy z domu Żółtańskiej (1910–2000), nauczycielki języka rosyjskiego w Technikum Chemicznym w Krakowie. Jej rodzice pochodzili z Brzeżan, gdzie obydwoje w czasie II wojny światowej działali w Armii Krajowej. Starsza siostra Krystyny – Alicja – została, podobnie jak ojciec, adwokatem.
Krystyna Szczepańska ukończyła studia na Wydziale Architektury Politechniki Krakowskiej. Studiowała też przez dwa lata scenografię na Akademii Sztuk Pięknych w Krakowie. W pierwszej połowie lat 70. związała się ze środowiskiem Piwnicy pod Baranami. Wyszła za mąż za reżysera Andrzeja Maja. Jak wspominał Andrzej Maj: „[Krystyna Szczepańska] Przez dziesięć lat zajmowała się co sobota dekoracją kabaretu. (...) Rozwieszała szmaty, rozrzucała rekwizyty, aranżowała wnętrze. Zajmowała się dekoracjami podczas opłatków, jajeczek, sylwestrów, bali. Nie było wtedy na nic pieniędzy, więc każde Piwniczne przedsięwzięcie poprzedzały żebracze wędrówki do fabryki papierosów po odrzuty tektury, do fabryki czekolady Wawel po kolorowe papierki od cukierków, staniol, złotko, do Nowej Huty po bibułę i czerwone płótno, do Andrychowa po wybrakowane materiały, do wytwórni bombek choinkowych po potłuczone bombki i tak dalej, i tak dalej. Z tych wszystkich braków i odrzutów robiło się potem cudowne dekoracje”.
Krystyna Szczepańska była autorką dekoracji dla balów Piwnicy pod Baranami. W maju 1973 wraz z Wiesławem Dymnym była autorką scenografii balu na zamku w Niepołomicach. Wraz z mężem współorganizowała widowisko "149-lecie Zawodu Pisarskiego J. I. Kraszewskiego". W 1976 znaleźli się w Komitecie Jubileuszowym przygotowującym uroczyste obchody dwudziestolecia Piwnicy pod Baranami. Później Krystyna Szczepańska wykonała scenografię do spektaklu "Apologia Ambrożego Grabowskiego, czyli chwila przemijania" (1978) w reżyserii Piotra Skrzyneckiego. Spektakl został zaprezentowany premierowo przez zespół Piwnicy w auli Akademii Ekonomicznej, a wśród zaproszonych na premierę widzów znalazł się m.in. Karol Estreicher, prawnuk tytułowego Ambrożego Grabowskiego.
W tym czasie urodziła się ich córka Magdalena, która została kostiumografką i scenografką działającą głównie w branży reklamowej.
W latach 80. Krystyna Majowa tworzyła scenografię i kostiumy do spektakli teatralnych i telewizyjnych Andrzeja Maja. Była współautorką kilkunastu realizacji Teatru Telewizji oraz kilku spektakli wystawianych na deskach Tarnowskiego Teatru im. Ludwika Solskiego oraz Teatru im. Stefana Jaracza w Łodzi. Na początku lat 90. przeniosła się z Krakowa do Kolonii. Kilka lat później wyemigrowała do Vancouver, gdzie z kolejnego związku urodziła córkę Elizabeth.
Filmografia.
Scenografia
Kostiumy
Dekoracja wnętrz
Teatr.
Scenografia
Dekoracje
Kostiumy

</doc>
<doc id="3673077" url="https://pl.wikipedia.org/wiki?curid=3673077" title="Fryda Sterberg-Fenichlowa">
Fryda Sterberg-Fenichlowa

Fryda Sterberg-Fenichlowa lub Sternberg-Fenichlowa (ur. 1909 w Krakowie, zm. 1943 w Nowym Sączu) – polska malarka żydowskiego pochodzenia.
Życiorys.
Była absolwentką Szkoły Sztuk Zdobniczych i Przemysłu Artystycznego w Krakowie. W latach 1932–1935 studiowała na Akademii Sztuk Pięknych w Krakowie pod okiem Władysława Jarockiego i Józefa Mehoffera. Zginęła w 1943 w Nowym Sączu zamordowana przez gestapo.
Jej prace były wystawiane na ostatniej wystawie zorganizowanej przez Zrzeszenie Żydowskich Artystów Malarzy i Rzeźbiarzy w Krakowie w 1939 roku.

</doc>
<doc id="3673081" url="https://pl.wikipedia.org/wiki?curid=3673081" title="Krystyna Szczepańska-Maj">
Krystyna Szczepańska-Maj



</doc>
<doc id="3673082" url="https://pl.wikipedia.org/wiki?curid=3673082" title="Sebastian Haupt">
Sebastian Haupt

Sebastian Haupt (ur. 17 grudnia 1985 w Heilbad Heiligenstadt) – niemiecki skeletonista, złoty medalista mistrzostw świata.
Kariera.
Największy sukces w karierze osiągnął w 2008 roku, kiedy wspólnie z kolegami i koleżankami z reprezentacji wywalczył złoty medal w rywalizacji drużynowej podczas mistrzostw świata w Altenbergu. Na tych samych mistrzostwach był także siódmy w skeletonie. W zawodach Pucharu Świata zadebiutował 17 stycznia 2008 roku w Cesana Torinese, zajmując czwarte miejsce. Nigdy nie stanął na podium zawodów tego cyklu. W 2006 roku wystąpił na igrzyskach olimpijskich w Turynie, zajmując dziewiąte miejsce.

</doc>
<doc id="3673091" url="https://pl.wikipedia.org/wiki?curid=3673091" title="Cynipoidea">
Cynipoidea



</doc>
<doc id="3673092" url="https://pl.wikipedia.org/wiki?curid=3673092" title="Lagidium">
Lagidium



</doc>
<doc id="3673093" url="https://pl.wikipedia.org/wiki?curid=3673093" title="Frank Kleber">
Frank Kleber

Frank Kleber (ur. 11 lutego 1981 w Gräfelfing) – niemiecki skeletonista, dwukrotny medalista mistrzostw świata.
Kariera.
Największy sukces w karierze osiągnął w 2007 roku, kiedy wspólnie z kolegami i koleżankami z reprezentacji wywalczył złoty medal w rywalizacji drużynowej podczas mistrzostw świata w Sankt Moritz. Zdobył także brązowy medal w skeletonie na rozgrywanych trzy lata wcześniej mistrzostwach świata w Königssee. W zawodach tych wyprzedzili go jedynie Kanadyjczyk Duff Gibson oraz inny Niemiec, Florian Grassl. W zawodach Pucharu Świata zadebiutował 26 listopada 2004 roku w Winterbergu, zajmując dziesiąte miejsce. Na podium zawodów tego cyklu jedyny raz stanął 18 grudnia 2004 roku w Siguldzie, zajmując drugie miejsce. W 2002 roku wystąpił na igrzyskach olimpijskich w Salt Lake City, gdzie był jedenasty.

</doc>
<doc id="3673095" url="https://pl.wikipedia.org/wiki?curid=3673095" title="Lagidium viscacia">
Lagidium viscacia



</doc>
<doc id="3673098" url="https://pl.wikipedia.org/wiki?curid=3673098" title="Ahmadjon Odilov">
Ahmadjon Odilov

Ahmadjon Odilov (ros. Ахмаджан Адылов (Одилов), "Achmadżan Adyłow (Odiłow)", ur. 1 maja 1925 w miejscowości Gʻurumsaroy w obwodzie namangańskim, obecnie wilajet namangański, zm. 27 września 2017) – przewodniczący kołchozu, radziecki działacz partyjny, Bohater Pracy Socjalistycznej (1965).
Życiorys.
Był synem przewodniczącego kołchozu, który we wrześniu 1937 został aresztowany, a w 1939 rozstrzelany jako "wróg ludu". Od wczesnej młodości pracował w kołchozie, m.in. jako pomocnik traktorzysty, pomocnik buchaltera i buchalter, skończył szkołę średnią. Od 1950 należał do WKP(b), 1957-1974 był przewodniczącym kołchozu im. Lenina w rejonie papskim w obwodzie namangańskim (od stycznia 1960 do grudnia 1967: fergańskim). Przez wiele lat był jednym z pełnomocników I sekretarza KC Komunistycznej Partii Uzbekistanu Szarofa Raszidowa. Od 1974 do sierpnia 1984 był dyrektorem sowchozu im. Lenina w rejonie papskim, pod koniec lat 70. był dyrektorem generalnym Rejonowego Zjednoczenia Agroprzemysłowego, w skład którego wchodziło 14 sowchozów i 17 kołchozów. Od 8 kwietnia 1966 do 30 marca 1971 był członkiem Centralnej Komisji Rewizyjnej KPZR. Deputowany do Rady Najwyższej ZSRR 9 i 10 kadencji (1974-1984). Był członkiem Prezydium Rady Najwyższej ZSRR i deputowanym do Rady Najwyższej Uzbeckiej SRR trzech kadencji.
13 sierpnia 1984 został aresztowany, był poddawany śledztwu w związku z oskarżeniem o udział w korupcyjnej "aferze bawełnianej", 24 grudnia 1991 zwolniony z więzienia po uzyskaniu niepodległości przez Uzbekistan i w lutym 1992 zrehabilitowany. 26 czerwca 1993 ponownie aresztowany, 4 miesiące później skazany na 4 lata więzienia za kradzież 5 ton nawozu, w 1994 do wyroku dodano mu jeszcze 10 lat za przestępstwa gospodarcze popełnione jeszcze w czasach ZSRR. Później wyrok jeszcze przedłużono za posiadanie narkotyków i nieposłuszeństwo administracji; ostatecznie Adyłow wyszedł na wolność 5 czerwca 2008. W przeciwieństwie do pozostałych aresztowanych za udział w "aferze bawełnianej" nie został pozbawiony odznaczeń.

</doc>
<doc id="3673101" url="https://pl.wikipedia.org/wiki?curid=3673101" title="Stadionul Republican">
Stadionul Republican



</doc>
<doc id="3673103" url="https://pl.wikipedia.org/wiki?curid=3673103" title="Goce Dełczew Stadion">
Goce Dełczew Stadion



</doc>
<doc id="3673104" url="https://pl.wikipedia.org/wiki?curid=3673104" title="Stadion Borisa Trajkowskiego w Skopje">
Stadion Borisa Trajkowskiego w Skopje



</doc>
<doc id="3673105" url="https://pl.wikipedia.org/wiki?curid=3673105" title="Lagostomus crassus">
Lagostomus crassus



</doc>
<doc id="3673107" url="https://pl.wikipedia.org/wiki?curid=3673107" title="Monique Riekewald">
Monique Riekewald

Monique Riekewald (ur. 3 sierpnia 1979 w Suhl) – niemiecka skeletonistka, złota medalistka mistrzostw świata.
Kariera.
Największy sukces w karierze osiągnęła w 2007 roku, kiedy wspólnie z kolegami i koleżankami z reprezentacji zdobyła złoty medal w zawodach drużynowych podczas mistrzostw świata w Sankt Moritz. Była też między innymi piąta na rozgrywanych dwa lata wcześniej mistrzostwach świata w Calgary. W zawodach Pucharu Świata zadebiutowała 26 listopada 2004 roku w Winterbergu, zajmując dziesiąte miejsce. Jedyny raz na podium zawodów tego cyklu stanęła 20 stycznia 2005 roku w Cesana Torinese, gdzie była trzecia. Nigdy nie wystąpiła na igrzyskach olimpijskich.

</doc>
<doc id="3673108" url="https://pl.wikipedia.org/wiki?curid=3673108" title="Lagostomus">
Lagostomus



</doc>
<doc id="3673116" url="https://pl.wikipedia.org/wiki?curid=3673116" title="Mała Galeria Cubryńska">
Mała Galeria Cubryńska

Mała Galeria Cubryńska – wielki, piarżysty, często pokryty śniegiem taras w północnej ścianie Cubryny w Dolinie Rybiego Potoku w Tatrach Wysokich. Leży na wysokości około 1990 – 2030 metrów n.p.m. Jest pochylony ku północy i zawieszony nad wschodnią, górną częścią Żlebu pod Mnichem. W ścianie poniżej niego znajdują się jaskinie: Cubryńska Dziura I, Cubryńska Dziura II i Cubryńska Dziura III.

</doc>
<doc id="3673122" url="https://pl.wikipedia.org/wiki?curid=3673122" title="Parliament House w Valletcie">
Parliament House w Valletcie

Budynek parlamentu (Parliament House) – miejsce spotkań parlamentu Malty. Znajduje się w stolicy Malty – Valletcie. Budynek zaprojektowany przez Renzo Piano został otwarty 4 maja 2015. Jego budowa kosztowała ponad 90 mln euro.
Od 1921 do 1976, miejscem obrad parlamentu Malty była Izba z gobelinami w Pałacu Wielkiego Mistrza, także w Valletcie. W 1976 roku, dawny Arsenał w tymże pałacu został przekształcony w nowy parlament, a spotkania odbywały się tam aż do otwarcia specjalnie wybudowanego budynku parlamentu w 2015 roku.
Położenie.
Parliament House jest położony przy Republic Street obok Bramy Miejskiej, głównym wejściu do Valletty. Budynek usytuowany jest w sąsiedztwie "Saint James Cavalier" oraz "Pjazza Teatru Rjal" (otwarty teatr na ruinach "Opery Królewskiej"), oraz naprzeciw "City Gate Shopping Arcade" i "Palazzo Ferreria."
Miejsce aktualnie zajmowane przez budynek Parlamentu było pierwotnie zabudowane domami, a później znajdowała się tam stacja kolejowa Kolei Maltańskiej "(Malta Railway)". Teren ten był bombardowany podczas II wojny światowej, a stacja i inne budynki zostały zburzone w latach 1960. jako część projektu przebudowy wejścia do Valletty.
Teren został zamieniony na otwarty plac, znany jako Freedom Square (malt. "Misraħ il-Ħelsien"), z handlowymi arkadami dokoła. Plac był raczej pusty, i zazwyczaj był używany jako parking.
Projekt i wykonanie.
Plany.
Budynek Parlamentu stanowi część projektu "City Gate", który miał zmienić wygląd wejścia do Valletty. Projekt zakładał rozbiórkę czwartej City Gate oraz arkad Freedom Square, na miejscu których miano zbudować piątą Bramę oraz budynek Parlamentu. Dodatkowo, ruiny Opery Królewskiej miano przekształcić w teatr na wolnym powietrzu, znany jako "Pjazza Teatru Rjal". Plany projektu City Gate zostały wykonane przez włoskiego architekta Renzo Piano, a zostały publicznie przedstawione 27 czerwca 2009. Piano otrzymał za nie 6,6 miliona euro.
Kontrowersje.
Parliament House wraz z resztą projektu "City Gate "wzbudził kontrowersje. Krytycy uznali cały projekt za niepotrzebny, twierdząc, że w Valletcie są inne duże pałace, które można przekształcić w siedzibę Parlamentu za ułamek kosztów. Inni twierdzili, że plac powinien zostać niezabudowany, jako że był jednym z niewielu otwartych miejsc w Valletcie. Inni atakowali nowoczesność samej struktury, m.in. deputowany z Partii Pracy Carmelo Abela, który nazwał Parliament House "brzydkim budynkiem zbudowanym na palach".
Budowa.
Burzenie arkad przy Freedom Square rozpoczęło się w październiku 2010. Prace odkrywkowe pod fundamenty Parliament House ruszyły zaraz po zakończeniu prac rozbiórkowych. Na początku 2011 wprowadzono kilka zmian w projekcie i prace budowlane rozpoczęły się w tym samym roku.
Wiosną 2012 stalowa rama budynku została ukończona, i rozpoczęło się pokrywanie jej wapieniem, pozyskanym z kamieniołomu na Gozo, ciętym na specyficzny kształt we Włoszech, zanim zostały przesłane z powrotem na Maltę.
Codziennie pracowało przy budowie 120-150 robotników.
Data zakończenia budowy pierwotnie została określona na listopad 2012 lub początek 2013. Szacunkowy termin zakończenia budowy został przedłużony do września 2013, a później do września 2014. Wykonawcy nie udało się dotrzymać terminów, a budynek nadal nie został ukończony do końca 2014. Budowę zakończono w 2015.
Inauguracja.
Parliament House został oficjalnie otwarty przez Prezydent Malty Marie Louise Coleiro Preca 4 maja 2015. Członkowie Parlamentu i inni goście zgromadzili się w starej sali posiedzeń w Pałacu Wielkiego Mistrza, a stamtąd, w towarzystwie orkiestry policyjnej, przeszli do nowego budynku. Pani Prezydent Coleiro Preca nazwała otwarcie nowego budynku parlamentu "kamieniem milowym w historii maltańskiego parlamentaryzmu", ponieważ jest to pierwszy celowo zbudowany budynek parlamentarny na Malcie. Pierwsze posiedzenie zostało otwarte jeszcze tego samego dnia.
Większa część budynku jest niedostępna ze względów bezpieczeństwa, lecz stała wystawa na parterze budynku jest otwarta dla publiczności.
Parliament House został obwołany arcydziełem Renzo Piano.
Struktura budynku.
Budynek Parlamentu składa się z dwóch bloków połączonych mostkami, w jednym z budynków znajduje się sala parlamentarna. Oba bloki stoją osobno, tak, że nie zasłaniają widoku na Saint James Cavalier z Republic Street. Każdy blok jest trzypiętrowy.
Konstrukcja składa się ze stalowej ramy pokrytej wapieniem z Gozo. Płyty kamienne rzeźbione są w taki sposób, że wydają się być zniszczone przez naturę.
Parliament House jest budynkiem o "zerowej emisji", energia cieplna jest pobierana z lub przekazywana do skały macierzystej. Jest to wykorzystywane do ogrzewania i chłodzenia budynku, eliminując piece grzewcze i wieże chłodzące.

</doc>
<doc id="3673123" url="https://pl.wikipedia.org/wiki?curid=3673123" title="Ludowa Partia Liberałów">
Ludowa Partia Liberałów



</doc>
<doc id="3673124" url="https://pl.wikipedia.org/wiki?curid=3673124" title="Berit Wiacker">
Berit Wiacker

Berit Wiacker (ur. 15 czerwca 1982 w Duisburgu) – niemiecka bobsleistka, trzykrotna medalistka mistrzostw świata.
Kariera.
Pierwszy sukces w karierze osiągnęła w 2007 roku, kiedy wspólnie z kolegami i koleżankami z reprezentacji zdobyła złoty medal w rywalizacji mieszanej podczas mistrzostw świata w Sankt Moritz. Wynik ten powtórzyła na rozgrywanych rok później mistrzostwach świata w Altenbergu, a podczas mistrzostw świata w Lake Placid w 2012 roku w tej samej konkurencji była druga. Wspólnie z Sandrą Kiriasis zajęła też czwarte miejsce w dwójkach na mistrzostwach świata w Königssee w 2011 roku. Niemki przegrały tam walkę o podium z reprezentacją Kanady w składzie Kaillie Humphries i Heather Moyse o 0,07 sekundy. W zawodach Pucharu Świata zadebiutowała 30 listopada 2007 roku w Calgary, zajmując trzecie miejsce w dwójkach. W kolejnych startach wielokrotnie stawała na podium, odnosząc łącznie jedenaście zwycięstw. Nigdy nie wystąpiła na igrzyskach olimpijskich.

</doc>
<doc id="3673128" url="https://pl.wikipedia.org/wiki?curid=3673128" title="Wielka Galeria Cubryńska">
Wielka Galeria Cubryńska

Wielka Galeria Cubryńska ("Obere Mönchtal Galerie", "Veľká čubrinská galéria", "Felső-Csubrinai-terasz") – wielki, piarżysty, często pokryty śniegiem taras u stóp szczytowej północno-wschodniej ściany Cubryny, przy żlebie spadającym z Hińczowej Przełęczy do Kotła Morskiego Oka w Tatrach Wysokich. Leży na wysokości około 2080 – 2200 metrów n.p.m. Jest pochylony w stronę Morskiego Oka.
Znajduje się w środkowej, piarżysto-trawiastej części Cubryny o najmniejszym spadku, która oddziela od siebie dwie strome i skaliste części Cubryny; górną i dolną. Krzyżuje się na niej wiele taternickich dróg. Władysław Cywiński, autor szczegółowego po nich przewodnika pisze jednak, że nie słyszał, ani nie czytał o zespole wspinaczkowym, który pokonawszy jakąkolwiek drogę wspinaczkową na Kazalnicy Cubryńskiej przeszedł przez Wielką Galerię Cubryńską i wszedł na szczyt Cubryny. Praktyka taternicka wymusiła, że po przejściu trudnych dróg na ścianie Kazalnicy wspinaczka kończona jest nie wyżej, niż na Przełączce za Turnią Zwornikową, a po przejściu tych łatwiejszych na Wielkiej Galerii Cubryńskiej.
Taternicy na Cubrynie częściej chodzą zimą, niż latem. Problemem jest schodzenie z jej wierzchołka. Najłatwiejsze zejście przez Wielką Galerię Cubryńską jest niebezpieczne, ze względu na duże zagrożenie lawinowe. W. Cywiński zaleca przy dużym zagrożeniu lawinowym zejście zachodnią granią i zjazd na Przełączkę pod Zadnim Mnichem.

</doc>
<doc id="3673130" url="https://pl.wikipedia.org/wiki?curid=3673130" title="Władimir Zieldin">
Władimir Zieldin

Władimir Michajłowicz Zieldin (ros. Влади́мир Миха́йлович Зе́льдин, ur. 10 lutego 1915, zm. 31 października 2016) – radziecki i rosyjski aktor filmowy i teatralny.
Od 1920 mieszkał z rodziną w Twerze, a od 1924 w Moskwie. W wieku 12 lat próbował wstąpić do szkoły choreograficznej Teatru Bolszoj (obecnie Moskiewska Państwowa Akademia Choreografii), jednak za namową ojca został muzykiem. Kilka lat później próbował wstąpić do marynarki wojennej, jednak nie został przyjęty z powodu słabego wzroku. Po ukończeniu szkoły został czeladnikiem ślusarza w fabryce, jednak na początku lat 30. szkolił się na kursach przy Teatrze Rady Moskiewskiej, które ukończył w 1935. Od 1938 występował w moskiewskim Teatrze Transportowym (obecnie Moskiewski Teatr Dramatyczny im. Gogola), a w 1940 został zaangażowany przez reżysera Iwana Pyrjewa do roli pastucha w filmie "Świniarka i pastuch".
Spoczywa pochowany na Cmentarzu Nowodziewiczym w Moskwie.
Nagrody i odznaczenia.
I inne.

</doc>
<doc id="3673135" url="https://pl.wikipedia.org/wiki?curid=3673135" title="Rokurō Naya">
Rokurō Naya

 – japoński seiyū, znany głównie z ról drugoplanowych. Młodszy brat innego aktora głosowego Gorō Nayi. Pracował dla Mausu Promotion.

</doc>
<doc id="3673138" url="https://pl.wikipedia.org/wiki?curid=3673138" title="Romi Park">
Romi Park



</doc>
<doc id="3673141" url="https://pl.wikipedia.org/wiki?curid=3673141" title="Charlie Weber">
Charlie Weber

Charles Alan „Charlie” Weber Junior (ur. 20 września 1978 w Jefferson City) – amerykański aktor telewizyjny i filmowy, model, najlepiej znany jako Frank Delfino w serialu ABC "Sposób na morderstwo" ("How to Get Away with Murder"). 
Urodził się i dorastał w Jefferson City w Missouri. Mając 19 lat przeniósł się do Nowego Jorku, gdzie studiował aktorstwo w Stella Adler Studio of Acting. Podjął także pracę jako model dla Abercrombie &amp; Fitch. 

</doc>
<doc id="3673144" url="https://pl.wikipedia.org/wiki?curid=3673144" title="Richard Schenkman">
Richard Schenkman

Richard Schenkman (ur. 6 marca 1958 w Nowym Jorku) – amerykański filmowiec.
Życiorys.
Był pracownikiem MTV. Następnie zaczął pracować jako reżyser, scenarzysta i producent filmowy, a okazjonalnie także aktor. Największą rozpoznawalność przyniosło mu wyreżyserowanie filmu Człowiek z Ziemi.

</doc>
<doc id="3673146" url="https://pl.wikipedia.org/wiki?curid=3673146" title="Zadnia Galeria Cubryńska">
Zadnia Galeria Cubryńska

Zadnia Galeria Cubryńska ("Hintere Mönchtal Galerie", "Zadná čubrinská galéria", "Hátsó-Csubrinai-terasz") – najwyższe piętro Doliny za Mnichem w polskich Tatrach Wysokich, położone na wysokości około 2070-2150 m. Jest to wielki, piarżysty, często pokryty śniegiem taras, położony nad Małą Galerią Cubryńską, nad górnym wylotem Żlebu pod Mnichem, u stóp północno-zachodniej ściany Cubryny. Przechodzi na zachód, przez kotlinkę za Mnichową Kopą w tarasowate, piarżysto-trawiaste zbocze u stóp Zadniego Mnicha i Ciemnosmreczyńskiej Turni. 
Od wschodu ograniczenie Zadniej Galerii Cubryńskiej tworzą urwiska Cubryny od Cubryńskiego Zwornika po turniczkę Żelazko. Odbiegający od Żelazka w zachodnim kierunku piarżysty wał wraz ze znajdującą się na jego przedłużeniu Mnichową Kopą i jej zachodnią granią tworzą ograniczenie północne. Od południa ograniczeniem jest zachodnia grań Cubryny znajdująca się w grani głównej Tatr Wysokich. Zachodnia granica jest umowna. Według Władysława Cywińskiego jest nią "piarżysta wypukłość ciągnąca się między Mnichową Kopą a najniższą ostrogą ścian opadających z zach. grani Cubryny". Poniżej znajduje się Mnichowy Piarg.
Do Zadniej Galerii Cubryńskiej ze ścian Cubryny opada szeroki, płytowy zachód, który wyżej rozgałęzia się na dwa Zachody Abgarowicza. Prowadza nimi drogi wspinaczkowe z galerii na Cubrynę.
Piarżysty wał ciągnący się od Żelazka na zachód, Mnichowa Kopa i Mnich tworzą dział wodny między górną częścią doliny Za Mnichem a Mnichowym Żlebem. Jest w nim jedno płytkie wcięcie – Mnichowa Przehyba. W zachodniej części galerii wśród skalnych want znajduje się Zadni Mnichowy Stawek – najwyżej położone jeziorko w Tatrach Polskich.
W górnej części galerii znajduje się Cubryński Śnieżnik – jeden z najbardziej trwałych lodowczyków w Tatrach Polskich. W dolnej części wśród wielkich skalnych bloków jest najwyżej w polskich Tatrach położony staw – Zadni Mnichowy Stawek, który tylko przez około 30 dni w roku pozbawiony jest lodu. W wielkich skalnych blokach nad tym stawem znajduje się koleba.
Drogi taternickie.
Przez Zadnią Galerię Cubryńską nie prowadzi żaden szlak turystyczny, znajduje się ona jednak w rejonie udostępnionym do wspinaczki dla taterników. Do galerii dojść można dwoma drogami&gt;
Północnym skrajem galerii prowadzi często używana droga wspinaczkowa na Hińczową Przełęcz.

</doc>
<doc id="3673147" url="https://pl.wikipedia.org/wiki?curid=3673147" title="Juhan Viiding">
Juhan Viiding

Juhan Viiding (ur. 1 czerwca 1948 w Tallinnie, zm. 21 lutego 1995 w Rapli) – estoński poeta i aktor. 
Był najmłodszym, czwartym dzieckiem Lindy i Paula Viidingów. Jego ojciec był również poetą należącym do grupy Arbujad. Juhan Viiding studiował w Konserwatorium w Tallinnie (obecnie Estońska Akademia Muzyki i Teatru ("Eesti Muusika- ja Teatriakadeemia"). Jako zawodowy aktor występował w Estońskim Teatrze Dramatycznym. Zagrał między innymi tytułowe role w Hamlecie i sztuce Peer Gynt.
Od 1971 roku publikował wiersze jako Jüri Üdi. Nie był to tylko pseudonim, ale "alter ego" poety. Antologia wierszy wydana w 1978 roku nisi tytuł "Byłem Jüri Üdi" ("Mina olin Jüri Üdi") i zawiera część zatytułowaną "Wiersze Juhana Viidinga". Wiersze sygnowane własnym nazwiskiem miały bardziej osobisty charakter. W 1985 otrzymał Nagrodę Juhana Liivi.
W 1995 roku popełnił samobójstwo. 
Jego córka Elo Viiding (ur. 1974) również jest poetką. 

</doc>
<doc id="3673148" url="https://pl.wikipedia.org/wiki?curid=3673148" title="Jüri Üdi">
Jüri Üdi



</doc>
<doc id="3673149" url="https://pl.wikipedia.org/wiki?curid=3673149" title="Cmentarze przy ul. Sadowej w Elblągu">
Cmentarze przy ul. Sadowej w Elblągu

Cmentarze przy ul. Sadowej w Elblągu – znajdujący się przy ul. Sadowej i gen. J. Bema w Elblągu zespół cmentarzy ewangelickich, w skład którego wchodzą:
23 lutego 1994 zespół cmentarny razem z dawną kaplicą i bramą wjazdową wpisano do rejestru zabytków pod nr 334/94.
Historia.
Przed 1945.
Cmentarz parafii Trzech Króli i cmentarz baptystyczny powstały w latach 80. XIX wieku, gdy całkowicie zakazano pochówków na cmentarzach przykościelnych w centrum miasta. Ulokowano je na zboczach Góry Napoleona (Napoleonsberg), a główne wejścia znajdowały się od obecnej ulicy Sadowej (wówczas Baumschulenweg). Zespół cmentarzy ogrodzono żeliwnym parkanem wzdłuż którego posadzono szpaler drzew lipowych. W 1910 otworzono dla pochówków cmentarz ewangelicko-reformowany im. św. Jana. Na cmentarzu parafii ewangelickiej Trzech Króli wybudowano obszerną kaplicę, w której odbywały się nabożeństwa pogrzebowe. W 1923 urządzono kwaterę, na której pochowano ekshumowane z innych miejsc ciała poległych w I wojnie światowej, a w centralnej części umieszczono metalowy krzyż. Na cmentarzu tym spoczęło wielu zasłużonych Elblążan m.in. Franz Komnick, a także Emma i Emil Drange – dziadkowie kanclerz Niemiec Angeli Merkel, Hermann Schroeter, Ernst Winkler. 
Czasy współczesne.
Po II wojnie światowej cmentarze uległy dewastacji, teren cmentarza baptystów został splantowany. Uszkodzoną kaplicę cmentarną przekazano w 1949 parafii Polskiego Autokefalicznego Kościoła Prawosławnego, który przebudował świątynię na cerkiew św. Marii Magdaleny. W latach 80. XX wieku dobudowano do niej przedsionek zwieńczony kopułą w stylu bizantyjskim. Z kwatery wojennej pozostał postument, na którym znajdował się krzyż, natomiast w celu uchronienia przed profanacją grób Franza Komnicka przeniesiono w 2008 do środkowej części zespołu cmentarnego, gdzie urządzono lapidarium rzeźby nagrobnej. Umieszczono tam pamiątkową tablicę z napisem "Lapidarium Pamięci Mieszkańców Miasta Elbląga Pochowanych do 1945 r. Elbląg 2000". Na terenie dawnego cmentarza baptystów znajduje się pasieka. Część cmentarza dawnej parafii ewangelickiej Trzech Króli podlega od 2007 Parafii Ewangelicko-Reformowanej w Warszawie, która wybudowała nowe ogrodzenie i odpowiada za jego utrzymanie.

</doc>
<doc id="3673152" url="https://pl.wikipedia.org/wiki?curid=3673152" title="Kościół Aniołów Stróżów w Ubiszkach">
Kościół Aniołów Stróżów w Ubiszkach

Kościół Aniołów Stróżów w Ubiszkach – katolicki kościół w Ubiszkach ("Ubiškė"), (Litwa).
Drewniany kościół postawiono w 1851 w miejscu starszego kościoła, zbudowanego w 1784.
Klasycystyczny budynek, zbudowany na planie prostokąta ma dwie zakrystie i pięciobocznie zamknięte prezbiterium. Fasadę kościoła tworzy wgłębny portyk z trapezoidalnym szczytem oraz czterema kolumienkami. W 1896 nad szczytem dobudowano ośmioboczną wieżyczkę o dwóch kondygnacjach, ozdobioną czterema pinaklami
Obok kościoła stoi dzwonnica zbudowana w 1835.
W wyposażeniu kościoła wyróżnia się neogotycki ołtarz i zdobiona ambona w stylu klasycystycznym.

</doc>
<doc id="3673154" url="https://pl.wikipedia.org/wiki?curid=3673154" title="Wiskacza skalna">
Wiskacza skalna

Wiskacza skalna ("Lagidium wolffsohni") – gatunek gryzonia z rodziny szynszylowatych występujący w południowo-zachodniej Argentynie, w sąsiedztwie Chile, na wysokości do 4000 m n.p.m..

</doc>
<doc id="3673155" url="https://pl.wikipedia.org/wiki?curid=3673155" title="Patricia Hall-Pritchett">
Patricia Hall-Pritchett



</doc>
<doc id="3673156" url="https://pl.wikipedia.org/wiki?curid=3673156" title="Nobuyuki Hiyama">
Nobuyuki Hiyama

 – japoński seiyū i aktor dubbingowy pracujący dla grupy Arts Vision. 

</doc>
<doc id="3673157" url="https://pl.wikipedia.org/wiki?curid=3673157" title="Lagidium wolffsohni">
Lagidium wolffsohni



</doc>
<doc id="3673159" url="https://pl.wikipedia.org/wiki?curid=3673159" title="Karin Söder">
Karin Söder

Karin Ann-Marie Söder z domu Bergenfur (ur. 30 listopada 1928 we Frykerud w gminie Kil, zm. 19 grudnia 2015 w Täby) – szwedzka polityk i nauczycielka, deputowana i minister, od 1985 do 1987 przewodnicząca Partii Centrum.
Życiorys.
Ukończyła szkołę średnią w Göteborgu, następnie studiowała w Falun i pracowała jako nauczycielka. Zaangażowała się w działalność polityczną w ramach Partii Centrum, była radną w gminie Täby i następnie od 1969 do 1973 radną miejską w Sztokholmie.
Od 1971 wybierana do szwedzkiego parlamentu. W Riksdagu zasiadała do 1991. Dwukrotnie w tym czasie (1984 i 1989) przewodniczyła Radzie Nordyckiej. Pełniła nadto funkcję wiceprzewodniczącej klubu poselskiego centrystów i od 1971 wiceprzewodniczącej partii. Od 1976 do 1978 sprawowała urząd ministra spraw zagranicznych jako pierwsza kobieta w Szwecji na tym stanowisku. Była też jedną z pierwszych kobiet na świecie kierujących tym resortem. Ponownie wchodziła w skład szwedzkiego rządu w okresie 1979–1982 jako minister spraw społecznych.
Od 1983 do 1985 stała na czele szwedzkiego oddziału organizacji Save the Children. W 1985 została wybrana na przewodniczącą Partii Centrum – została tym samym pierwszą kobietą w Szwecji kierującą parlamentarnym ugrupowaniem. Ustąpiła w 1987 z powodów zdrowotnych. Po 1991 działała społecznie, pozostała także aktywną członkinią Partii Centrum.

</doc>
<doc id="3673160" url="https://pl.wikipedia.org/wiki?curid=3673160" title="Języki Albanii">
Języki Albanii

Albania jest krajem homogenicznym pod względem etnicznym. Większość mieszkańców posługuje się oficjalnym językiem kraju, czyli albańskim. Wyróżnia się dwa dialekty: toskijski (występujący na południu kraju) i gegijski (na północy). Poza językiem urzędowym Albańczycy znają także włoski, grecki, francuski, niemiecki i angielski.
Albańczycy stanowią jeden z najbardziej wielojęzycznych narodów w Europie. Wielu mieszkańców posługuje się włoskim. Ze względu na mniejszość narodową grecką, która zamieszkuje rejony południowe, rozpowszechniony jest także język grecki. W ostatnich latach gwałtownie rośnie znajomość angielskiego, głównie wśród młodszych obywateli. Mniejszości etniczne posługują się także macedońskim, romskim i arumuńskim.
Język albański.
W art. 14. Konstytucji Albanii znajduje się zapis, że „językiem urzędowym w Republice Albanii jest albański”. Według spisu ludności z 2011 r. język ten jest językiem ojczystym dla 2 765 610 osób, co stanowi 98,8% ludności kraju.
Dialekty.
Standardowa odmiana albańskiego w dużej mierze opiera się na dialekcie toskijskim, który występuje na południu kraju. Dialektem gegijskim posługują się mieszkańcy północy oraz albańska ludność Kosowa. Umowną granicę pomiędzy dialektami stanowi rzeka Shkumbin. Choć obie odmiany znacznie się różnią, są one wzajemnie zrozumiałe.
Języki mniejszości.
Język grecki.
Grecki stanowi najbardziej rozpowszechniony język mniejszości w Albanii oraz najpopularniejszy język obcy. Trudno jest określić rzeczywistą liczbę osób posługujących się tym językiem, ponieważ dane na temat populacji Greków w Albanii są sporne. Grecy w Albanii posługują się nowoczesną, południową odmianą języka. Wśród zapożyczeń w języku albańskim pojawiają się archaiczne formy i słowa z nowogreckiego i dialektów południowego Epiru. Pomimo niewielkich odległości pomiędzy miastami widoczne są różne odmiany języka. Różnice zauważalne są głównie w akcencie. Ponadto wielu Albańczyków posługuje się greckim, co ma związek z emigracją do Grecji.
Język arumuński.
Arumuński jest językiem ojczystym dla około 100-200 tys. Arumunów mieszkających w Albanii. Zamieszkują oni głównie południe i centrum kraju. Według albańskiego prawa są oni uznani za mniejszość kulturową (jako Wołosi).
Język macedoński.
Według spisu powszechnego z 1989 r. około 5 tys. osób posługuje się macedońskim. Większość z nich mieszka w południowo-wschodnich rejonach Albanii, w okolicach jeziora Prespa. Macedończycy są oficjalnie uznaną mniejszością w gminie Pustec. Jednak tylko Macedończycy mieszkający w Pustec mają prawo zadeklarować swoją narodowość i język. Według danych macedoński organizacji Albanię zamieszkuje 120-350 tys. Macedończyków. Na arenie politycznej reprezentuje ich "Sojusz europejskiej integracji Macedończyków" (ang. Alliance of Macedonians for European Integration), który w wyborach w 2011 r. otrzymał ok. 2 500 głosów.
Język romski.
W Albanii żyje dziś ok. 10 tys. Romów. Zachowali oni swój język, mimo że nie ma możliwości uczenia się go.
Język serbsko-chorwacki.
Językiem serbsko-chorwackim posługują się mieszkańcy północnej Albanii, w pobliżu granic z państwami dawnej Jugosławii – Serbii i Czarnogóry.
Języki obce.
Język włoski.
Włoski jest najlepiej znanym językiem obcym w Albanii. W czasach, gdy Albania znajdowała się pod protektoratem włoskim, posiadał również status języka oficjalnego. Większość osób posługujących się tym językiem nauczyło się go dzięki włoskiej telewizji. Pod koniec reżimu komunistycznego mieszkańcy wybrzeża Morza Adriatyckiego mieli dostęp do włoskich kanałów telewizyjnych.
Wśród osób starszych włoski również jest dość popularny, ponieważ w latach 30. nauczany był w szkołach, po tym jak król Albanii Zogu I w 1933 r. wydał dekret, który wprowadzał włoski do szkół.
Język angielski.
Angielski jest popularny głównie wśród młodego pokolenia. Od lat 90. jest najpopularniejszym językiem obcym w albańskich szkołach. Według danych z 2006 r. ponad 65% dzieci mówiło płynnie po angielsku.
Język przybył do Albanii w 1921 r., gdy Albańskie Szkoła Zawodowa wprowadziła go przy wsparciu amerykańskiego Czerwonego Krzyża. Szkoła działała do roku 1933. Wówczas to rząd Księstwa Albanii ustanowił angielski drugim językiem urzędowym. Gdy władzę przejęli komuniści, głównym językiem obcym nauczanym w szkołach stał się rosyjski.
Inne języki.
W miejscowościach Korçë i Gjirokastër w okresie komunizmu działały francuskie szkoły średnie, ze względu na fakt, że komunistyczny lider Albanii, Enver Hoxha, studiował na uniwersytecie w Montpellier we Francji i po dojściu do władzy postanowił zwiększyć znaczenie tego języka. Albania jest członkiem Międzynarodowej Organizacji Frankofonii. Większość osób posługujących się francuskim zamieszkuje głównie okolice wspomnianych wcześniej dwóch miast.
W latach 50. do szkół i na uniwersytety wprowadzono rosyjski, który był tzw. "lingua franca "państw Bloku Wschodniego. Rosyjskiego nauczano aż do rozłamu sowiecko-albańskiego w 1961 r. 
W wyniku ideologicznych sporów z ZSRR Albania zacieśniła swoje stosunki z Chinami. W związku z tym wielu Albańczyków wyjeżdżało na studia do Chin i uczyło się tam chińskiego. Również po upadku komunizmu w Albanii w 1991 r. młodzi ludzie wyjeżdżali do Kraju Środka. 

</doc>
<doc id="3673161" url="https://pl.wikipedia.org/wiki?curid=3673161" title="Listy Mahometa do władców państw">
Listy Mahometa do władców państw

Listy Mahometa do władców państw (, ) – według arabskiego historyka At-Tabariego, autora dzieła zatytułowanego "Historie proroków i królów" (), Mahomet pod koniec szóstego roku hidżry i po zawarciu paktu z Hudajbija napisał listy do wielu sąsiednich władców, zapraszając ich do przejścia na islam. Badacze niemuzułmańscy często podważają tę tradycję.
Adresaci.
Wedle zwyczajowej historiografii islamskiej, Mahomet wysłał swoich posłańców z takimi listami aż do dziewięciu adresatów:
List do Herakliusza.
Treść oryginału: Przekład na polski: 
 Odpowiedź Herakliusza miała być dyplomatyczna. W późniejszych latach Bizancjum było jedynym państwem na Bliskim Wschodzie, które przetrwało arabską inwazję.
List do Ashamy ibn Abdżara.
Negus (czyli król) Aksum około 615 przyjął pierwszych muzułmanów, prześladowanych w Arabii. Później przyjął ich drugi raz w latach 20. VI wieku. Jego kontakt w Mahometem wydaje się więc bardzo prawdopodobny.
 Przekład na polski: 
Odpowiedź Ashamy ibn Abdżara: 
Nawet jeśli negus korespondował z Mahometem, pomimo jednoznacznej tradycji islamskiej, jest mało prawdopodobne, aby władca Aksum przeszedł na islam, ponieważ nic nie wiadomo o tym, aby jego następcy wyznawali tą wiarę. Aksum, a później Cesarstwo Etiopii pozostało chrześcijańskim krajem.
List do Munzira ibn Sawy Al Tamimiego.
Treść oryginału: Przekład na polski: 
List do Al-Mukaukasa.
Jest dziś kwestią sporną wśród historyków, kim dokładnie był Al-Mukaukas. Pojawia się on jedynie w źródłach arabskich i jest w nich określony jako władca Egiptu, będącego wówczas pod panowaniem bizantyńskim. W latach 618-621 Egipt opanowali Persowie podczas wojny z Bizancjum. Mukaukas jest często utożsamiany z patriarchą Aleksandrii, Cyrusem, bądź niekiedy z sasanidzkim zarządcą Egiptu. Według At-Tabariego list miał być dostarczony w kwietniu, bądź maju 628 roku. Podobnie jak w przypadku pozostałych korespondencji, autentyczność listu do Mukaukasa jest podważana.
Test w oryginale: Przekład na polski: 
 Odpowiedź Al-Mukaukasa: 
Mukaukas nie przyjął islamu, ale dwie niewolnice wspomniane w liście, Maria, oraz Sirin zostały przyjęte. Pierwsza z nich, Maria Koptyjka (مارية القبطية) miała urodzić Mahometowi syna o imieniu Ibrahim.
List do Chosroesa II.
List miał być przesłany za pośrednictwem sahaby Abdullaha ibn Hudhafaha as-Sahmiego.
Przekład na polski: 
Król Chosroes miał się rozzłościć na Mahometa, za to, że imię nadawcy zostało zapisane przed jego własnym i porwać list. Następnie wydał polecenie swojemu zastępcy w Jemenie, by wysłał kilku kawalerzystów, aby aresztowali Mahometa w Hidżazie i przyprowadzili go do niego. Zarządca o imieniu Bazan wysłał do Medyny dwóch mężczyzn, aby wykonali rozkaz. Plany pojmania Mahometa nie powiodły się. Gdy Abdullah powiedział po powrocie, jaka była reakcja perskiego władcy, Mahomet poprzysiągł zniszczyć Chosroesa.
List do Haritha Gassaniego.
Harith bin Abi Shamir Al-Gassani był królem Damaszku, zarządcą Sham (czyli najprawdopodobniej Wielkiej Syrii, arabskim chrześcijaninem i należał do dynastii Ghassanidów. Miał odmówić przyjęcia islamu.
Przekład na polski: 
List do Dżaifera i Abd al-Dżalandiego.
Bracia byli niechętni propozycji zmiany religii, ale ostatecznie mieli przejść na islam wskutek muzułmańskich gróźb.
List do Haudy bin Alego.
Hauda bin Ali (czyli Hauda, syn Alego) rządził rejonem Arabii, zwanym Al-Jamama.
Odpowiedź Haudy bin Alego: 

</doc>
<doc id="3673162" url="https://pl.wikipedia.org/wiki?curid=3673162" title="Aruküla (rzeka)">
Aruküla (rzeka)

Aruküla (est. "Aruküla jõgi") – rzeka w środkowej Estonii. Rzeka ma źródła nieopodal miejscowości Saareotsa. Wpada do rzeki Parnawa na wschód od miejscowości Saarekalda. Ma długość 29,9 km i powierzchnię dorzecza 281,2 km².

</doc>
<doc id="3673164" url="https://pl.wikipedia.org/wiki?curid=3673164" title="Happy Face Entertainment">
Happy Face Entertainment

Happy Face Entertainment (hangul: 해피페이스 엔터테인먼트) – południowokoreańska agencja talentu i wytwórnia płytowa.
Firma została założona przez Ahn Myung-won oraz Kim Young-deuk 15 sierpnia 2008 roku jako Harvest Entertainment (hangul: 풍년 엔터테인먼트). Z dniem 23 stycznia 2009 roku agencja zmieniła nazwę na Happy Face Entertainment.
Pierwszym artystą który zadebiutował w wytwórni był Nassun, który razem z Lee Hyo-ri nagrał utwór „U-Go-Girl” wyprodukowany przez E-Tribe.
4 maja 2011 roku zostało ogłoszone, że wytwórnia połączy się z Y-WHO Enterprise – małą agencją rozrywkową założoną przez byłego członka 4men i obecnego członka Vibe – Yoon Min-soo.
W lutym 2019 roku firma ogłosiła, że założyło podwytwórnię Dreamcatcher Company, aby skupić więcej na grupie Dreamcatcher. Po ogłoszeniu debiutu D1CE, Happy Face Entertainment założyło podwytwórnię o nazwie D1CE Company.

</doc>
<doc id="3673167" url="https://pl.wikipedia.org/wiki?curid=3673167" title="Indie Brytyjskie na Letnich Igrzyskach Olimpijskich 1924">
Indie Brytyjskie na Letnich Igrzyskach Olimpijskich 1924

Indie Brytyjskie na Letnich Igrzyskach Olimpijskich 1924 reprezentowało 13 zawodników: 12 mężczyzn i 1 kobieta. Był to 3. start reprezentacji Indii na letnich igrzyskach olimpijskich.
Najmłodszym indyjskim zawodnikiem na tych igrzyskach był 20-letni lekkoatleta, Terence Pitt, a najstarszym 44-letni tenisista, Sydney Jacob.

</doc>
<doc id="3673169" url="https://pl.wikipedia.org/wiki?curid=3673169" title="Kościół Wniebowzięcia Najświętszej Maryi Panny i św. Leonarda w Pajęcznie">
Kościół Wniebowzięcia Najświętszej Maryi Panny i św. Leonarda w Pajęcznie

Kościół Wniebowzięcia Najświętszej Maryi Panny i Świętego Leonarda – rzymskokatolicki kościół parafialny należący do dekanatu Pajęczno archidiecezji częstochowskiej.
Historia.
Obecna świątynia została wzniesiona w latach 1748-1753 dzięki staraniom księdza Franciszka Dziurkiewicza, oficjała i prepozyta wieluńskiego. Uroczyście poświęcił (konsekrował) ją w dniu 11 sierpnia 1754 roku biskup chełmski Walenty Franciszek Wężyk. Kościół był wybudowany w stylu renesansowym, wnętrze natomiast reprezentowało styl rokokowy. W centrum był umieszczony ołtarz główny ozdobiony obrazem Najświętszej Maryi Panny Pajęczańskiej. Obok znajdowały się dwa ołtarze: Pana Jezusa Ukrzyżowanego i św. Józefa oraz dawny ołtarz św. Leonarda znajdujący się w kaplicy bocznej. Po pożarze w 1810 roku kościół został odbudowany przez księdza Józefa Paulickiego w latach 1810-1823. Podczas okupacji niemieckiej zniszczone zostało wnętrze świątyni i pozbawione paramentów. Budowla została odnowiona na zewnątrz i wyposażona w niezbędne utensilia przez księdza Stanisława Nejmana. Pod koniec XX wieku w zmodernizowanym prezbiterium został wybudowany stały ołtarz, dzięki któremu liturgia została dostosowana do wymogów soboru Watykańskiego II. W ołtarzu głównym jest umieszczony słynący łaskami obraz Najświętszej Maryi Panny Pajęczańskiej Matki Kościoła namalowany w XVI wieku. Na wizerunek ten zostały nałożone papieskie korony przez kardynała Stanisława Nagy w dniu 28 maja 2005 roku. W dniu 31 maja 2010 roku, tj. ustanowienia świątyni Sanktuarium Eucharystycznym została wprowadzona w niej całodzienna adoracja Najświętszego Sakramentu.

</doc>
<doc id="3673170" url="https://pl.wikipedia.org/wiki?curid=3673170" title="Alycia Debnam-Carey">
Alycia Debnam-Carey

Alycia Jasmin Debnam-Carey (ur. 20 lipca 1993) – australijska aktorka. Wystąpiła w roli Lexy w serialu "The 100" i Alicii Clark w serialu "Fear the Walking Dead" .
Życiorys.
Urodzona 20.07.1993 w Sydney. Do 2011 roku uczęszczała do Newtown High School of the Performing Arts. Zdawała 6 egzaminów końcowych – HSC – gdzie uzyskała najlepsze wyniki (tak zwane – top bands) tym samym znalazła się w grupie najwybitniejszych uczniów w Australii. Wśród zdawanych przez nią przedmiotów znalazły się: Angielski zaawansowany, dodatkowy rozszerzony kurs angielskiego, historia współczesna, aktorstwo, muzyka, sztuki plastyczne. Otrzymała również nagrodę Premiera, za uzyskanie 90 pkt. wyników z 6 egzaminów (maksymalnie można zdobyć 100). Przez 10 lat ćwiczyła grę na perkusji. W jednym z wywiadów wyznała, że niewiele brakowało, by poszła do Konserwatorium Muzycznego w Sydney.
Kariera.
Początki kariery.
Przygoda Alycii z aktorstwem rozpoczęła się, gdy miała 8 lat. W 2003 zagrała w filmie "Martha’s New Coat," wystąpiła też w australijskim serialu "McLeod’s Daughters" (2008). W 2008 roku powstały dwa filmy z jej udziałem: "Dream Life oraz Jigsaw Girl." W 2010 roku dostała rolę w serialu "Resistance" jednak ostatecznie nie został on wydany.
2012 – 2013: Los Angeles.
Pierwszy raz odwiedziła LA w wieku 18 lat. Wyjazd związany był z udziałem w dokumencie "Next Stop Hollywood." Przedstawiał on losy młodych, australijskich aktorów, którzy stawiali swoje pierwsze kroki w Hollywood, brali udział w castingach (trwało to 6 tyg)
Już po 2 tygodniach pobytu w LA starała się o rolę w "Pamiętnikach Carrie" (The CW). Znalazła się na liście głównych kandydatów do serialu, ale ostatecznie straciła rolę, na rzecz AnnySophii Robb. Niedługo później otrzymała propozycję zagrania głównej roli w "The Devil's Hand." W ostatnim tygodniu kręcenia "Next Stop Hollywood" była już Północnej Karolinie, gdzie rozpoczęły się prace nad "The Devil's Hand."
2014-2015: The 100, Fear The Walking Dead.
W 2014 zagrała Kaitlyn Johnston w "Into The Storm." Wystąpiła też w pilocie serialu "Galyntine (AMC)" jednak stacja ostatecznie zrezygnowała z produkcji.
Rok 2015 można uznać za przełomowy dla Debnam-Carey. Otrzymała wtedy rolę w post-apokaliptycznym serialu "The 100" (The CW). Zagrała postać Komandor Lexy, przywódczyni 'Ziemian'. Szybko zyskała wielu fanów i choć początkowo miała wystąpić tylko w 2 sezonie (6 odcinków), podczas San Diego Comic Con International ogłoszono, że powróci w sezonie 3 (7 odcinków). Zakończenie wątku postaci wywołało wiele kontrowersji, a sam serial zaliczył spory spadek w oglądalności.
Niedługo przed rozpoczęciem pracy nad drugim sezonem "The 100," Debnam-Carey otrzymała rolę Alicii Clark w "Fear the Walking Dead". Pierwsze zdjęcia z planu pojawiły się 11 maja 2015 (Vancouver) w następnych miesiącach ekipa przeniosła się do Los Angeles. Pilot serialu został wyemitowany 23 sierpnia 2015 roku. Początkowo zamówione zostały dwa sezony (pierwszy 5 odcinków, drugi 15). 4 kwietnia 2016 pojawiła się informacja, że stacja przedłużyła serial o kolejne 16 odcinków. W styczniu 2017 roku, na Półwyspie Kalifornijskim (Meksyk) ruszyły prace nad sezonem 3.
Alycia zagrała też główną rolę w niemieckim horrorze "Friend Request". Premiera filmu w Niemczech odbyła się 7 stycznia 2016 roku, w USA ma zadebiutować w 2017 r.
W 2016 roku otrzymała rolę w komedii Marji-Lewis Ryan, "Liked". Film jest na etapie postprodukcji.

</doc>
<doc id="3673171" url="https://pl.wikipedia.org/wiki?curid=3673171" title="Hadar Cars">
Hadar Cars

Hadar Otto Hjalmar Gustaf Gunnar Hadarsson Cars (ur. 14 czerwca 1933 w Sztokholmie) – szwedzki polityk i politolog, parlamentarzysta krajowy, minister, od 1995 do 1999 poseł do Parlamentu Europejskiego IV kadencji.
Życiorys.
Absolwent nauk politycznych na Uniwersytecie w Sztokholmie (1959). Kształcił się następnie na Columbia University, a także na uczelniach w Paryżu i Genewie. Pracował w szwedzkim oddziale UNESCO, m.in. w 1962 był pełniącym obowiązki sekretarza generalnego. Zatrudniony również na macierzystej uczelni jako asystent i wykładowca w instytucie nauk politycznych. Od końca lat 70. związany zawodowo z organizacjami gospodarczymi, pełnił kierownicze funkcje w szwedzkim przedstawicielstwie Międzynarodowej Izby Handlowej i w sztokholmskiej izbie handlowej.
Zaangażował się w działalność polityczną w ramach Ludowej Partii Liberałów. W latach 1978–1979 zajmował stanowisko ministra handlu. W latach 1980–1982 i 1985–1995 sprawował mandat posła do Riksdagu. Po akcesie Szwecji do Unii Europejskiej został w 1995 posłem do Europarlamentu w ramach delegacji krajowej. W wyborach w tym samym roku ponownie uzyskał mandat eurodeputowanego, który wykonywał do 1999. Należał do grupy liberalnej, pracował m.in. w Komisji ds. Zagranicznych, Bezpieczeństwa i Polityki Obronnej. W późniejszych latach kierował szwedzkim oddziałem Międzynarodowej Unii Paneuropejskiej (1999–2004) i towarzystwem szwedzko-izraelskim (Samfundet Sverige-Israel, 2000–2003).

</doc>
<doc id="3673174" url="https://pl.wikipedia.org/wiki?curid=3673174" title="Linia Chilonzor">
Linia Chilonzor

Linia Chilonzor – najstarsza linia metra w Taszkencie. Jej budowa rozpoczęła się w 1968 roku. Otwarta w 1977 na odcinku Olmazar – Amir Temur xiyoboni. W latach 80. rozbudowana w kierunku zachodnim. Znajduje się na niej 12 stacji i ma długość 16,7 km. Łączy południowe dzielnice z centrum i z dzielnicami zachodnimi.

</doc>
<doc id="3673175" url="https://pl.wikipedia.org/wiki?curid=3673175" title="Birgitta Ahlqvist">
Birgitta Ahlqvist

Birgitta Ahlqvist (ur. 16 maja 1948 w Byske) – szwedzka polityk i nauczycielka, deputowana do Riksdagu, posłanka do Parlamentu Europejskiego IV kadencji.
Życiorys.
Z zawodu nauczycielka, była także dyrektorką szkoły. Zaangażowała się w działalność polityczną w ramach Szwedzkiej Socjaldemokratycznej Partii Robotniczej. W 1994 z jej ramienia została po raz pierwszy wybrana do Riksdagu. W 1995 po akcesji Szwecji do Unii Europejskiej objęła mandat eurodeputowanego IV kadencji w ramach delegacji krajowej. Utrzymała go również w pierwszych wyborach powszechnych do PE w tym samym roku. W Europarlamencie wchodziła w skład frakcji socjalistycznej, była wiceprzewodniczącą Komisji ds. Kultury, Młodzieży, Edukacji i Środków Masowego Przekazu. Odeszła z PE w 1998 w związku z ponownym wyborem do Riksdagu, w którym zasiadała przez dwie kadencje do 2006. Zaangażowana również w działalność społeczną jako członkini władz szwedzkich oddziałów Save the Children oraz UNIFEM.

</doc>
<doc id="3673177" url="https://pl.wikipedia.org/wiki?curid=3673177" title="Cerkiew Świętych Antoniego i Teodozjusza Pieczerskich w Kijowie">
Cerkiew Świętych Antoniego i Teodozjusza Pieczerskich w Kijowie

Cerkiew Świętych Antoniego i Teodozjusza Pieczerskich – prawosławna cerkiew w Kijowie, w kompleksie ławry Peczerskiej. Zbudowana jako cerkiew refektarzowa, w latach 1992-2022 pełnił funkcję soboru katedralnego metropolii kijowskiej Ukraińskiego Kościoła Prawosławnego Patriarchatu Moskiewskiego.
Historia.
Pierwszy murowany refektarz, położony na miejscu obecnie istniejącej cerkwi, wzniesiony został w 1108. Został on poważnie uszkodzony w 1230. Informacje o kolejnej takiej budowli pochodzą z 1684, gdy mieszczanin Mychajło Maksymowycz ufundował nowy refektarz, który był budowany przez kolejne dziesięć lat. W 1718 obiekt został poważnie uszkodzony podczas pożaru. Został odbudowany w stylu baroku ukraińskiego i w 1720 udekorowany z zewnątrz freskami. W 1862 budynek podwyższono o jedno piętro, w którym urządzono cele posłuszników, którzy pracowali przy przygotowywaniu i wydawaniu posiłków. 
W 1893 Sobór Duchowny Ławry Peczerskiej postanowił zburzyć XVII-wieczny refektarz i wznieść na jego miejscu nową budowlę. Projekt nowej jadalni z cerkwią opracował Władimir Nikołajew. Budowa obiektu trwała rok (1895); świątynię konsekrowano 13 sierpnia 1895. 
W latach 30. XX wieku władze radzieckie zlikwidowały wspólnotę monastyczną ławry Pieczerskiej; już wcześniej monaster został udostępniony do zwiedzania i urządzono w nim szereg wystaw muzealnych. W grudniu 1941, gdy wysadzony w powietrze został sobór Zaśnięcia Matki Bożej (główna cerkiew w kompleksie Ławry), podczas wybuchu ucierpiała również świątynia refektarzowa. Po zakończeniu wojny obiekt odremontowano – do 1956 odnowiono bryłę budynku, zaś w latach 1976–1980 zrekonstruowano wnętrze.
Cerkiew Świętych Antoniego i Teodozjusza Pieczerskich została przywrócona do użytku liturgicznego w 1990, zaś od 1992 była soborem katedralnym eparchii kijowskiej Ukraińskiego Kościoła Prawosławnego Patriarchatu Moskiewskiego. Pozostawała przy tym własnością państwa. W 2016 r. Ukraiński Kościół Prawosławny Patriarchatu Moskiewskiego zawarł z muzeum Ławry Peczerskiej kolejną umowę najmu obiektu, która pozostała w mocy do 31 grudnia 2022. Nowy kontrakt nie został podpisany.
Architektura.
Cerkiew, przyległa bezpośrednio do refektarza, została wzniesiona w stylu nawiązującym do architektury bizantyjskiej. Zbudowano ją na planie ośmioboku i zwieńczono kopułą o średnicy blisko 20 m, położoną na bębnie, w którym wybito rząd okien. Od wschodu cerkiew posiada absydę, w której rozmieszczono pomieszczenie ołtarzowe. Zarówno refektarz, jak i cerkiew zdobione są rzeźbami i freskami oraz otoczone fryzem. Podłoga świątyni wyłożona jest metalowymi płytami. 
We wnętrzu cerkwi znajdują się ikona św. Andrzeja z cząsteczką relikwii z lat 90. XX wieku oraz zabytkowa ikona Zaśnięcia Matki Bożej.

</doc>
<doc id="3673180" url="https://pl.wikipedia.org/wiki?curid=3673180" title="De'Longhi">
De'Longhi



</doc>
<doc id="3673182" url="https://pl.wikipedia.org/wiki?curid=3673182" title="Kurina (rzeka)">
Kurina (rzeka)

Kurina (est. "Kurina jõgi") – rzeka w południowo-zachodniej Estonii. Rzeka ma źródła ok. 6 km na północny zachód od miejscowości Tipu. Wpada do rzeki Parnawa niedaleko wsi Kõrsa. Ma długość 25 km, a powierzchnia dorzecza sięga 126,1 km².

</doc>
<doc id="3673183" url="https://pl.wikipedia.org/wiki?curid=3673183" title="Tom Ellis">
Tom Ellis

Tom Ellis, właśc. Thomas John Ellis (ur. 17 listopada 1978 w Cardiff) – brytyjski aktor telewizyjny i filmowy. W latach 2016-2021 występował jako Lucyfer Morningstar w serialu Fox/Netflix "Lucyfer".
Życiorys.
Wczesne lata.
Urodził się w Cardiff w Walii jako jedyny syn i jedno z czwórki dzieci pastora Kościoła Baptystów – Christophera Johna Ellisa i jego żony Marilyn Jean (z domu Hooper). Jego wujek (starszy brat ojca), Robert Anthony Ellis to także pastor Kościoła Baptystów, teolog i dyrektor Regent Park College w Oksfordzie w Anglii. Jego dziadkowie to John Ellis (syn Emmie Ellis) i Joyce Doreen Jones. Dorastał z trzema siostrami. Uczęszczał do High Storrs School w Sheffield. Był waltornistą w City of Sheffield Youth Orchestra. Obsługiwał Sheffield Wednesday Football Club. Studiował aktorstwo w Royal Scottish Academy of Music and Drama w Glasgow.
Kariera.
Debiutował na małym ekranie w roli Franka Bennetta w filmie BBC "Nice Guy Eddie" (2001). Wystąpił w telewizyjnej adaptacji powieści Charlesa Dickensa "Życie i przygody Nicholasa Nickleby" ("The Life and Adventures of Nicholas Nickleby", 2001) u boku Jamesa D’Arcy’ego i Charlesa Dance’a jako John Browdie. W serialu BBC One "Pasja" ("The Passion", 2008) zagrał postać apostoła Filipa. Przełomem stała się postać Lucyfera Morningstara w serialu Fox / Netflix "Lucyfer" ("Lucifer"), który miał swoją premierę 25 stycznia 2016.
Życie prywatne.
W wieku 26 lat został po raz pierwszy ojcem, kiedy jego była dziewczyna Estelle Morgan urodziła ich córkę Norę Ellis (w maju 2005). Jego dobry przyjaciel James McAvoy zapoznał go 5 listopada 2005 z o dziewięć lat starszą Tamzin Outhwaite, z którą wziął ślub 11 czerwca 2006. Mają dwie córki: Florence Elsie (ur. 17 czerwca 2008) i Marnie Mae (ur. 1 sierpnia 2012). Jednak 28 kwietnia 2014 doszło do rozwodu. 1 czerwca 2019 r. ożenił się po raz drugi z długoletnią partnerką Meaghan Oppenheimer.

</doc>
<doc id="3673188" url="https://pl.wikipedia.org/wiki?curid=3673188" title="Gisèle Moreau">
Gisèle Moreau

Gisèle Moreau (ur. 30 czerwca 1941 w Paryżu) – francuska polityk, działaczka komunistyczna, deputowana krajowa, eurodeputowana IV kadencji.
Życiorys.
Z zawodu maszynistka i pracownik biurowy. Zaangażowała się w działalność Francuskiej Partii Komunistycznej (PCF). Od 1962 była sekretarzem paryskiego oddziału UJFF, organizacji zrzeszającej młode komunistki. W latach 1965–1968 stała na czele jej krajowych struktur. Od 1972 członkini komitetu centralnego partii komunistycznej, w latach 1979–1997 wchodziła w skład jej biura politycznego. W latach 1973–1981 sprawowała mandat posłanki do Zgromadzenia Narodowego, była wybierana w jednym z okręgów paryskich. Od 1983 przez kilkanaście lat zasiadała w radzie 13. dzielnicy Paryża. W okresie 1994–1999 była deputowaną do Parlamentu Europejskiego IV kadencji, pełniła funkcję wiceprzewodniczącej Konfederacyjnej Grupy Zjednoczonej Lewicy Europejskiej i Nordyckiej Zielonej Lewicy.

</doc>
<doc id="3673192" url="https://pl.wikipedia.org/wiki?curid=3673192" title="Wieża „Türkmenistan”">
Wieża „Türkmenistan”

Wieża „Türkmenistan” – wieża radiowa, telewizyjna i pomiarowa znajdująca się w Aszchabadzie w Turkmenistanie. Została wybudowana na 20. rocznicę uzyskania niepodległości przez państwo. Ma 211 m wysokości i została wybudowana przez turecką firmę Polimeks.
Wieża jest najwyższą konstrukcją w Turkmenistanie. Sygnał przez nią nadawany może być odebrany w promieniu 100 km. Oprócz tego pełni też rolę siedziby telewizji – mieści się w niej 13 studiów, 13 sal montażowych oraz sala konferencyjna na 250 osób. Na wysokości 150 m znajduje się taras widokowy, a na 142 m – obrotowa restauracja.
Ośmioramienna „gwiazda Oguzhan”, stanowiąca dolną część wieży, została wpisana do księgi rekordów Guinnessa jako największa gwiazda w architekturze (3240 m²).

</doc>
<doc id="3673194" url="https://pl.wikipedia.org/wiki?curid=3673194" title="Aleksandra Słomińska">
Aleksandra Słomińska

Aleksandra Karola Słominska (ur. 4 listopada 1858 w Jeżewie, zm. 16 lutego 1954 w Poznaniu) – polska nauczycielka i działaczka społeczna oraz kobieca.
Życiorys.
Córka urzędnika Ignacego i nauczycielki Zenobii z Wnukowskich. W 1878, w Kwidzynie, zdała egzamin nauczycielski. Od 1878 do 1882 nauczała języka francuskiego w Hildesheim. Od 1882 do 1886 przebywała w Paryżu, gdzie studiowała w Collège de France, jednocześnie ucząc w domach prywatnych. W 1886 powróciła do Polski (wówczas pod zaborami), nauczając w prywatnych domach. W 1897 osiadła w Poznaniu. Pracowała jako nauczycielka w Wyższej Szkole Żeńskiej Anastazji Warnke, szkole Antoniny Estkowskiej oraz w pensji dla panien należącej do Anny Danysz. W 1901 zdała egzamin na kierownika szkoły i założyła internat dla dziewcząt przy ul. Strzeleckiej. Internat przeznaczony był wyłącznie dla dziewcząt polskich uczących się w szkołach poznańskich. Udzielała również lekcji historii i języka polskiego. W tym czasie intensywnie działała na rzecz kobiet, m.in. w Towarzystwie Czytelni dla Kobiet. Wspólnie z Anielą Tułodziecką działała w stowarzyszeniu "Warta". W 1909 została przewodniczącą Zjednoczenia Polskich Kobiecych Towarzystw Oświatowych w Rzeszy Niemieckiej, którego siedziba mieściła się w Poznaniu. Wygłaszała liczne wykłady, prowadziła działalność oświatową dla kobiet i dzieci ze środowisk robotniczych, nauczała również w sposób tajny. W 1919 założyła z Lucyną Sokolnicką prywatne Liceum Królowej Jadwigi przy pl. Wiosny Ludów w Poznaniu (wówczas pl. Świętokrzyski 4). W czerwcu 1920 wydzieliło się zeń liceum żeńskie pod wezwaniem Najświętszego Serca Jezusa, którym kierowała. W 1924 przekształciła je w gimnazjum z własną szkołą powszechną (od 1937 przy ul. Słowackiego 18). W 1940 została wysiedlona do Radomia, skąd przeniosła się do Warszawy. W 1945 powróciła do Poznania.
Zmarła 16 lutego 1954 w Poznaniu. Pochowana 19 lutego 1954 na cmentarzu Bożego Ciała w Poznaniu (kwatera ND-1-16).

</doc>
<doc id="3673195" url="https://pl.wikipedia.org/wiki?curid=3673195" title="Aleksandra Słominska">
Aleksandra Słominska



</doc>
<doc id="3673197" url="https://pl.wikipedia.org/wiki?curid=3673197" title="Yūji Kishi">
Yūji Kishi

 – japoński aktor i seiyū pracujący dla Cubce Jest głównie znany z roku Kena Mastersa w serii gier "Street Fighter" oraz Kyōsuke Jinnaia w serialu tokusatsu "Gekisō Sentai Carranger". Ta druga rola utorowała mu karierę, przez co aktor dodatkowo postanowił pracować w dubbingu.
Kishi mierzy 182 cm wzrostu. W latach szkolnych grał w koszykówkę. Jest rozwiedziony z aktorką Miką Kikuchi.

</doc>
<doc id="3673201" url="https://pl.wikipedia.org/wiki?curid=3673201" title="Cerkiew Podwyższenia Krzyża Pańskiego w Kijowie (Ławra Peczerska)">
Cerkiew Podwyższenia Krzyża Pańskiego w Kijowie (Ławra Peczerska)

Cerkiew Podwyższenia Krzyża Pańskiego – prawosławna cerkiew w kompleksie ławry Peczerskiej w Kijowie, w jurysdykcji eparchii kijowskiej Ukraińskiego Kościoła Prawosławnego Patriarchatu Moskiewskiego.
Historia.
Cerkiew została zbudowana w 1700 na miejscu starszej, drewnianej świątyni, z fundacji kozackiego pułkownika Pawła Hercyka, który następnie został pochowany w świątyni. W roku ukończenia prac budowlanych konsekrował ją metropolita kijowski Warłaam. W latach 40. XVIII wieku cerkiew została połączona galerią z jednym z wejść do podziemi – Bliższych Pieczar, w których prowadził niegdyś życie pustelnicze Antoni Pieczerski. W XIX wieku podwyższono ją o jedno piętro według projektu Andrieja Mielenskiego. Wcześniej, w drugiej połowie XVIII wieku, do świątyni dobudowano obszerny przedsionek.
W XIX wieku i na początku XX wieku w cerkwi Podwyższenia Krzyża Pańskiego chowano metropolitów kijowskich zmarłych podczas sprawowania urzędu. W świątyni pochowani zostali metropolici Filaret, Arseniusz, Filoteusz, Joannicjusz, Teognost, Flawian i Włodzimierz. Szczątki tego ostatniego, ogłoszonego w 1992 świętym nowomęczennikiem, zostały po kanonizacji ekshumowane jako relikwie i wystawione dla kultu w Dalszych Pieczarach w ławrze. 
W latach 30. XX wieku władze radzieckie zlikwidowały wspólnotę monastyczną ławry Peczerskiej. 
Cerkiew została przywrócona do użytku liturgicznego w 1990 i działa w jurysdykcji Ukraińskiego Kościoła Prawosławnego Patriarchatu Moskiewskiego.
Architektura.
Świątynia położona jest ponad Bliższymi Pieczarami ławry Peczerskiej. Została wzniesiona w stylu baroku ukraińskiego na planie krzyża, jest orientowana. Jej długość to 38 metrów, zaś szerokość – 10,5 metra. Obiekt zwieńczony jest trzema kopułami, z których środkowa, największa, położona jest na ośmiobocznym bębnie, zaś dwie boczne, mniejsze, na bębnach na planie sześciokąta. W 1769, gdy cerkiew była remontowana, jej dach przykryto blachą, zaś kopuły pozłocono. Obiekt z zewnątrz dekorowany jest skromnie, co jest typowe dla wczesnych ukraińskich budowli barokowych. We wnętrzu znajduje się kompleks fresków. Znaczną wartość zabytkową posiada ikonostas we wnętrzu świątyni.

</doc>
<doc id="3673206" url="https://pl.wikipedia.org/wiki?curid=3673206" title="Jan Mazaraki (zootechnik)">
Jan Mazaraki (zootechnik)

Jan Franciszek Michał Józef Mazaraki (ur. 1 grudnia 1907 we Lwowie, zm. 16 listopada 1992 w Szczecinie) – polski agrotechnik, profesor doktor habilitowany nauk rolniczych.
Studiował na Wydziale Rolniczo-Lasowym Politechniki Lwowskiej w Dublanach, a następnie pracował w administracji rolnej. W 1962 obronił doktorat i uzyskał tytuł doktora nauk rolniczych, został wówczas kierownikiem naukowym Zakładu Doświadczalnego Polskiej Akademii Nauk w Popielnie. Rok później Wyższa Szkoła Rolnicza w Szczecinie nadała mu tytuł profesora. W 1967 został kierownikiem Katedry Produkcji Zwierzęcej, od 1973 był profesorem tytularnym . Członek korespondent Polskiej Akademii Nauk, odznaczony Krzyżem Kawalerskim Orderu Odrodzenia Polski. Jego żoną była Aleksandra Chomiczewska-Mazaraki (1930-2012), wileńska harcerka. Spoczywa na Cmentarzu Centralnym (kw. 85, rząd 10, grób 4).

</doc>
<doc id="3673220" url="https://pl.wikipedia.org/wiki?curid=3673220" title="Siemion Abugow">
Siemion Abugow

Siemion Abugow (, "Siemion Lwowicz Abugow"; ur. w 1877, zm. w 1950) – radziecki malarz, grafik i pedagog.
Życiorys.
W 1908 ukończył Akademię Sztuk Pięknych w Petersburgu, był uczniem Dmitrija Kardowskiego i Władimira Makowskiego. Od 1903 uczestniczył w wystawach. Od 1920 był zaangażowany w działalność pedagogiczną. Od 1932 do 1950 był wykładowcą w Leningradzkim Instytucie Malarstwa, Rzeźby i Architektury im. Ilji Riepina, od 1939 profesor. 
Malował portrety i pejzaże.

</doc>
<doc id="3673223" url="https://pl.wikipedia.org/wiki?curid=3673223" title="Agnieszka Makówka">
Agnieszka Makówka

Agnieszka Makówka (ur. 12 kwietnia 1972 w Łodzi) – polska śpiewaczka operowa (mezzosopran), operetkowa, musicalowa oraz aktorka.
Życiorys.
Jest córką Krystyny z domu Krauze oraz Bogusława Makówki. Agnieszka Makówka ma córkę – Helenę.
Śpiewem zainteresowała się już we wczesnej młodości. Po sukcesach (dwukrotnie pierwsza nagroda w kategorii solistów) na przeglądach piosenki turystycznej Yapa w Łodzi rozpoczęła naukę śpiewu w wieku 16 lat. Uczyła się w Państwowej Szkole Muzycznej II stopnia im. Stanisława Moniuszki w Łodzi pod okiem Dariusza Grabowskiego.
W 1996 r. ukończyła z wyróżnieniem Akademię Muzyczną im. Grażyny i Kajetana Bacewiczów w Łodzi w klasie prof. Jadwigi Pietraszkiewicz.
Studia podyplomowe ukończyła w 1998 r. w Hochschule fur Music und Darstellende Kunst „Mozarteum” w Salzburgu u prof. Horiany Branisteanu.
W latach 1996–1998 uczestniczyła w kursach wokalnych u takich śpiewaków jak: Brigitte Fassbaender, Sherrill Milnes, Fiorenza Cosotto.
Będąc jeszcze studentką, w 1995 r., rozpoczęła współpracę z Teatrem Wielkim w Łodzi debiutując jako Jadwiga w "Strasznym Dworze" Stanisława Moniuszki. Od 1998 r. jest solistką Teatru Wielkiego w Łodzi, gdzie wystąpiła w wielu operach, spektaklach i projektach.
Od roku 2010 jest aktywnym działaczem społecznym i związkowym, a od roku 2014 jest przewodniczącą NSZZ Pracowników Kultury i Sztuki przy Teatrze Wielkim w Łodzi.
Od 2015 roku jest członkiem Związku Artystów Scen Polskich – przedstawicielką łódzkich teatrów w sekcji teatrów muzycznych, a od listopada 2021 roku pełni funkcję prezesa łódzkiego oddziału ZASP.
Od 2020 r. realizuje się jako aktorka, współpracując z Teatrem Małym w Łodzi oraz Teatrem Logos.
Repertuar.
Opery (Teatr Wielki w Łodzi).
Filharmonie.
Artystka współpracowała z następującymi filharmoniami: Filharmonia Narodowa w Warszawie, Filharmonia Łódzka, Filharmonia Lubelska, Filharmonia Częstochowska, Filharmonia Śląska w Katowicach, Filharmonia Podkarpacka w Rzeszowie, Filharmonia Płocka, Opera i Filharmonia Podlaska w Białymstoku, Filharmonia Poznańska, Filharmonia Radomska.
Występowała pod batutą dyrygentów: Tadeusz Kozłowski, Kazimierz Kord, Krzysztof Penderecki, Andrzej Straszyński, Kai Bumann, Wojciech Michniewski, Vladimir Kiradijew, Łukasz Borowicz, Marek Pijarowski, Tadeusz Wojciechowski, Jeremi Rhorer, Wojciech Rodek. Śpiewaczka współpracuje również z Dolnośląską Filharmonią w Jeleniej Górze, gdzie uczestniczy w galach operowych pod kierownictwem dyrygenta Jerzego Koseka.
W repertuarze oratoryjnym śpiewaczki znajdują się następujące utwory:
Muzyka kameralna.
Agnieszka Makówka chętnie angażuje się w projekty kameralne. W łódzkiej Akademii Muzycznej wzięła udział w następujących dziełach:
Inne projekty, wydarzenia i dokonania artystyczne.
W latach 2009–2011 śpiewaczka współpracowała z Polską Orkiestrą Radiową, gdzie pod batutą Łukasza Borowicza dokonała wielu nagrań m.in.:
Artystka współpracowała również z orkiestrą młodzieżową „Juventus” przy realizacji koncertu „Zamek na Czorsztynie” Karola Kurpińskiego. Rok 2011, Filharmonia Narodowa, dyrygent – Kai Bumann.
Wszechstronne predyspozycje wokalne umożliwiają artystce udział w operetkach, musicalach i koncertach muzyki rozrywkowej, m.in.:
W 1996 r. artystka wzięła udział w uroczystym wręczeniu doktoratu Honoris Causa Uniwersytetu im. Braci Lumiere w Lyonie Andrzejowi Wajdzie z okazji 100-lecia kina. W 2000 r. wystąpiła z recitalem na Festiwalu Rossiniowskim w Gandawie, a w 1992 r. półrecital na Festiwalu Pianistycznym im. F. Chopina w Dusznikach Zdroju. W 2003 r. wystąpiła na Festiwalu Muzyki Współczesnej w Jerez (Hiszpania) z utworem "Pierrot lunaire" A. Schönberga. Śpiewaczka również wielokrotnie brała udział w Festiwalu Operowo-Operetkowym w Ciechocinku. Artystka współpracowała również (w latach 2013–2015) z tenorem Bogusławem Morką.
2005 r. – projekt „Broadway, Broadway” zrealizowany wspólnie z Dorotą Wójcik i Rafałem Songanem, solistami łódzkiego Teatru Wielkiego – premiera 1 kwietnia 2005 r.;
2015 r. – interdyscyplinarny projekt „Metropolis”, artystka wraz z Władysławem Komendarkiem (instrumenty klawiszowe) oraz Igorem Gwaderą (gitara elektryczna) wystąpiła tworząc na żywo ścieżkę dźwiękową do niemego filmu F. Langa „Metropolis” (1927 r.) – premiera 24 października 2015 r. podczas 7. Międzynarodowego Festiwalu Producentów Muzycznych Soundedit. Projekt został również zrealizowany 20 marca 2016 r. w Teatrze Wielkim w Łodzi oraz 16 maja 2016 r. w Filharmonii im. H. Wieniawskiego w Lublinie. W 2017 r. koncerty Projektu „Metropolis” zostały zrealizowane w Warszawie (Studio S1 Polskiego Radia), Drawsku-Pomorskim, Goleniowie i Szczecinie. Władysław Komendarek, Agnieszka Makówka i Igor Gwadera artyści tworzący Projekt „Metropolis” wystąpili również w TVP Kultura w programie Pegaz.
2017 r. – Projekt „100 pieśni na 100 lat niepodległości” realizowany w Teatrze Wielkim w Łodzi, artystka jest jego pomysłodawcą i koordynatorem.
2017 r. - koncert jubileuszowy z okazji 50-lecia Teatru Wielkiego w Łodzi - 20. stycznia 2017 r.
2018 r. - Widowisko multimedialne z okazji 100-lecia Niepodległości RP "Bal u Naczelnika" w reżyserii Jerzego Wolniaka - premiera 27 października 2018 r.
Od 2020 r. wciela się w rolę Śpiewaczki operowej w sztuce Anny Burzyńskiej "Akompaniator" (reżyseria: Mariusz Pilawski, premiera: październik 2020 r.)
Od 2021 r. występuje w sztuce "Paradiso" według Dantego (reżyseria: Ewa Wycichowska, premiera: 2021 r.)

</doc>
<doc id="3673224" url="https://pl.wikipedia.org/wiki?curid=3673224" title="Ludwika Fryderyka Wirtemberska">
Ludwika Fryderyka Wirtemberska

Ludwika Fryderyka Wirtemberska (ur. 3 maja 1722 w Stuttgarcie, zm. 2 sierpnia 1791 w Hamburgu) – księżniczka Wirtembergii, od śmierci teścia – księcia Chrystiana Ludwika II 30 maja 1756 księżna Meklemburgii-Schwerin.
Był córką następcy tronu Wirtembergii – księcia Fryderyka Ludwika i jego żony księżnej Henrietty Marii oraz wnuczką władcy tego kraju – księcia Eberharda Ludwika. 
2 marca 1746 w Schwedt poślubiła przyszłego księcia Meklemburgii-Schwerin Fryderyka. Para nie miała dzieci.

</doc>
<doc id="3673231" url="https://pl.wikipedia.org/wiki?curid=3673231" title="Pajęcza nić">
Pajęcza nić

Pajęcza nić (蜘蛛の糸 "Kumo no Ito") – opowiadanie Ryūnosuke Akutagawy z 1918, po raz pierwszy opublikowane w czasopiśmie "Akay Tori". Polski przekład autorstwa Mikołaja Melanowicza ukazał się w zbiorze "Życie szaleńca i inne opowiadania" (Wydawnictwo Akademickie Dialog, 1998).
Fabuła.
Pewnego poranka wszechwiedzący Shakyamuni zatrzymuje się nieopodal stawu. W krystalicznie czystej wodzie, pomiędzy liliami, widzi dno piekła. Skupia wzrok na grzeszniku imieniem Kandata - nieczułym przestępcy, który w całym życiu dokonał tylko jednego dobrego uczynku: pewnego dnia podczas spaceru po lesie ocalił od śmierci pająka. Poruszony tym aktem współczucia, Budda opuszcza z Raju do piekła srebrzyste nici pająka. Kandata, przypadkiem zerkając w niebo, zauważa je i chwyta mocno jedną z nich. Droga do Raju jest długa, ale Kandata postanawia wydostać się z piekła. Rozpoczyna wspinaczkę. Kiedy uświadamia sobie, jak bardzo oddalił się od otchłani piekła, ogarnia go radość i beztroska. Jego uniesienie szybko się jednak kończy, gdy widzi, że inni zaczęli wspinać się po niciach za nim. Obawiając się, że nici pękną, zaczyna krzyczeć, że te należą tylko do niego. Nici pękają i Kandata razem z innymi grzesznikami spada z powrotem do piekła.
Wszechwiedzący Shakyamuni jest bardzo zasmucony. Ostatecznie Kandata sam doprowadził do swojego potępienia.
Inspiracja.
Pisząc "Pajęczą nić", Ryūnosuke Akutagawa inspirował się bajką o cebuli z powieści Fiodora Dostojewskiego "Bracia Karamazow" oraz opowieścią z antologii przypowieści buddyjskich "Karma: A History of Early Buddhism" Paula Carusa z 1895 roku.
W bajce o cebuli z powieści Dostojewskiego zła kobieta zostaje wysłana do piekła. Jej Anioł Stróż mówi Bogu, że zrobiła ona w życiu jeden dobry uczynek: dała cebulę żebrakowi. Bóg prosi anioła, aby wziął cebulę i użył jej do wyciągnięcia kobiety z piekła. Aniołowi niemal się to udaje, lecz inni grzesznicy również chcą się uwolnić. Kobieta kopie ich mówiąc, że cała cebula należy do niej. W tym momencie cebula pęka i kobieta spada z powrotem w otchłań, gdzie pozostaje do dziś.
Z opowieści z antologii Carusa Akutagawa zaczerpnął postać Kandaty, czyli złego rabusia. Kandata nie znajduje tam jednak sposobu na ucieczkę z piekła, lecz dowiaduje się, że wszelkie dobre uczynki, jak np. ocalenie pająka, mogły mu pomóc zmartwychwstać.

</doc>
<doc id="3673232" url="https://pl.wikipedia.org/wiki?curid=3673232" title="Stanisław Milczyński">
Stanisław Milczyński

Stanisław Milczyński ps. "Gryf", "Jerzy Kuczyński", "Roger" (ur. 4 kwietnia 1918 w Poznaniu, zm. 26 stycznia 2016 w Toronto) – major Wojska Polskiego, działacz podziemia niepodległościowego (SZP, ZWZ, NOW i AK) w czasie II wojny światowej, powstaniec warszawski i działacz kombatancki, kawaler Orderu Virtuti Militari.
Życiorys.
Dzieciństwo i młodość.
Urodził się 4 kwietnia 1918 w Poznaniu jako siódme dziecko Andrzeja Milczyńskiego (1873–1921) i Franciszki z domu Balcerek (ur. 1887). W 1937 zdał maturę w Liceum Handlowym im. Karola Marcinkowskiego w Poznaniu. W 1938 ukończył Dywizyjny Kurs Podchorążych Rezerwy 14 DP przy 57 Pułku Piechoty Wielkopolskiej w Poznaniu i został przyjęty do Szkoły Podchorążych Piechoty w Komorowie k. Ostrowi Mazowieckiej. W sierpniu 1939, po ukończeniu drugiego roku nauki, został przydzielony na praktykę do 70 Pułku Piechoty w Pleszewie.
II wojna światowa.
Do 10 września służył w 70 pp, a następnie został skierowany do ośrodka zapasowego w Skierniewicach. Do Skierniewic nie udało się mu dotrzeć. Wziął udział w obronie Warszawy. Po kapitulacji stolicy trafił do niewoli niemieckiej. Po aresztowaniu przez gestapo, był torturowany, jednak po zwolnieniu dostał się do Warszawy. 13 września 1939 został mianowany podporucznikiem ze starszeństwem z dnia 1 września 1939 w korpusie oficerów piechoty. Rozkaz ten nie został mu podany do wiadomości. Jak sam wspominał „w transporcie do Niemiec, do niewoli, przejeżdżałem przez Poznań. Zdążyłem zdjąć naszywki podchorążego i pójść do niewoli rzekomo jako kapral. Żołnierze do [stopnia] kaprala byli zwolnieni do domu. W ten sposób wróciłem do domu”. 
Od października 1939 działał w Służbie Zwycięstwu Polski i w Związku Walki Zbrojnej w Poznaniu. Przeniósł się do Kalisza i został członkiem Narodowej Organizacji Wojskowej. W 1943 wyjechał do Warszawy i przyłączył się do walki konspiracyjnej prowadzonej przez Okręg Warszawski Armii Krajowej (V Rejon VII Obwodu „Obroża”). Dowodził m.in. Kompanią Dywersji Bojowej „Kedywu” Rejonu V „Obroży”, która wykonała ponad 30 akcji dywersyjnych i likwidacyjnych. Następnie walczył w powstaniu warszawskim jako dowódca kompanii „Krawiec” w Rejonie V i na Mokotowie. W pierwszych dniach Powstania Warszawskiego dowodził szturmem na stanowisko reflektorów przeciwlotniczych w Kabatach. Natarcie zakończyło się sukcesem. Dowodząc Kompanią "Krawiec" przeszedł szlak bojowy od Lasu Kabackiego, przez Lasy Chojnowskie, Sadybę, Mokotów do Śródmieścia. Został dwukrotnie ranny i ewakuowano go kanałami do Śródmieścia. Po kapitulacji umieszczony w szpitalu dla jeńców wojennych w Zeithain, a następnie w Stalagu IV-B w Mühlbergu.
Na emigracji.
11 lipca 1945 został przyjęty do 2 Korpusu Polskiego we Włoszech. We wrześniu 1946 wstąpił do Polskiego Korpusu Przysposobienia i Rozmieszczenia. Od września 1949 do czerwca 1952 studiował w Centralnej Szkole Sztuki i Rzemiosła w Londynie, którą ukończył z wyróżnieniem. Razem z rodziną w czerwcu 1953 wyemigrował do Kanady i zamieszkał w Toronto. Pracował jako stolarz, cieśla, kierownik prac budowlanych oraz właściciel własnych firm. W 1983 przeszedł na emeryturę. Aktywnie zaangażował się w działalność polskiej emigracji niepodległościowej. Działał m.in. w Stowarzyszeniu Polskich Kombatantów, Środowisku „Obroża” w Światowym Związku Żołnierzy Armii Krajowej oraz w Kole Byłych Żołnierzy Armii Krajowej w Toronto. Był jednym z głównych fundatorów tablic pamiątkowych w kościołach w Wilanowie, Powsinie i Pyrach pod Warszawą ku czci żołnierzy Armii Krajowej.
Opublikował swój dziennik z czasów wojny pt. „Dziennik por. "Gryfa" 1939–1945”.
6 czerwca 2007 w Warszawie udzielił wywiadu Robertowi Markiewiczowi do Archiwum Historii Mówionej.
Zmarł 26 stycznia 2016 w Toronto w Kanadzie w wieku 97 lat.
Pragnął być pochowany wśród swoich towarzyszy broni z czasu walk o niepodległość. Pogrzeb odbył się 21 maja 2016 r. na Cmentarzu Powstańców Warszawskich w Powsinie. 

</doc>
<doc id="3673239" url="https://pl.wikipedia.org/wiki?curid=3673239" title="Anderson Peters">
Anderson Peters

Anderson Peters (ur. 21 października 1997) – grenadyjski lekkoatleta specjalizujący się w rzucie oszczepem.
W 2013 został zajął 9. miejsce podczas mistrzostw świata juniorów młodszych w Doniecku, a rok później triumfował podczas juniorskich mistrzostw Ameryki Środkowej i Karaibów. Srebrny medalista mistrzostw panamerykańskich juniorów w Edmonton (2015). W 2016 zdobył brąz na juniorskich mistrzostwach świata w Bydgoszczy. Dwa lata później został brązowym medalistą igrzysk Wspólnoty Narodów. Duże międzynarodowe sukcesy osiągnął w sezonie 2019 – najpierw został złotym medalistą igrzysk panamerykańskich, a jesienią w Dosze wywalczył tytuł mistrza świata. Bez awansu do finału startował na igrzyskach olimpijskich w Tokio (2021). W 2022 obronił tytuł mistrza świata w Eugene i został wicemistrzem igrzysk Wspólnoty Narodów.
Medalista CARIFTA Games, mistrzostw Grenady oraz Trynidadu i Tobago. Złoty medalista czempionatu NCAA.
Rekord życiowy: 93,07 (13 maja 2022, Doha), rekord Ameryki Północnej, 5. wynik w historii światowej lekkoatletyki.

</doc>
<doc id="3673242" url="https://pl.wikipedia.org/wiki?curid=3673242" title="Mall Nukke">
Mall Nukke

Mall Nukke (ur. 6 grudnia 1964 w Tallinnie) – estońska artystka awangardowa, plastyczka i malarka młodego pokolenia. W latach 90. XX wieku była jedną z prekursorek nurtu neo-pop w sztuce estońskiej, czerpiącego ze stylistyki pop-artu lat 60. XX wieku. W drugiej dekadzie XXI wieku znana jest głównie ze swoich kolaży nawiązujących stylistycznie do prawosławnych ikon, wyśmiewających współczesny konsumpcjonizm i korzystających z dorobku współczesnej sztuki reklamowej, kultury masowej i ikon masowej wyobraźni w krajach ekonomii rynkowej.
Urodziła się 6 grudnia 1964 w Tallinnie. Po ukończeniu podstawówki o profilu artystycznym w 1979 wstąpiła do Liceum Sztuk Pięknych Kopli, równolegle uczęszczając na zajęcia w Szkole Sztuk Kaligraficznych Kivihall. W 1985 rozpoczęła studia w Estońskiej Akademii Sztuk Pięknych, której wydział sztuk graficznych ukończyła z tytułem magistra w 1992. W 1994 rozpoczęła pracę jako nauczycielka rysunku w Sally Stuudio.
W latach 90. artystka eksperymentowała ze stylistyką kampu, często inspirowała się też światem przedstawianym przez środki masowego przekazu. Była jedną z prekursorek nurtu neo-pop w estońskiej sztuce, obok takich artystów jak Peeter Allik, Marko Mäetamm, Rait Pärg, Reiu Tüür, Hannes Starkopf, Toomas Tonissoo czy Lauri Sillak. Inaczej niż estońska awangarda lat 70. XX wieku zafascynowana estetyką radzieckiej awangardy lat 20. i 30. artyści neo-popowi sięgali raczej do współczesnych, zachodnioeuropejskich źródeł kultury popularnej i estetyki reklamy. W swoich obrazach, grafikach i kolażach Mall Nukke często podejmowała krytykę współczesnego społeczeństwa, jednak ukrywając ją za, jak to określił krytyk sztuki Sirje Helme, "maską hollywoodzkiego blichtru". Za tematy swoich prac Nukke często wybierała postaci zachodniej popkultury, traktowane symbolicznie. Typowym przykładem jej twórczości z owego czasu jest cykl kolaży pod wspólnym tytułem "Sweet Home", zaprezentowany w 1996 w kopenhaskiej galerii ArtGenda w Øksnehallen.

</doc>
<doc id="3673246" url="https://pl.wikipedia.org/wiki?curid=3673246" title="Dressed To Kill (książka)">
Dressed To Kill (książka)



</doc>
<doc id="3673248" url="https://pl.wikipedia.org/wiki?curid=3673248" title="Dressed to Kill">
Dressed to Kill



</doc>
<doc id="3673251" url="https://pl.wikipedia.org/wiki?curid=3673251" title="Odznaka Honorowa Związku Inwalidów Wojennych Rzeczypospolitej Polskiej">
Odznaka Honorowa Związku Inwalidów Wojennych Rzeczypospolitej Polskiej



</doc>
<doc id="3673252" url="https://pl.wikipedia.org/wiki?curid=3673252" title="Odznaka Honorowa Związku Inwalidów Wojennych RP">
Odznaka Honorowa Związku Inwalidów Wojennych RP



</doc>
<doc id="3673253" url="https://pl.wikipedia.org/wiki?curid=3673253" title="Krzyż 95 lat Związku Inwalidów Wojennych RP">
Krzyż 95 lat Związku Inwalidów Wojennych RP



</doc>
<doc id="3673254" url="https://pl.wikipedia.org/wiki?curid=3673254" title="Dare 2b">
Dare 2b



</doc>
<doc id="3673261" url="https://pl.wikipedia.org/wiki?curid=3673261" title="Lagostominae">
Lagostominae

Lagostominae – podrodzina ssaków z infrarzędu jeżozwierzokształtnych (Hystrignathi) w obrębie rzędu gryzoni (Rodentia).
Zasięg występowania.
Podrodzina obejmuje jeden żyjący współcześnie gatunek występujący w Ameryce Południowej.
Podział systematyczny.
Do podrodziny należy jeden występujący współcześnie rodzaj:
Opisano również rodzaje wymarłe

</doc>
<doc id="3673268" url="https://pl.wikipedia.org/wiki?curid=3673268" title="Elizabeta Karabolli">
Elizabeta Karabolli

Elizabeta Karabolli, po mężu Elizabeta Nishica (ur. 13 lutego 1958) – albańska i amerykańska strzelczyni, mistrzyni Europy. Jest pierwszym mistrzem Europy z Albanii w jakiejkolwiek dyscyplinie sportu. Największe sukcesy odniosła w konkurencji pistolet sportowy, 25 m.
Startowała wielokrotnie w mistrzostwach Europy. W mistrzostwach kontynentu w Rzymie zdobyła brązowy medal zdobywając 584 punkty. Pokonały ją jedynie dwie radzieckie strzelczynie – Galina Korzun i Łamara Bejdina. Rok później w Hämeenlinna wywalczyła srebro (586 punktów), przegrywając tylko z Łarisą Asyrian z ZSRR. W 1979 we Frankfurcie odniosła swój największy sukces, zdobywając złoto z wynikiem 587 punktów, zostając tym samym pierwszym albańskim mistrzem Europy. Ponadto dwukrotnie zdobyła medale w konkurencjach drużynowych (prawdopodobnie zdobyła też medal w 1982 roku).
Bliska zdobycia medalu była jeszcze w Bukareszcie w 1983, gdzie zajęła czwarte miejsce, oraz w Titogradzie w 1981, gdzie była szósta. Występowała również na mistrzostwach świata, jednak nie zdobyła na nich medalu. Wielokrotna uczestniczka zawodów Pucharu Świata, najwyższe miejsce zajęła w Mediolanie w 1993 (8. pozycja).
Przyjęła obywatelstwo Stanów Zjednoczonych i wyemigrowała tamże (mieszkała w miejscowości Acworth). W 2008 roku zdobyła nawet mistrzostwo USA.
Medale na mistrzostwach Europy.
"Opracowano na podstawie materiałów źródłowych:" 

</doc>
<doc id="3673269" url="https://pl.wikipedia.org/wiki?curid=3673269" title="Stanisław Dunin Sulgostowski">
Stanisław Dunin Sulgostowski

Stanisław Dunin Sulgostowski herbu Łabędź – pisarz ziemski sandomierski w latach 1645-1651.
Poseł na sejm 1649/1650 roku, poseł na sejm zwyczajny 1652 roku.
W 1648 roku był elektorem Jana II Kazimierza Wazy z województwa sandomierskiego.

</doc>
<doc id="3673274" url="https://pl.wikipedia.org/wiki?curid=3673274" title="Tam i z powrotem">
Tam i z powrotem



</doc>
<doc id="3673281" url="https://pl.wikipedia.org/wiki?curid=3673281" title="Krzysztof Lanckoroński">
Krzysztof Lanckoroński



</doc>
<doc id="3673286" url="https://pl.wikipedia.org/wiki?curid=3673286" title="Krzysztof Lanckoroński (zm. 1666)">
Krzysztof Lanckoroński (zm. 1666)

Krzysztof z Brzezia Lanckoroński herbu Zadora (zm. w 1666 roku) – kasztelan radomski w latach 1651-1666, starosta małogoski w 1646 roku, starosta szydłowski w 1642 roku, dworzanin królewski w 1635 roku. 
Syn Zbigniewa, urodzony ok. 1600r. W 1614r. rozpoczął studia w Dillingen, w 1615r. w Ingolstadt, a w 1619r. w Padwie. W 1622r. uczestniczył w poselstwie Krzysztofa Zbaraskiego do Stambułu w celu ratyfikacji pokoju chocimskiego. Brał udział jako dworzanin królewski w poselstwie Jerzego Ossolińskiego do papieża Urbana VIII i w jego wspaniałym wjeździe do Rzymu 27 września 1633r. W 1642r. otrzymał starostwo szydłowskie, w 1651r. został kasztelanem radomskim. Brał czynny udział w życiu publicznym uczestnicząc m.in. w sejmikach w Opatowie. W 1654r. został wybrany marszałkiem szlachty w Koprzywnicy. Wybierany był na posła w 1632r. i w 1648r. W 1648 roku był elektorem Jana II Kazimierza Wazy z województwa sandomierskiego. Inskrypcja nagrobna w kościele kotuszowskim wspomina o jego udziale w wojnach prowadzonych przez Zygmunta III i Władysława IV oraz w działalności sądowniczej. W 1640r. został jednym z protektorów Arcybractwa Różańcowego w Wodzisławiu. Poczynił pewne fundacje na rzecz kościoła w Kotuszowie. Zbudował nowy murowany kościół, gdyż ten odbudowany przez ojca uległ pożarowi. Druga żona Katarzyna Męcińska w testamencie w 1647r. zapisała klejnoty i ulokowała pewną sumę na swej majętności dla kościoła w Kotuszowie. Krzysztof Lanckoroński otrzymał od matki Kurozwęki i klucz kurozwęcki. W 1634r. na mocy układu z bratem Mikołajem przekazał mu Kurozwęki i część klucza kurozwęckiego zachowując Kotuszów, Jasień i Korytnicę wraz z folwarkami. W 1636. w obecności Samuela Lanckorońskiego dokonano podziału dóbr pomiędzy braćmi; Krzysztof zachował dobra otrzymane w 1634r. Kurozwęki przejął wówczas brat Mikołaj. Pozostali bracia Jacek, Stanisław i Aleksander otrzymali pojedyncze wsie oraz pewne sumy pieniężne. Po ślubie z Katarzyną Inwałdzką nabył prawa do dóbr inwałdzkich w księstwie zatorsko-siewierskim, które sprzedał w 1638r. W 1642r. otrzymał starostwo szydłowskie. W 1646r. został starostą małogoskim, w 1651r. kasztelanem radomskim. Po śmierci wyceniono majątek na 275 tys. florenów, a sam klucz sędziszowski wart był 160 tys. złotych. Posiadał trzy żony: Katarzynę Inwałdzką córkę Floriana, Katarzynę Męcińską i w 1649r. Jadwigę Wiktorię Wilamównę córkę Jana. Krzysztof Lanckoroński zmarł w 1666r. Wdowa wyszła za mąż za Mikołaja Przerembskiego kasztelana sądeckiego i zmarła w 1668r. Posiadał dwie córki: Konstancję żonę Mikołaja Oleśnickiego starosty opoczyńskiego i Izabelę żonę Jana Franciszka Lipskiego kasztelana małogojskiego.

</doc>
<doc id="3673287" url="https://pl.wikipedia.org/wiki?curid=3673287" title="Kryptonim &quot;Turyści&quot;">
Kryptonim &quot;Turyści&quot;



</doc>
<doc id="3673289" url="https://pl.wikipedia.org/wiki?curid=3673289" title="Studio Teatralne &quot;SŁUP&quot;">
Studio Teatralne &quot;SŁUP&quot;



</doc>
<doc id="3673290" url="https://pl.wikipedia.org/wiki?curid=3673290" title="Studio Teatralne „SŁUP”">
Studio Teatralne „SŁUP”



</doc>
<doc id="3673293" url="https://pl.wikipedia.org/wiki?curid=3673293" title="Koszaliński Festiwal Debiutów Filmowych &quot;Młodzi i Film&quot;">
Koszaliński Festiwal Debiutów Filmowych &quot;Młodzi i Film&quot;



</doc>
<doc id="3673295" url="https://pl.wikipedia.org/wiki?curid=3673295" title="Łódzka &quot;ośmiornica&quot;">
Łódzka &quot;ośmiornica&quot;



</doc>
<doc id="3673296" url="https://pl.wikipedia.org/wiki?curid=3673296" title="Łódzki Rynek Hurtowy &quot;Zjazdowa&quot;">
Łódzki Rynek Hurtowy &quot;Zjazdowa&quot;



</doc>
<doc id="3673297" url="https://pl.wikipedia.org/wiki?curid=3673297" title="Studio &quot;Młodzi i Film&quot; im. Andrzeja Munka">
Studio &quot;Młodzi i Film&quot; im. Andrzeja Munka



</doc>
<doc id="3673299" url="https://pl.wikipedia.org/wiki?curid=3673299" title="Prezbiter naczelny">
Prezbiter naczelny

Prezbiter naczelny – duchowny (pastor) będący zwierzchnikiem niektórych denominacji ewangelikalnych w Polsce. Zakres obowiązków związanych z tą funkcją pozwala uznać ją za odpowiednik funkcji rzymskokatolickiego biskupa. Należy jednak pamiętać, że uprawnienia prezbitera naczelnego są w niektórych przypadkach ograniczone ze względu na obowiązującą w wybranych denominacjach ewangelikalnych zasadę kongregacjonalizmu.
Wybór prezbitera naczelnego należy do zadań głównego organu władzy danej wspólnoty: Synodu, Konferencji Kościoła lub innego analogicznego organu.
W niektórych wspólnotach ewangelikalnych stosowany jest dodatkowo tytuł biskupa. Sytuacja taka miejsce ma w Kościele Zielonoświątkowym.
Niekiedy także oficjalny tytuł zwierzchnika jest inny, a tytuł prezbitera naczelnego jest tylko zwyczajowy lub rozważa się jego oficjalne wprowadzenie.

</doc>
<doc id="3673301" url="https://pl.wikipedia.org/wiki?curid=3673301" title="Jan Gniewosz">
Jan Gniewosz



</doc>
<doc id="3673303" url="https://pl.wikipedia.org/wiki?curid=3673303" title="Jan Gniewosz (zm. 1654)">
Jan Gniewosz (zm. 1654)

Jan z Oleksowa Gniewosz herbu Rawicz (zm. w 1654 roku) – chorąży lubelski w latach 1644-1654, dworzanin królewski.
W 1648 roku był elektorem Jana II Kazimierza Wazy z województwa sandomierskiego. W 1649 roku był uczestnikiem popisu pospolitego ruszenia szlachty województwa lubelskiego w chorągwi generalnej województwa lubelskiego. 

</doc>
<doc id="3673304" url="https://pl.wikipedia.org/wiki?curid=3673304" title="Festiwal Kina Niezależnego &quot;OFF jak gorąco&quot;">
Festiwal Kina Niezależnego &quot;OFF jak gorąco&quot;



</doc>
<doc id="3673306" url="https://pl.wikipedia.org/wiki?curid=3673306" title="Weekend FM">
Weekend FM

Weekend FM – polska komercyjna stacja radiowa nadająca w Chojnicach w woj. pomorskim. Jedna z pierwszych komercyjnych rozgłośni radiowych w kraju. Emisję rozpoczęła w 1992 roku w Chojnicach. Koncesję na nadawanie uzyskała w 1994 roku.
Początkowo rozgłośnia nadawała tylko w weekendy, stąd też pochodzi nazwa stacji, Radio Weekend. Dziś radio nadaje przez 24 godziny na dobę. Program stacji ma charakter lokalny-uniwersalny i skierowany jest przede wszystkim do mieszkańców powiatów chojnickiego, człuchowskiego, bytowskiego, kościerskiego, sępoleńskiego oraz tucholskiego. W listopadzie 2017 roku KRRiT wyraziła zgodę na zmianę nazwy programu z "Radio Weekend" na "WEEKEND FM".

</doc>
<doc id="3673310" url="https://pl.wikipedia.org/wiki?curid=3673310" title="Radio &quot;Znad Wilii&quot;">
Radio &quot;Znad Wilii&quot;



</doc>
<doc id="3673312" url="https://pl.wikipedia.org/wiki?curid=3673312" title="Copa Libertadores 2015">
Copa Libertadores 2015

Copa Libertadores 2015 – 56. edycja Copa Libertadores.
W pięćdziesiątej szóstej edycji Copa Libertadores udział wzięło 38 klubów reprezentujących wszystkie kraje zrzeszone w CONMEBOL oraz Meksyk, będący członkiem CONCACAF. Dwa najsilniejsze państwa, Brazylia i Argentyna, wystawiły najwięcej klubów – Argentyna 6, a Brazylia 5. Reszta państw wystawiła w turnieju po 3 kluby.
Broniący tytułu klub San Lorenzo de Almagro odpadł już w fazie grupowej, przegrywając rywalizację z dwoma klubami brazylijskimi – Corinthians Paulista i São Paulo FC. Obaj pogromcy obrońcy tytułu odpadli już w 1/8 finału. São Paulo wyeliminowany został po rzutach karnych przez Cruzeiro EC, a Corinthians odpadł w walce z paragwajskim klubem Club Guaraní, przegrywając oba mecze i nie zdobywając w nich żadnej bramki. Cruzeiro w ćwierćfinale uległ drużynie River Plate, a Guaraní okazał wyższość nad zespołem Racing Club de Avellaneda. W półfinale River Plate pokonał w dwumeczu drużynę Guaraní, a w finale rozprawił się zdecydowanie z meksykańską drużyną Tigres UANL Monterrey.
W rundzie wstępnej 56 edycji Copa Libertadores 12 klubów podzielono na 6 par. Zwycięzcy dwumeczów awansowali do fazy grupowej.
W fazie grupowej 32 kluby podzielono na 8 grup liczących po 4 drużyny. Do 1/8 finału awansowały po dwa najlepsze kluby z każdej grupy.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
W ćwierćfinale znalazły się 2 kluby brazylijskie oraz 2 kluby z Argentyny. Ekwador, Kolumbia, Meksyk i Paragwaj wprowadziły do najlepszej ósemki po jednym klubie. W półfinale Argentyna, Brazylia, Meksyk i Paragwaj miały po jednym klubie. W finale argentyński klub River Plate po bezbramkowym remisie na wyjeździe pokonał u siebie 3:0 meksykański klub Tigres UANL Monterrey, sięgając po najwyższe klubowe trofeum Ameryki Południowej po raz trzeci.
Trzy państwa nie zdołały wprowadzić choćby jednej drużyny do 1/8 finału. Były to Chile, Peru i Wenezuela.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="3673314" url="https://pl.wikipedia.org/wiki?curid=3673314" title="Domino Harvey">
Domino Harvey

Domino Harvey (ur. 7 sierpnia 1969 w Londynie, zm. 27 czerwca 2005 w Los Angeles) – brytyjska modelka, łowczyni nagród. W 2005 powstał poświęcony jej film biograficzny pt. "Domino". W tytułową rolę wcieliła się Keira Knightley.
Życiorys.
Domino Harvey była córką aktora Laurence’a Harveya oraz modelki Paulene Stone. Dorastała w londyńskiej dzielnicy Belgravia, trenowała sztuki walki, zmieniała szkoły. Ostatecznie porzuciła szkołę jako nastolatka i zaczęła karierę modelki, pracowała też jako DJ w klubach Londynu. Kierowała jednym z nich. Studiowała inżynierię dźwięku. W wieku lat 19, po podróży do Izraela, przeniosła się do USA, gdzie wcześniej zamieszkała jej matka, która wyszła ponownie za mąż po śmierci Laurence’a w 1973 roku.
Po osiedleniu się w Los Angeles, Domino pracowała jako DJ w kolejnych klubach, pracowała też w ochotniczej straży pożarnej w kalifornijskiej miejscowości Boulevard. W tym czasie uzyskała pozwolenie na broń. W 1993 po nieudanej próbie podjęcia pracy w zawodowej straży pożarnej w Los Angeles, wzięła udział w szkoleniu łowców nagród.
Łowczyni nagród.
Po ukończeniu kursu łowców nagród rozpoczęła współpracę ze swoim trenerem, Edem Martinezem w prowadzonej przez Celesa Kinga III agencji łowców, będąc jedną z nielicznych kobiet uprawiających ten zawód. Początkowo poszukiwała dilerów narkotyków i złodziei, tropiła też osoby podejrzewane o popełnienie morderstw. Martinez przyznał po jej śmierci, że była jedną ze skuteczniejszych znanych mu osób wykonujących ten zawód. Kolekcjonowała białą broń, w mieszkaniu trzymała też karabinek AK. W połowie lat 90. jej roczne zarobki wynosiły 30 000–40 000 dolarów, jednak przyznawała, że zawód jest jej pasją i wykonuje go mimo tego, że nie jest wysoko opłacany. Działała na terenie południowej Kalifornii, jednak zdarzyło jej się wyjechać do Atlanty w czasie ścigania zbiega figurującego na liście 10 najbardziej poszukiwanych przez FBI.
Po opublikowaniu przez brytyjski Daily Mail artykułu o jej pracy, zainteresował się nią reżyser filmowy Tony Scott. Wkrótce zaprzyjaźnili się i regularnie się odwiedzali, Scott obserwował ją w czasie wykonywania pracy. Przyjaźń trwała do śmierci Domino.
Uzależnienie i śmierć.
Harvey czterokrotnie podejmowała kuracje odwykowe. Scott twierdził, że łowcy głów używali narkotyków znajdowanych przy przestępcach w czasie ich zatrzymania. W 1997 Domino wyjechała na dwuletnią kurację na Hawaje. W 2001, po powrocie do Kalifornii, próbowała bezskutecznie podjąć pracę u poprzedniego pracodawcy.
W 2003 została aresztowana pod zarzutem posiadania krystalicznej metamfetaminy, znalezionej przez policję badającą sprawę włamania do jej mieszkania. Podjęła kurację odwykową i została zwolniona. W maju 2005 ponownie została zatrzymana przez policję federalną. Zarzucono jej handel metamfetaminą, do czego się nie przyznała. Po trzech tygodniach w areszcie wniosła kaucję w wysokości miliona dolarów i pozostawała w areszcie domowym pod dozorem elektronicznym w swoim domu w zachodnim Hollywood. Konsekwentnie utrzymywała, że jest niewinna, a zarzuty były spreparowane. W czasie aresztu domowego mieszkała z osobą wynajętą w celu uniemożliwienia jej kontaktu z substancjami uzależniającymi. W nocy 27 czerwca 2005 osoba ta znalazła ją nieprzytomną w wannie. Pomoc lekarska udzielona w szpitalu okazała się nieskuteczna. Koroner określił, że zgon nastąpił wskutek przedawkowania środka przeciwbólowego o nazwie Fentanyl.
Film.
Oparty na życiu Harvey film biograficzny miał premierę już po jej śmierci, w październiku 2005 roku. Tony Scott pracował nad filmem wraz z Domino przez prawie 12 lat.

</doc>
<doc id="3673317" url="https://pl.wikipedia.org/wiki?curid=3673317" title="Karolin (rejon kamieniecki)">
Karolin (rejon kamieniecki)

Karolin (biał. "Каралін, Karalin") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice. 
W miejscowości mieści się:
Do nieistniejących już zabytków zalicza się:

</doc>
<doc id="3673319" url="https://pl.wikipedia.org/wiki?curid=3673319" title="Festiwal Bluesowo-Rockowy im. Miry Kubasińskiej &quot;Wielki Ogień&quot; w Ostrowcu Świętokrzyskim">
Festiwal Bluesowo-Rockowy im. Miry Kubasińskiej &quot;Wielki Ogień&quot; w Ostrowcu Świętokrzyskim



</doc>
<doc id="3673321" url="https://pl.wikipedia.org/wiki?curid=3673321" title="Teodor Trąmpczyński">
Teodor Trąmpczyński

Teodor z Kawęczyna Trąmpczyński herbu Topór (zm. 12 maja 1814 roku) – szambelan Stanisława Augusta Poniatowskiego w 1788 roku.

</doc>
<doc id="3673322" url="https://pl.wikipedia.org/wiki?curid=3673322" title="Smooth Festival &quot;Złote Przeboje&quot; Bydgoszcz 2009 (składanka)">
Smooth Festival &quot;Złote Przeboje&quot; Bydgoszcz 2009 (składanka)



</doc>
<doc id="3673324" url="https://pl.wikipedia.org/wiki?curid=3673324" title="Kazimierzowo (obwód brzeski)">
Kazimierzowo (obwód brzeski)

Kazimierzowo (biał. "Казімірава, Kazimirawa") – wieś położona na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Wierzchowice. 
Miejscowość wchodzi w skład parafii w Wierzchowicach.

</doc>
<doc id="3673327" url="https://pl.wikipedia.org/wiki?curid=3673327" title="Stanisław Mikołaj Skórkowski">
Stanisław Mikołaj Skórkowski

Stanisław Mikołaj Skórkowski herbu Jelita (zm. przed 3 października 1667 roku) – sędzia ziemski stężycki w 1634 roku, pisarz ziemski stężycki do 1634 roku.
Poseł na sejm zwyczajny 1654 roku.
W 1648 roku jako marszałek sądu kapturowego województwa sandomierskiego był elektorem Jana II Kazimierza Wazy z województwa sandomierskiego. Deputat sądu skarbowego województwa sandomierskiego w 1658 roku. 

</doc>
<doc id="3673333" url="https://pl.wikipedia.org/wiki?curid=3673333" title="Janusz Duda">
Janusz Duda

Janusz Duda (ur. 1961) – polski skoczek narciarski, indywidualny mistrz Polski w skokach narciarskich z 1983 roku na skoczni normalnej.
Kariera sportowa Janusza Dudy przypadła na lata 1970-1988. Był zawodnikiem klubów: Wisła Gwardia Zakopane oraz WKS Zakopane. Odnosił sukcesy jako młodzik i junior, dwukrotnie zdobywając mistrzostwo Polski w skokach narciarskich w tych kategoriach wiekowych: w 1976 roku jako młodzik podczas zawodów z Szklarskiej Porębie oraz w 1977 roku jako junior podczas zawodów w Zakopanem. W seniorskiej karierze największe indywidualne sukcesy osiągał skacząc na skoczniach normalnych, zdobywając na tego typu obiektach tytuł mistrza Polski w 1983 roku, wicemistrza w 1982 roku oraz brązowy medal w 1984 roku. Jako zawodnik Wisły Gwardii Zakopane był również drużynowym mistrzem Polski z 1985 roku oraz wicemistrzem z lat 1982, 1987 i 1988.
W latach 1980-1984 startował w Pucharze Świata w skokach narciarskich, najlepszy rezultat osiągając podczas zawodów rozegranych w Zakopanem 27 stycznia 1980 roku - 30. miejsce. W 1982 roku reprezentował Polskę w Turnieju Czterech Skoczni (najlepszy występ: Garmisch-Partenkirchen, 46. miejsce).
Janusz Duda jest również nieoficjalnym rekordzistą skoczni narciarskiej na warszawskiej Skarpie, gdzie oddał skok na odległość 48 metrów.

</doc>
<doc id="3673335" url="https://pl.wikipedia.org/wiki?curid=3673335" title="Timofiej Osiotrow">
Timofiej Osiotrow

Timofiej Nikołajewicz Osiotrow (ros. Тимофей Николаевич Осётров, ur. 22 stycznia 1920) – radziecki działacz partyjny.
Życiorys.
Ukończył Moskiewski Instytut Lotniczy, 1941-1947 był technologiem w fabryce. Od 1947 należał do WKP(b), 1947-1949 był II sekretarzem i I sekretarzem Kominternowskiego Komitetu Rejonowego Komsomołu w Moskwie, 1949-1954 kolejno sekretarzem, II sekretarzem i I sekretarzem Komitetu Obwodowego Komsomołu w Czelabińsku. Od 1954 pracował w aparacie KC KPZR, 1954-1970 był instruktorem, zastępcą kierownika i kierownikiem sektora KC KPZR, 1970-1983 był I zastępcą przewodniczącego Rady Ministrów Uzbeckiej SRR, a od 1983 do 7 stycznia 1986 II sekretarzem KC Komunistycznej Partii Uzbekistanu. Od 9 kwietnia 1971 do 25 lutego 1986 był członkiem Centralnej Komisji Rewizyjnej KPZR. W 1970 został deputowanym do Rady Najwyższej ZSRR.
13 grudnia 1986 został aresztowany pod zarzutem łapownictwa, poddany śledztwu, 30 maja 1989 zwolniony z aresztu. Pochowany na Cmentarzu Trojekurowskim w Moskwie.

</doc>
<doc id="3673336" url="https://pl.wikipedia.org/wiki?curid=3673336" title="Mitzpe Ramon">
Mitzpe Ramon



</doc>
<doc id="3673339" url="https://pl.wikipedia.org/wiki?curid=3673339" title="Eduard Pütsep">
Eduard Pütsep

Eduard Pütsep (ur. 21 października 1898 w Vastseliina, zm. 22 sierpnia 1960 w Kuusamo) – estoński zapaśnik i aktor. Mistrz olimpijski, medalista mistrzostw świata i Europy.
Zapasami zainteresował się w trakcie I wojny światowej, w 1917 zajął trzecie miejsce w mistrzostwach Rosji w wadze koguciej. Pierwszym międzynarodowym turniejem były igrzyska olimpijskie w Antwerpii, gdzie wystąpił w zawodach w wadze piórkowej. Odpadł w półfinale po porażce z Heikki Kähkönenem z Finlandii, zaś w turnieju o brązowy medal przegrał z Duńczykiem Rasmusem Torgensenem. Na igrzyskach w Paryżu w 1924 zdobył złoty medal olimpijski w wadze koguciej nie przegrywając żadnego spotkania.
Wystąpił także na igrzyskach olimpijskich w Amsterdamie. W wadze koguciej w stylu klasycznym zajął szóste miejsce, zaś w wadze piórkowej w stylu wolnym był dziewiąty.
W 1921 roku zajął czwarte miejsce na mistrzostwach świata w wadze piórkowej, zaś rok później został wicemistrzem globu w wadze muszej. W 1923 był mistrzem krajów bałtyckich w wadze koguciej, wicemistrz Europy w wadze muszej z 1927. Trzykrotny mistrz Estonii (1921, 1923, 1925). Karierę zawodniczą zakończył w 1933 roku i został trenerem w Estonii. Pojechał na Letnie Igrzyska Olimpijskie 1936 jako trener łotewskich zapaśników.
Uczestniczył w walkach o niepodległość Estonii jako wolontariusz. W trakcie II wojny światowej wyjechał do Finlandii i tam kontynuował karierę trenerską. Od 1939 mieszkał w Kuusamo, w którym zmarł. 
Potrafił komunikować się w ośmiu językach. Wystąpił przynajmniej w dwóch filmach niemych: w komedii "Õnnelik korterikriisi lahendus" w reżyserii Konstantina Märska (1924) i "Tšeka komissar Miroštšenko" (1925). Był nazywany "Estońskim Chaplinem".
Od 1977 roku w Võru rozgrywa się turniej jego imienia. Przeznaczony jest on dla młodych adeptów tego sportu.

</doc>
<doc id="3673342" url="https://pl.wikipedia.org/wiki?curid=3673342" title="Kościół św. Stanisława Biskupa Męczennika w Pławnie">
Kościół św. Stanisława Biskupa Męczennika w Pławnie

Kościół świętego Stanisława Biskupa Męczennika – rzymskokatolicki kościół parafialny należący do Dekanatu Gidle archidiecezji częstochowskiej.
Historia.
Obecna murowana świątynia zbudowana została w latach 1878-1881 dzięki staraniom księdza Rajmunda Kamińskiego oraz ówczesnego właściciela Pławna i jego mieszkańców. Budowla została konsekrowana w dniu 5 września 1904 roku przez biskupa Stanisława Zdzitowieckiego. Świątynia została wzniesiona w stylu neoromańskim. We wnętrzu znajdują się trzy ołtarze i chrzcielnica pochodzące ze starszego kościoła. W 1942 roku okupanci hitlerowscy zabrali ze świątyni zabytkowy tryptyk gotycki z XIII wieku, przedstawiający historię św. Stanisława ze Szczepanowa - biskupa i męczennika, zwany tryptykiem z Pławna. Został on odzyskany przez Muzeum Narodowe w Warszawie, ale mimo starań, nie wrócił do świątyni. Muzeum przekazało tylko kopię tego zabytku, która znajduje się w ołtarzu głównym. Obecnie trwają prace remontowe przy kościele.

</doc>
<doc id="3673347" url="https://pl.wikipedia.org/wiki?curid=3673347" title="Stanisław Wołoszyn">
Stanisław Wołoszyn

Stanisław Wołoszyn (ur. 23 kwietnia 1900 w Nisku, zm. 8 września 1987 tamże) – polski fryzjer, działacz spółdzielczy, uczestnik wojny 1920, osoba ukrywająca Żydów w czasie II wojny światowej.
Życiorys.
Był jednym z czwórki dzieci, synem piekarza. W 1909 zmarła mu siostra i ojciec, a najstarsi bracia wyemigrowali do USA. Po 1914 matka sprzedała posiadłość w Nisku i reszta rodziny wyjechała do Lwowa. Stanisław terminował u fryzjera w Przemyślu, gdzie po odpowiedniej nauce uzyskał tytuł mistrza fryzjerskiego. W listopadzie 1918 zaciągnął się do wojska i bronił mostu kolejowego w Przemyślu podczas wojny polsko-ukraińskiej, za co 11 kwietnia 1920 otrzymał "Gwiazdę Przemyśla". Po zakończeniu działań wojennych powrócił do Niska, gdzie otworzył zakład fryzjerski. 
Na przełomie lat 1943–1944, podczas okupacji hitlerowskiej, ukrywał w stodole przez piętnaście miesięcy żydowskie małżeństwo - Jadwigę i Ignacego Gorzyczańskich, jednocześnie, dla odwrócenia podejrzeń, wynajmując pokój Niemcom. 
Po zakończeniu II wojny światowej i nacjonalizacji zakładów, nadal pracował w zakładzie fryzjerskim. Na początku lat 50. XX wieku był prezesem Wielobranżowej Spółdzielni Rzemiosł Różnych w Stalowej Woli. Był członkiem komitetu założycielskiego niskiego Kółka Rolniczego.
26 kwietnia 1968 przyznano mu i jego żonie Marii z d. Miazga medal "Sprawiedliwy wśród Narodów Świata". W 1974 pojechał do Izraela, gdzie odebrał odznaczenie w instytucie Jad Waszem i posadził symboliczne drzewko w tamtejszym ogrodzie.
Życie prywatne.
W 1924 poślubił Czeszkę, Kamilę Strażan, przysposabiając dwójkę dzieci – Ferka i Emila. W 1934 rozeszli się. W 1936 ożenił się ponownie z Marią Miazgą (zm. 1984). Mieli dzieci: Joannę (1937, zginęła w wypadku samochodowym w 1980), Teresę (1942), Stanisławę (1948) i Tadeusza (1953).

</doc>
<doc id="3673353" url="https://pl.wikipedia.org/wiki?curid=3673353" title="Nultý okruh">
Nultý okruh



</doc>
<doc id="3673357" url="https://pl.wikipedia.org/wiki?curid=3673357" title="Dobrogost Skarszewski">
Dobrogost Skarszewski

Dobrogost Skarszewski herbu Leszczyc (zm. przed 21 marca 1661 roku) – podstoli sandomierski w 1648 roku.
W 1648 roku był elektorem Jana II Kazimierza Wazy z województwa sandomierskiego.

</doc>
<doc id="3673358" url="https://pl.wikipedia.org/wiki?curid=3673358" title="Ypsilon Scorpii">
Ypsilon Scorpii

Ypsilon Scorpii ("υ Sco") – gwiazda w gwiazdozbiorze Skorpiona, będąca podolbrzymem typu widmowego B. Znajduje się około 576 lat świetlnych od Słońca.
Nazwa.
Gwiazda ta historycznie dzieliła nazwę Shaula z pobliską Lambda Scorpii, obecnie ma nazwę własną Lesath. Wywodzi się ona od greckiego słowa oznaczającego „mglista”, najprawdopodobniej określającego bliską gromadę Messier 7, widoczną jak mglista plamka wskazywana przez gwiazdy żądła Skorpiona. Termin został przetłumaczony na język arabski ( , „mglista plamka”), a następnie błędnie zrozumiany i zlatynizowany przez astronoma przekładającego arabskie mapy nieba na łacinę (arabskie słowo oznacza „ukąszenie”). Międzynarodowa Unia Astronomiczna w 2016 roku formalnie zatwierdziła użycie nazwy Lesath dla określenia tej gwiazdy.
Charakterystyka.
Ypsilon Scorpii jest białoniebieskim podolbrzymem, należy do asocjacji OB Skorpiona-Centaura, grupy podobnych gwiazd powstałych w zbliżonym czasie. Gwiazdę otacza obłok materii, jednak rotuje ona wolniej niż większość znanych gwiazd typu Be (może być to efekt geometryczny, związany z nachyleniem osi obrotu do kierunku obserwacji). Synteza wodoru w hel wewnątrz gwiazdy ustała lub wkrótce ustanie, po czym Lesath zmieni się w czerwonego nadolbrzyma. Masa gwiazdy plasuje ją na granicy pomiędzy gwiazdami, które kończą życie w eksplozji supernowej, a tymi, które mniej gwałtownie odrzucają powłoki, odsłaniając jądro. Najprawdopodobniej Lesath w przyszłości nie eksploduje, lecz stanie się neonowo-tlenowym białym karłem o dużej masie.

</doc>
<doc id="3673359" url="https://pl.wikipedia.org/wiki?curid=3673359" title="Lesath">
Lesath



</doc>
<doc id="3673363" url="https://pl.wikipedia.org/wiki?curid=3673363" title="Cerkiew Ufijskiej Ikony Matki Bożej w Ufie">
Cerkiew Ufijskiej Ikony Matki Bożej w Ufie

Cerkiew Ufijskiej Ikony Matki Bożej – prawosławna cerkiew w Ufie, w dzielnicy Inors, w dekanacie ufijskim eparchii ufijskiej Rosyjskiego Kościoła Prawosławnego.
Historia.
Cerkiew położona jest na terenie dawnej wsi Kadomcewo, przemianowanej następnie na Bogorodskoje. Od lat 1621–1622 był to ośrodek kultu ikony maryjnej, którą według tradycji odnalazł miejscowy chłop Stiefan. Wizerunek był kopią Kazańskiej Ikony Matki Bożej i był przechowywany początkowo w wiejskiej cerkwi św. Eliasza, a następnie we wzniesionej specjalnie z myślą o nim świątyni Kazańskiej Ikony Matki Bożej. Na przełomie XVII i XVIII w. wizerunek przyciągał już tak wielu pielgrzymów, że władze cerkiewne zdecydowały o przeniesieniu go do soboru Smoleńskiej Ikony Matki Bożej w Ufie, pozostawiając w Bogorodskim jedynie kopię i organizując z soboru do wsi procesje w dniu wspomnienia liturgicznego ikony.
W latach 1725–1727 na miejscu pierwszej drewnianej cerkwi wzniesiono nową, obszerniejszą, z drugim ołtarzem św. Mikołaja. Świątynia ta spłonęła w pożarze w 1873 razem z sąsiadującą cerkwią św. Eliasza. Cztery lata później z fundacji S. Łarionowa wzniesiono na jej miejscu nową cerkiew, tym razem murowaną; w 1877 została ona również poświęcona. Cerkwi św. Eliasza nie odbudowano, zamiast tego poświęcając prorokowi ołtarz boczny w murowanej świątyni. Ikonostasy dla świątyni powstały w pracowni F. Korolowa. Cerkiew przed 1917 posiadała co najmniej jedną kaplicę filialną na miejscu, gdzie miało dojść do odnalezienia cudownej ikony, a według niektórych źródeł podlegały jej trzy kaplice. 
Świątynia pozostawała czynna do 1933, gdy została zamknięta i częściowo zniszczona – rozebrano pięć wieńczących ją kopuł oraz dzwonnicę, miejsce odnalezienia ikony zalano betonem i zamieniono w wysypisko śmieci. Sama cerkiew została zaadaptowana na szkołę dla dzieci niepełnosprawnych umysłowo. 
Cerkiew została zwrócona Rosyjskiemu Kościołowi Prawosławnemu w sierpniu 1990, odremontowana w latach 1990–1997 i 2007–2010, przywrócona do użytku liturgicznego.   

</doc>
<doc id="3673366" url="https://pl.wikipedia.org/wiki?curid=3673366" title="Zespół przyrodniczo-krajobrazowy &quot;Sarni Stok&quot;">
Zespół przyrodniczo-krajobrazowy &quot;Sarni Stok&quot;



</doc>
<doc id="3673372" url="https://pl.wikipedia.org/wiki?curid=3673372" title="Zbór Kościoła Zielonoświątkowego &quot;Filadelfia&quot; w Bielsku-Białej">
Zbór Kościoła Zielonoświątkowego &quot;Filadelfia&quot; w Bielsku-Białej



</doc>
<doc id="3673373" url="https://pl.wikipedia.org/wiki?curid=3673373" title="Madonna z Ołoboku">
Madonna z Ołoboku

Madonna z Ołoboku – drewniana rzeźba Madonny z Dzieciątkiem, znajdująca się w zbiorach Muzeum Archidiecezjalnego w Poznaniu.
Jest to najstarsza rzeźba w zbiorach Muzeum Archidiecezjalnego. Pochodzi z około 1320 i mierzy 106 cm wysokości. Wyrzeźbiona w Ołoboku, jest bardzo dobrym przykładem rzeźby przejściowej od romanizmu do gotyku. Sama postać jest mocno hieratyczna, płaska w wyrazie, oszczędna w partiach tułowia, za to bardzo bogata w dolnej części przedstawienia.

</doc>
<doc id="3673376" url="https://pl.wikipedia.org/wiki?curid=3673376" title="Akira Takasaki">
Akira Takasaki

 – japoński muzyk, kompozytor i wokalista, multiinstrumentalista, wirtuoz gitary. Akira Takasaki znany jest, prawdopodobnie, przede wszystkim z wieloletnich występów w zespole Loudness, którego był współzałożycielem. Do 2014 roku nagrał wraz z grupą dwadzieścia sześć albumów studyjnych ciesząc się największą popularnością na rynku międzynarodowym w drugiej połowie lat 80. z przebojem "Crazy Nights" (1985). W 1982 roku ukazał debiut solowy muzyka zatytułowany . Do 2007 roku ukazało się jedenaście albumów muzyka, w tym ścieżka dźwiękowa do anime Kazuki Akane pt. "Geneshaft" (2001).
W 2004 roku muzyk został sklasyfikowany na 97. miejscu listy 100 najlepszych gitarzystów heavymetalowych wszech czasów według magazynu Guitar World.

</doc>
<doc id="3673377" url="https://pl.wikipedia.org/wiki?curid=3673377" title="Zbór Kościoła Zielonoświątkowego &quot;Dobra Nowina&quot; w Wiśle-Nowej Osadzie">
Zbór Kościoła Zielonoświątkowego &quot;Dobra Nowina&quot; w Wiśle-Nowej Osadzie



</doc>
<doc id="3673378" url="https://pl.wikipedia.org/wiki?curid=3673378" title="Zbór Kościoła Zielonoświątkowego &quot;Charisma&quot; w Krotoszynie">
Zbór Kościoła Zielonoświątkowego &quot;Charisma&quot; w Krotoszynie



</doc>
<doc id="3673379" url="https://pl.wikipedia.org/wiki?curid=3673379" title="Zbór Kościoła Zielonoświątkowego &quot;Hosanna&quot; w Gorzowie Wielkopolskim">
Zbór Kościoła Zielonoświątkowego &quot;Hosanna&quot; w Gorzowie Wielkopolskim



</doc>
<doc id="3673380" url="https://pl.wikipedia.org/wiki?curid=3673380" title="Zbór Kościoła Zielonoświątkowego &quot;Dobra Nowina&quot; w Białymstoku">
Zbór Kościoła Zielonoświątkowego &quot;Dobra Nowina&quot; w Białymstoku



</doc>
<doc id="3673382" url="https://pl.wikipedia.org/wiki?curid=3673382" title="Zbór Kościoła Zielonoświątkowego &quot;Zwycięstwo Krzyża&quot; w Żaganiu">
Zbór Kościoła Zielonoświątkowego &quot;Zwycięstwo Krzyża&quot; w Żaganiu



</doc>
<doc id="3673383" url="https://pl.wikipedia.org/wiki?curid=3673383" title="Zbór Kościoła Zielonoświątkowego &quot;Nowe Życie&quot; w Nowej Soli">
Zbór Kościoła Zielonoświątkowego &quot;Nowe Życie&quot; w Nowej Soli



</doc>
<doc id="3673385" url="https://pl.wikipedia.org/wiki?curid=3673385" title="Zbór Kościoła Zielonoświątkowego &quot;Betel&quot; w Kętrzynie">
Zbór Kościoła Zielonoświątkowego &quot;Betel&quot; w Kętrzynie



</doc>
<doc id="3673387" url="https://pl.wikipedia.org/wiki?curid=3673387" title="V Liceum Ogólnokształcące im. Ks. Józefa Poniatowskiego w Warszawie">
V Liceum Ogólnokształcące im. Ks. Józefa Poniatowskiego w Warszawie



</doc>
<doc id="3673389" url="https://pl.wikipedia.org/wiki?curid=3673389" title="Zbór Kościoła Zielonoświątkowego &quot;Arka&quot; w Olkuszu">
Zbór Kościoła Zielonoświątkowego &quot;Arka&quot; w Olkuszu



</doc>
<doc id="3673392" url="https://pl.wikipedia.org/wiki?curid=3673392" title="Zbór Kościoła Zielonoświątkowego &quot;Emaus&quot; w Mikołajkach">
Zbór Kościoła Zielonoświątkowego &quot;Emaus&quot; w Mikołajkach



</doc>
<doc id="3673393" url="https://pl.wikipedia.org/wiki?curid=3673393" title="Zbór Kościoła Zielonoświątkowego &quot;Betlejem&quot; w Pile">
Zbór Kościoła Zielonoświątkowego &quot;Betlejem&quot; w Pile



</doc>
<doc id="3673394" url="https://pl.wikipedia.org/wiki?curid=3673394" title="Zbór Kościoła Zielonoświątkowego &quot;Betlejem&quot; w Gubinie">
Zbór Kościoła Zielonoświątkowego &quot;Betlejem&quot; w Gubinie



</doc>
<doc id="3673395" url="https://pl.wikipedia.org/wiki?curid=3673395" title="Zbór Kościoła Zielonoświątkowego &quot;Syloe&quot; w Pyrzycach">
Zbór Kościoła Zielonoświątkowego &quot;Syloe&quot; w Pyrzycach



</doc>
<doc id="3673397" url="https://pl.wikipedia.org/wiki?curid=3673397" title="Zbór Kościoła Zielonoświątkowego &quot;Dobra Nowina&quot; w Wolsztynie">
Zbór Kościoła Zielonoświątkowego &quot;Dobra Nowina&quot; w Wolsztynie



</doc>
<doc id="3673398" url="https://pl.wikipedia.org/wiki?curid=3673398" title="Zbór Kościoła Zielonoświątkowego &quot;Betlejem&quot; w Wałczu">
Zbór Kościoła Zielonoświątkowego &quot;Betlejem&quot; w Wałczu



</doc>
<doc id="3673399" url="https://pl.wikipedia.org/wiki?curid=3673399" title="Zbór Kościoła Zielonoświątkowego &quot;Betel&quot; w Szczecinku">
Zbór Kościoła Zielonoświątkowego &quot;Betel&quot; w Szczecinku



</doc>
<doc id="3673403" url="https://pl.wikipedia.org/wiki?curid=3673403" title="Zbór Kościoła Zielonoświątkowego &quot;Betel&quot; w Ustroniu">
Zbór Kościoła Zielonoświątkowego &quot;Betel&quot; w Ustroniu



</doc>
<doc id="3673404" url="https://pl.wikipedia.org/wiki?curid=3673404" title="Zbór Kościoła Zielonoświątkowego &quot;Elim&quot; w Cieszynie">
Zbór Kościoła Zielonoświątkowego &quot;Elim&quot; w Cieszynie



</doc>
<doc id="3673413" url="https://pl.wikipedia.org/wiki?curid=3673413" title="Paul Brasme">
Paul Brasme

Paul Brasme (ur. 3 sierpnia 1997 w Metz) – francuski skoczek narciarski, reprezentant klubu U.S Ventron. Uczestnik mistrzostw świata seniorów (2017), juniorów (2015–2017), a także zimowego olimpijskiego festiwalu młodzieży Europy (2013). Indywidualny mistrz Francji z 2017, wielokrotny medalista mistrzostw kraju.
Przebieg kariery.
Od sezonu 2012/2013 startował w zawodach cyklu Alpen Cup. W lutym 2013 wystąpił w zawodach skoków narciarskich na Zimowym Olimpijskim Festiwalu Młodzieży Europy 2013, zajmując 29. miejsce indywidualnie i 9. w konkursie drużynowym. W sezonie 2014/2015 zadebiutował w cyklu FIS Cup, w pierwszym starcie, we wrześniu 2014, zajmując 27. miejsce na skoczni w Einsiedeln. W zimowej części sezonu startował w Pucharze Kontynentalnym, zdobywając pierwsze punkty dzięki 28. pozycji z 1 marca 2015 w Titisee-Neustadt. Zajął również 22. miejsce na mistrzostwach świata juniorów. Zajął 3. lokatę w klasyfikacji generalnej Alpen Cupu 2014/2015, przegrywając jedynie z Simonem Greidererem i Cene Prevcem.
Na Mistrzostwach Świata Juniorów w Narciarstwie Klasycznym 2016 zajął 30. miejsce indywidualnie oraz 10. w zawodach drużynowych. 11 marca 2016 wystartował bez powodzenia w kwalifikacjach do konkursu Pucharu Świata w Titisee-Neustadt. W 2017 był 17. na mistrzostwach świata juniorów. Wystartował też na Mistrzostwach Świata w Narciarstwie Klasycznym 2017, gdzie zajął 50. miejsce indywidualnie na skoczni normalnej oraz 10. w konkursie drużyn mieszanych.
20 stycznia 2018 w Erzurum zajął 11. pozycję w rozegranym tam konkursie Pucharu Kontynentalnego. 11 sierpnia 2018 zadebiutował w konkursie głównym Letniego Grand Prix, zdobywając w Courchevel jedyne w karierze punkty zawodów najwyższej rangi za zajętą wówczas 27. lokatę. Na arenie międzynarodowej po raz ostatni wystąpił 6 lutego 2021 w Willingen, zajmując 50. miejsce w konkursie Pucharu Kontynentalnego.
W kwietniu 2021, po mistrzostwach Francji, oficjalnie zakończył karierę sportową.
W ramach mistrzostw Francji w skokach narciarskich zdobył srebrny medal w zawodach indywidualnych w 2015 oraz złoty w 2017. W konkursach drużynowych zajął trzecie miejsce w 2014 oraz drugie w 2017, 2018, 2019 i 2020.

</doc>
<doc id="3673414" url="https://pl.wikipedia.org/wiki?curid=3673414" title="Modlitwa trzech stanów">
Modlitwa trzech stanów

Modlitwa trzech stanów – gipsowa rzeźba autorstwa Władysława Marcinkowskiego, znajdująca się w zbiorach Muzeum Archidiecezjalnego w Poznaniu. Powstała na przełomie XIX i XX wieku. Ma wymiary 147 x 60 cm.
Rzeźbiarz za pomocą prostych środków wyrazu, takich jak układ rąk, czy wyraz twarzy, w tym oczu, ukazał przepaść dzielącą klęczących obok siebie, rozmodlonych mężczyzn, przedstawicieli trzech stanów – chłopstwa, szlachty i duchowieństwa. Osoby te klęczą we wspólnej ławce kościelnej. Rzeźba jest głębokim studium psychologicznym, pokazując uzależnienie ludzi od pozycji zajmowanej w społeczeństwie i od stanu posiadania dóbr materialnych.

</doc>
<doc id="3673431" url="https://pl.wikipedia.org/wiki?curid=3673431" title="Misterium męki Pańskiej w Bydgoszczy">
Misterium męki Pańskiej w Bydgoszczy

Misterium męki Pańskiej w Bydgoszczy – przedstawienie religijne Misterium męki Pańskiej odbywające się od 2001 corocznie w Bydgoszczy w sąsiedztwie Doliny Śmierci i Sanktuarium Matki Boskiej Królowej Męczenników Kalwarii XX wieku.
Charakterystyka.
Misterium Męki Pańskiej odbywa się corocznie w Niedzielę Palmową przy udziale ok. 300 osób, w tym 100 aktorów i statystów oraz 200 osób z obsługi technicznej. Widowisko nie ogranicza się jedynie do odtworzenia drogi krzyżowej Jezusa Chrystusa, lecz jest starannie zaplanowanym spektaklem muzycznym, dramatycznym i multimedialnym, co roku uwzględniającym inny temat przewodni, ustalony przez scenarzystów. Wydarzenia biblijne są przeplatane wątkami stanowiącymi współczesny komentarz, a jednocześnie dotykają problemów moralnych ludzi współczesnych. Inspiracją bywają problemy bieżącej historii, treści nauczania Kościoła, czy postaci wyjątkowych ludzi. Przedstawienie grane jest dwukrotnie: o godz. 16 w świetle dziennym i o 20 przy sztucznym oświetleniu. Całość rozgrywa się w naturalnym terenie, ukształtowaniem nawiązującym do Palestyny z czasów życia Chrystusa. Scenografia obejmuje m.in. Wieczernik, pałac Kajfasza, pałac Piłata, grób Pański, Golgotę, czy też pełne dzieci żydowskie miasteczko.
Misterium odbywa się pod patronatem ordynariusza diecezji bydgoskiej, prezydenta Bydgoszczy, marszałka województwa kujawsko-pomorskiego oraz przy pomocy finansowej i organizacyjnej szeregu sponsorów, m.in. firm, mediów, organizacji społecznych. Przygotowanie strojów odbywa się z konsultacją bydgoskich artystów, na bazie źródeł historycznych. Liczba widzów corocznie sięga kilkunastu tysięcy osób.
Bydgoskie Misterium Męki Pańskiej należy do stowarzyszenia „Europassion” (zał. 1982) zrzeszającego ok. 70 organizacji tworzących Misteria Męki Pańskiej w Europie. W 2010 do Europassion należały w Polsce: Kalwaria Zebrzydowska, Cieszyn, Górka Klasztorna i Bydgoszcz.
Organizatorzy.
Organizatorami misterium są: Diecezjalny Ośrodek Duszpasterstwa Akademickiego „Martyria” i Fundacja „Wiatrak” w Bydgoszczy Fordonie oraz Stowarzyszenie Katolickiej Młodzieży Akademickiej „Pokolenie” i wspólnoty Bazyliki Matki Boskiej Królowej Męczenników. Koordynacją wszystkich działań zajmuje się młodzież akademicka z ośrodka D.A. „Martyria”.
Lokalizacja.
Misterium odbywa się w sąsiedztwie Doliny Śmierci, gdzie jesienią 1939 roku hitlerowski SS oraz Volksdeutscher Selbstschutz dokonały masowych egzekucji ok. 1200 mieszkańców Bydgoszczy i okolic. W 1975 na wzgórzu nad doliną wzniesiono pomnik według projektu Józefa Makowskiego, a w latach 2004–2009 zbudowano stacje Drogi Krzyżowej – Kalwarii Bydgoskiej, uwieńczone monumentalną XII stacją – „Bramą do nieba”. 7 października 2008 Prymas Polski kard. Józef Glemp podniósł kościół stojący przy wejściu do Doliny Śmierci do rangi Sanktuarium Królowej Męczenników, a 24 marca 2014 papież Franciszek ustanowił go Bazyliką Mniejszą.
Misterium odbywa się w parowie u stóp pomnika, w urozmaiconym terenie Zbocza Fordońskiego, który tworzy formę naturalnego amfiteatru. Dzięki temu publiczność zgromadzona na zboczach ma dobre warunki do oglądania widowiska. Ukrzyżowanie ma miejsce w warunkach terenowych przypominających wzgórze Golgoty w Jerozolimie.
Historia.
Pierwsze misterium męki Pańskiej w Bydgoszczy odbyło się z inicjatywy studentów Duszpasterstwa Akademickiego „Martyria” pod kierownictwem ks. Krzysztofa Buchholza. Co roku przygotowywany był nowy scenariusz, będący odpowiedzią na ważne wydarzenia w Kościele i świecie oraz podejmujący problemy dotyczące ludzi współczesnych.
I – VII edycje 2001–2007.
Tematem przewodnim pierwszych misteriów męki pańskiej były: w 2001 – „Ludzkie sprawy”, w 2002 – „Dialog pokoleń”, w 2003 – „Miriam”, w 2004 – „Historia zdrajców”, w 2005 – „Cóż to jest prawda?”, w 2006 – „Bóg – Honor – Ojczyzna”, a w 2007 – „Via Dolorosa”. Pierwsze widowisko oglądało kilkaset osób, ale w ciągu kilku lat liczba widzów zwiększyła się do ponad 10 tys. z Bydgoszczy, regionu i całego kraju.
VIII edycja – 2008.
Mottem misterium były słowa: „Miłujmy czynem i prawdą”. W postać Chrystusa wcielił się po raz pierwszy Michał Lajblich, a liczba aktorów sięgała 100 osób. Treść spektaklu poza odtworzeniem drogi krzyżowej Chrystusa, nawiązywała do nawrócenia Marii Magdaleny. Widowisko obejrzało ok. 12 tys. widzów.
IX edycja – 2009.
Głównym bohaterem misterium oprócz Jezusa był św. Paweł, a mottem: „Dlaczego mnie prześladujesz?”. Scenariusz napisali Agnieszka i Maciej Różyccy, działający w fundacji „Wiatrak”. Duchowe przeżycia apostoła nawiązywały do sytuacji współczesnego człowieka, często odwracającego się od Boga.
X edycja – 2010.
Misterium odbyło się 28 marca 2010. Jego treść i tytuł „Crux mea, lux mea” (Krzyż mój, światło moje) miał pomagać widzom w uznaniu, że krzyż przyjęty z miłością rodzi wolność, radość i przemienia życie człowieka. Spektakl nawiązywał również do tajemnicy kapłaństwa w Roku Kapłańskim, ogłoszonym przez Benedykta XVI. W tle drogi krzyżowej Chrystusa bohaterem współczesnym był ksiądz przeżywający rozterki duchowe. Inspiracją scenariusza oprócz Ewangelii była książka „Jezus z Nazaretu” Romana Brandstaettera. Po raz pierwszy w scenografii misterium wykorzystano „Bramę do nieba” – jedną ze stacji tworzących Kalwarię Bydgoską.
XI edycja – 2011.
Myślą przewodnią misterium były słowa z Ewangelii św. Łukasza „Duc in altum!” (Wypłyń na głębię!) Przedmiotem refleksji było zawierzenie Chrystusowi, podjęcie życiowych wyzwań i trudów w odpowiedzi na Jego wezwanie. Autorką scenariusza była Mariola Ciesielska, zwyciężczyni plebiscytu na Bydgoszczanina Roku 2009, na co dzień pracująca w fundacji „Wiatrak”.
XII edycja – 2012.
Scenariusz misterium nawiązywał do postaci św. Tomasza Apostoła. Tytuł misterium „A jednak...” był zaproszeniem do przekonania się, że to, co z pozoru wydaje się bez sensu, w świetle osobistej relacji z Bogiem nabiera znaczenia i głębi. W przygotowanie widowiska zaangażowanych było 350 osób, a liczba widzów sięgała 20 tys.
XIII edycja – 2013.
Misterium zaplanowane na 24 marca 2013 nie odbyło się z powodu złych warunków atmosferycznych (mróz, gruba pokrywa śnieżna). Autorem scenariusza pod tytułem „Będzie, jak wierzysz” była Mariola Ciesielska.
XIV edycja – 2014.
Misterium odbyło się 13 kwietnia 2014. Tytuł spektaklu „Ichtis” (Ryba) był znakiem pierwszych chrześcijan, skrótem od greckiego określenia Jezus Chrystus Syn Boży Zbawiciel. W tle męki Chrystusa podkreślano kwestię wiary i chrztu, który zobowiązuje do bycia świadkami Jezusa.
XV edycja – 2015.
Misterium odbyło się 29 marca 2015. Myślą przewodnią spektaklu było zawołanie św. Jana Pawła II „Non abbiate paura!” (Nie lękajcie się!). Autorką scenariusza była Mariola Ciesielska z fundacji „Wiatrak”.
XVI edycja – 2016.
Misterium odbyło się 20 marca 2016 pod tytułem „Krew i woda”. Scenariusz nawiązywał do orędzia Bożego Miłosierdzia danego św. Faustynie Kowalskiej. Autorką scenariusza i reżyserką był Mariola Ciesielska. Rolę Jezusa odgrywał Łukasz Nowacki, a św. Faustyny – s. Faustyna ZMBM ze Zgromadzenia Sióstr Matki Bożej Miłosierdzia. W organizacji widowiska oprócz dotychczas działających grup, uczestniczyli wolontariusze z grupy „4don4Lord” („Fordon dla Pana”), przygotowującej się do Światowych Dni Młodzieży 2016.
XVII edycja – 2017.
Misterium odbyło się 9 kwietnia 2017 pod tytułem „Ecce homo”. W spektaklu poprzez tytuł nawiązano do roku św. Brata Alberta, a w treści pojawił się wątek maryjny ze względu na 100. rocznicę objawień fatimskich. W jednym z epizodów przedstawiono również postać ks. prałata Zygmunta Trybowskiego, proboszcza miejscowej parafii Matki Boskiej Królowej Męczenników, którego zwyczajem były spacery „z różańcem w ręku” po Dolinie Śmierci i „fordońskich górkach”. W realizację przedstawienia zaangażowanych było około 300 osób, a liczba widzów sięgała 20 tys.
XVIII edycja – 2018.
Misterium odbyło się 25 marca 2018 pod tytułem „Nie zostawię was”. W zasadniczą treść przedstawienia, którym było odtworzenie Ostatniej Wieczerzy, procesu, Męki i Zmartwychwstania Chrystusa, wpleciono wątek nawrócenia Zacheusza – przełożonego celników w Jerychu. Drugą ważną postacią był Bartymeusz, ślepiec uleczony przez Jezusa. Te dwie postacie, które poznały Jezusa na krótko przed Jego śmiercią, podążają Jego śladami w Jerozolimie i podnoszą na duchu apostołów. Finałowy akcent stanowiło zesłanie Ducha Świętego, którego rok 2018 obchodzony był w Kościele. W realizację przedstawienia zaangażowanych było 350 osób (w tym 250 aktorów), a liczba widzów sięgała kilkunastu tysięcy. Wykonawcami i statystami byli wyłącznie wolontariusze: studenci, absolwenci z rodzinami, harcerze, niepełnosprawni, a nawet osadzeni z zakładu karnego w Fordonie. Rolę Jezusa po raz czwarty zagrał Łukasz Nowacki, scenariusz przygotowała Mariola Ciesielska, a muzykę: Agnieszka Więckiewicz i Maciej Różycki – absolwenci Akademii Muzycznej im. Feliksa Nowowiejskiego w Bydgoszczy. 
XIX edycja – 2019.
Misterium odbyło się 14 kwietnia 2019 pod tytułem „Przyjacielu..”. Według organizatorów, hasło to miało być zaproszeniem „by odkryć prawdę, że Bóg wychodzi nam na spotkanie i zwraca się tak do każdego z nas”. W realizację przedstawienia zaangażowanych było ok. 350 osób (w tym 200 aktorów). Rolę Jezusa po raz piąty zagrał Łukasz Nowacki. Scenariusz przygotowała Mariola Ciesielska. Muzykę przygotowali Agnieszka Więckiewicz i Maciej Różycki.
XX edycja – 2020/2021.
Misterium planowane pierwotnie na 5 kwietnia 2020 zostało odwołane z powodu panującej pandemii COVID-19, miało nosić nazwę "Jestem z wami..". Przesłaniem miały być słowa Jezusa Chrystusa wypowiedziane do uczniów po Zmartwychwstaniu: "Oto Ja jestem z wami aż do skończenia świata". Misterium miało także odnieść się do 100. rocznicy urodzin Jana Pawła II. Organizatorzy przygotowali w zamian akcję "Kadr z Misterium", w której na Facebooku w formie krótkich filmów różne osoby zaangażowane w organizację dzieliły się doświadczeniem z tego wydarzenia. W godzinach, w których pierwotnie miało odbyć się Misterium, na Facebooku udostępniono poprzez relację "na żywo" słowo od ks. Krzysztofa Buchholza oraz skrót wydarzenia z 2019 roku.
Misterium przełożono w czasie o rok i odbywało się w marcu 2021 w innej formie - poprzez wcześniej nagrane słuchowisko powiązane z nabożeństwem wielkopostnym lub inną ustaloną formą odtwarzane w wybranych kościołach w regionie i kraju, które wyraziły na to chęć i wypełniły wcześniej formularz drogą elektroniczną jako "Misterium w Twojej parafii". Z kolei tylko w parafii Matki Boskiej Królowej Męczenników w Bydgoszczy prezentowano słuchowisko wraz z inscenizacją "na żywo", w której udział brali aktorzy z Diecezjalnego Ośrodka Duszpasterstwa Akademickiego "Martyria". Nagranie zostało udostępnione także w Internecie, przewidziano także emisję w Polskim Radiu Pomorza i Kujaw w Wielką Sobotę.
XXI edycja – 2022.
Misterium odbyło się 10 kwietnia 2022 pod nazwą "Pieśń o winnicy". Według organizatorów ta edycja misterium dotyczyła dwóch ważnych wydarzeń w Kościele, jakimi są: trwający Synod (dotyczący Kościoła powszechnego) oraz przypadająca w tym roku 20. rocznica śmierci księdza Zygmunta Trybowskiego - pierwszego proboszcza parafii Matki Boskiej Królowej Męczenników w Bydgoszczy (w Kościele lokalnym). 
XXII edycja – 2023.
Misterium odbędzie się 2 kwietnia 2023 i będzie nosić tytuł "W imię Pana".

</doc>
<doc id="3673435" url="https://pl.wikipedia.org/wiki?curid=3673435" title="Newbiggin (Northumberland)">
Newbiggin (Northumberland)

Newbiggin – przysiółek w Anglii, w Northumberland, w dystrykcie (unitary authority) Northumberland, w civil parish Blanchland. Leży 68.1 km od miasta Alnwick, 33.3 km od miasta Newcastle upon Tyne i 393.7 km od Londynu. W 1881 roku civil parish liczyła 77 mieszkańców.

</doc>
<doc id="3673441" url="https://pl.wikipedia.org/wiki?curid=3673441" title="Felkington">
Felkington

Felkington lub Filkington – przysiółek w Anglii, w Northumberland, w dystrykcie (unitary authority) Northumberland, w civil parish Duddo. Leży 38.9 km od miasta Alnwick, 85.4 km od miasta Newcastle upon Tyne i 483.4 km od Londynu. W 1951 roku civil parish liczyła 59 mieszkańców.

</doc>
<doc id="3673442" url="https://pl.wikipedia.org/wiki?curid=3673442" title="Filkington">
Filkington



</doc>
<doc id="3673443" url="https://pl.wikipedia.org/wiki?curid=3673443" title="Gumisie (hakerzy)">
Gumisie (hakerzy)

Gumisie – grupa hakerów ("black hat") działająca w drugiej połowie lat 90. w Polsce. Hakerów działających pod nazwą „Gumisie” do dzisiaj nie odnaleziono.
Hakerzy przeprowadzili pierwsze włamanie 31 grudnia 1995 roku. Wówczas włamali się do serwera Naukowej i Akademickiej Sieci Komputerowej. Na stronie głównej zmienili nazwę organizacji na „Niezwykle Aktywna Siatka Kretynów”. Atak był protestem przeciwko podniesieniu cen za dostęp do Internetu. Włamanie to było pierwszym tego typu wydarzeniem w Polsce. Po ataku NASK ulepszył zabezpieczenia.
Hakerzy przeprowadzili swój drugi atak w nocy z 25 na 26 października 1997 roku. Celem ataku ponownie stał się serwer NASK-u. Obok podmiany strony internetowej hakerzy umieścili napis „Gumisie wróciły”. Hakerzy wstawili na stronę mapę Polski z zaznaczonymi 33 miastami. Były to linki, prowadzące do zaszyfrowanych danych z hasłami dostępowymi do wielu serwerów. Naukowa i Akademicka Sieć Komputerowa tłumaczyła potem, że doszło tylko do próby włamania, zaś same ataki nie są niczym nadzwyczajnym (w ciągu października 1997 roku NASK odnotował około 800 prób włamania). Po włamaniu „Gumisiów”, NASK kolejny raz ulepszył zabezpieczenia serwerów.
W 1998 roku hakerzy po raz pierwszy zaatakowali serwery TP SA. Do roku 1999 grupa przeprowadziła pięć udanych ataków na serwery TP SA. Wszystkie ataki były protestami przeciwko działaniom monopolistycznym firmy. Jeden z ataków, przeprowadzony w grudniu 1998 roku, był dziełem jednej osoby z grupy.
W 1999 roku „Gumisie” zaatakowały stronę firmy ENSI zajmującej się bezpieczeństwem komputerowym.

</doc>
<doc id="3673446" url="https://pl.wikipedia.org/wiki?curid=3673446" title="Grindon (Northumberland)">
Grindon (Northumberland)

Grindon – przysiółek w Anglii, w Northumberland, w dystrykcie (unitary authority) Northumberland, w civil parish Duddo. Leży 40.8 km od miasta Alnwick, 86.5 km od miasta Newcastle upon Tyne i 484.2 km od Londynu. W 1951 roku civil parish liczyła 58 mieszkańców.

</doc>
<doc id="3673447" url="https://pl.wikipedia.org/wiki?curid=3673447" title="Stanisław Esden-Tempski">
Stanisław Esden-Tempski

Stanisław Esden-Tempski (ur. 24 lipca 1952 w Gdańsku) – polski poeta, prozaik, publicysta.
Życiorys.
Wywodził się z rodu szlachty kaszubskiej. Jego rodzicami byli Antoni Tempski, urzędnik i Janina z d. Okołotowicz, robotnica. W 1972 roku ukończył Technikum Tworzyw Sztucznych w Gdyni. W 1973 r. podjął studia z psychologii na Uniwersytecie Warszawskim. Po roku przeniósł się na studia polonistyczne na Uniwersytecie Gdańskim, które ukończył w roku 1980. Debiutował, publikując razem z Aleksandrem Jurewiczem, Antonim Pawlakiem i Markiem Bieńkowskim w 1973 r. w „Literach” wiersze opatrzone wspólnym tytułem "Muzea samowiedzy" oraz wspólną deklaracją programową twórców. Jako dziennikarz współpracował m.in. z „Ex Librisem”, „Polityką”, „Midwest Review”, „Nowym Dziennikiem”. W 1980 r. w początkach sierpniowego strajku Stanisław Esden-Tempski był pierwszym protokolantem obrad Międzyzakładowego Komitetu Strajkowego.
W latach 1988-92 przebywał na emigracji w USA, następnie w Wielkiej Brytanii, od 2000 r. mieszka w Polsce.
W lipcu 1983 r. Stanisław Esden-Tempski został aresztowany przez powracający z patrolu oddział ZOMO. To wydarzenie było inspiracją do napisania w 1988 r. książki "Między Sierpniem a młotem", w której autor zawarł wiele wątków z własnej biografii. To literacka wizja wydarzeń sprzed lat, oparta na osobistych wspomnieniach, przemyśleniach i faktach historycznych. Bohaterem książki autor uczynił postać fikcyjną, bowiem jej pierwsze wydanie ukazało się jeszcze w podziemiu.

</doc>
<doc id="3673449" url="https://pl.wikipedia.org/wiki?curid=3673449" title="Oskar Piechota">
Oskar Piechota

Oskar Piechota (ur. 24 stycznia 1990 w Gdańsku) – polski zawodnik mieszanych sztuk walki wagi średniej. Wielokrotny medalista mistrzostw ADCC. Mistrz brytyjskiej organizacji Cage Warriors w wadze średniej. Były zawodnik UFC.
Przeszłość sportowa i życie prywatne.
Urodził się w Gdańsku. Od najmłodszych lat zaczął trenować brazylijskie jiu-jitsu, a kiedy skończył dwadzieścia jeden lat, przeszedł na mieszane sztuki walki.
Ukończył Akademię Wychowania Fizycznego i Sportu im. Jędrzeja Śniadeckiego w Gdańsku. Ma syna.
Kariera MMA.
Wczesna kariera.
Pierwszą walkę w MMA stoczył 5 marca 2011 na "Ring XF3," mierząc się z Patrykiem Kanią. Wygrał przez duszenie trójkątne rękoma. Do czasu podpisania kontraktu z UFC jego rekord wynosił 9-0-1. W 2017 roku zdobył mistrzostwo wagi średniej Cage Warriors pokonując Jasona Radcliffe w 32 sekundy 24 czerwca 2017 roku w Anglii.
UFC.
Pierwszą walkę w największej amerykańskiej organizacji stoczył 21 października 2017 roku podczas "UFC Fight Night: Cerrone vs. Till" przeciwko Jonathanowi Wilsonowi. Zwyciężył jednogłośną decyzją sędziów.
W drugim pojedynku 18 lutego 2018 roku zmierzył się z Timem Williamsem na "UFC Fight Night: Cowboy vs. Medeiros". Zwyciężył przez nokaut w pierwszej rundzie.
Podczas finału "The Ultimate Fighter 27", który miał miejsce 6 lipca 2018 roku przegrał walkę przez duszenie zza pleców w drugiej rundzie z Geraldem Meerschaertem.
Następnie doszło do jego walki z Rodolfo Vieirą 10 sierpnia 2019 roku na "UFC na ESPN+ 14". Odniósł drugą porażkę z rzędu kolejny raz przegrywając walkę przez poddanie
14 grudnia 2019 roku na "UFC 245" zmierzył się z Punahele Soriano i przegrał walkę przez nokaut w pierwszej rundzie.
20 czerwca 2020 roku na gali "UFC Fight Night: Blaydes vs Volkov" stoczył walkę z Marc-André Barriault, którą przegrał w drugiej rundzie przez techniczny nokaut. Po tej walce został zwolniony z UFC.
25 września 2020 roku otrzymał 22-miesięczne zawieszenie po pozytywnym teście na peptyd uwalniający hormon wzrostu 2 (GHRP-2 lub pralmorelin) i wolny kwas GHRP-2 (1-3), metabolit GHRP-2 w próbce pobranej w tym dniu.

</doc>
<doc id="3673451" url="https://pl.wikipedia.org/wiki?curid=3673451" title="Loanend">
Loanend

Loanend – przysiółek w Anglii, w Northumberland, w dystrykcie (unitary authority) Northumberland, w civil parish Horncliffe. Leży 43.7 km od miasta Alnwick, 91 km od miasta Newcastle upon Tyne i 489.1 km od Londynu. W 1951 roku civil parish liczyła 74 mieszkańców.

</doc>
<doc id="3673452" url="https://pl.wikipedia.org/wiki?curid=3673452" title="Eparchia ufijska">
Eparchia ufijska

Eparchia ufijska – jedna z eparchii Rosyjskiego Kościoła Prawosławnego, obejmująca część Republiki Baszkortostanu. Jej ordynariuszem jest metropolita ufijski Nikon (Wasiukow), zaś funkcje katedry pełni sobór Narodzenia Matki Bożej w Ufie. Administratura wchodzi w skład metropolii baszkortostańskiej.
Historia.
Prawosławie pojawiło się na terenach Baszkortostanu po przyłączeniu tych ziem do państwa moskiewskiego. Pierwszą świątynię prawosławną Świętej Trójcy zbudowano w Ufie w 1574. 
Eparchia została erygowana w 1859 poprzez wydzielenie z eparchii orenburskiej, pod nazwą eparchii ufijskiej i mienzielińskiej. Od 1865 obejmowała granice nowo utworzonej guberni ufijskiej. W 1912 w jej jurysdykcji czynnych było trzynaście monasterów (pięć męskich i osiem żeńskich) oraz 526 cerkwi, w tym 432 parafialne, 7 świątyń o statusie soboru, 21 cerkwi domowych, 6 świątyń cmentarnych i 22 filialne. Na początku lat 20. XX wieku eparchia prowadziła ponad 700 świątyń o różnym statusie i 16 monasterów. W Ufie działało seminarium duchowne i szkoły duchowne męska i żeńska. Administratura została zlikwidowana podczas stalinowskich represji wymierzonych w Cerkiew, a zarząd nad ostatnimi czynnymi cerkwiami w jej granicach przekazano biskupowi kujbyszewskiemu. W 1937 wszyscy duchowni służący w katedralnym soborze św. Sergiusza z Radoneża w Ufie zostali aresztowani, a ordynariusz eparchii, biskup Grzegorz, rozstrzelany. W 1939 sobór św. Sergiusza z Radoneża był jedyną czynną świątynią prawosławną na dawnym terenie eparchii. Eparchię restytuowano w 1942. Do 1956 ponownie otwarto 41 świątyń, jednak wskutek kolejnych prześladowań do 1965 ich liczba spadła do 17. W 1990 czynnych parafii w eparchii było 30. 
W 2011 Święty Synod Rosyjskiego Kościoła Prawosławnego wydzielił z terytorium eparchii ufijskiej nowe administratury: eparchie saławacką i nieftiekamską. W momencie podziału eparchia liczyła 287 parafii, prowadziła również cerkwie domowe i więzienne, czynnych było 8 klasztorów.
W 2016 eparchia składała się z 14 dekanatów, w których działało 127 parafii. Ponadto podlegały jej trzy monastery:
Postanowieniem Świętego Synodu, w 2017 r. z części terytoriów eparchii ufijskiej, nieftiekamskiej i saławackiej wydzielono nową administraturę – eparchię birską.

</doc>
<doc id="3673454" url="https://pl.wikipedia.org/wiki?curid=3673454" title="Scrainwood">
Scrainwood

Scrainwood – przysiółek w Anglii, w Northumberland, w dystrykcie (unitary authority) Northumberland, w civil parish Alnham. Leży 19.9 km od miasta Alnwick, 51.5 km od miasta Newcastle upon Tyne i 448.4 km od Londynu. W 1951 roku civil parish liczyła 16 mieszkańców.

</doc>
<doc id="3673460" url="https://pl.wikipedia.org/wiki?curid=3673460" title="Parafia Najświętszej Maryi Panny Białynickiej w Białyniczach">
Parafia Najświętszej Maryi Panny Białynickiej w Białyniczach

Parafia Najświętszej Maryi Panny Białynickiej w Białyniczach (biał. Парафія Найсвяцейшай Панны Марыі Бялыніцкай y Бялынічах) – parafia rzymskokatolicka w Białyniczach. Należy do dekanatu mohylewski archidiecezji mińsko-mohylewskiej. Została utworzona w 1992 (1993) roku. 
Historia.
Pierwsze wspomnienie o kościele katolickim na ziemi białynickiej, w samych Białyniczach lub w pobliskim Ciecierynie, pochodzi z 1579 r. W kolejnych latach prawdopodobnie przeszedł on w ręce kalwinów. 
W latach 1624-1628 w Białyniczach zbudowano drewniany kościół i klasztor Karmelitów, ufundowany przez kanclerza i hetmana wielkiego litewskiego Lwa Sapiehę. Od 1634 roku znajdował się w nim obraz Matki Boskiej Białynickiej, uważany za cudowny. W 1742 roku wybudowano nowy murowany barokowy kościół i klasztor. Parafia leżała wówczas w dekanacie orszańskim diecezji wileńskiej. W ramach represji po powstaniu listopadowym w 1832 roku Karmelitów usunięto, a kościół przekazano duchowieństwu diecezjalnemu. Po powstaniu styczniowym władze rosyjskie 12 kwietnia 1876 roku zamknęły białynicki kościół i przekazały prawosławnemu klasztorowi św. Mikołaja. W latach 60. XX w. władze ZSRR wysadziły w powietrze kościół, a w latach 70. klasztor. 
Republika Białorusi.
W 1993 roku odrodziła się parafia katolicka. Władze zaproponowały miejsce pod budowę nowego kościoła, lecz nie tam gdzie stał kościół wysadzony w powietrze, a 5 km od centrum miasta, w lesie na polanie. Latem 1995 roku miejsce to poświęcono podczas pielgrzymki rosyjskich katolików do Mohylewa, z udziałem nuncjusza apostolskiego abp Agostino Marchetto. W tym samym roku zakupiono drewniany dom na tymczasową kaplicę. Później wskazano nowe miejsce pod kościół, w centrum miejscowości i wybrano architekta z Mińska, który zaprojektuje świątynię w stylu neogotyckim. W 2011 roku z okazji 250-lecia koronacji Matki Boskiej Białynickiej odprawiono Mszę Świętą, której przewodniczył abp Tadeusz Kondrusiewicz, metropolita mińsko-mohylewski.
Duszpasterze sanktuarium.
Ostatnim proboszczem sanktuarium przez odebraniem go katolikom był ks. Lucjan Godlewski zmarły 10/22 lutego 1876 roku. Po 1990 roku do Białynicz został skierowany paulin o. Stanisław Hodun. Kolejnymi duszpasterzami byli proboszczowie parafii w Szkłowie: ks. Władysław Szyszło, ks. Jerzy Kosobucki, ks. Jerzy Barok i ks. Aleksander 
Bogdanowicz. 26 października 2008 roku pierwszym proboszczem parafii po reaktywacji został ks. Karol Tomecki, który jako duszpasterz towarzyszył parafii od 1992 roku.

</doc>
<doc id="3673463" url="https://pl.wikipedia.org/wiki?curid=3673463" title="Warton (Northumberland)">
Warton (Northumberland)

Warton – przysiółek w Anglii, w Northumberland, w dystrykcie (unitary authority) Northumberland, w civil parish Snitter. Leży 21.7 km od miasta Alnwick, 45.1 km od miasta Newcastle upon Tyne i 441.4 km od Londynu. W 1951 roku civil parish liczyła 25 mieszkańców.

</doc>
<doc id="3673465" url="https://pl.wikipedia.org/wiki?curid=3673465" title="Bitwa pod Warszawą 1656">
Bitwa pod Warszawą 1656



</doc>
<doc id="3673470" url="https://pl.wikipedia.org/wiki?curid=3673470" title="Play (utwór muzyczny Jüriego Pootsmanna)">
Play (utwór muzyczny Jüriego Pootsmanna)

Play – utwór estońskiego piosenkarza Jüriego Pootsmanna, wydany w formie singla 4 stycznia 2016 i dołączany do debiutanckiego minialbumu artysty pt. "Jüri Pootsmann – EP" (2015). Piosenkę napisali Fred Krieger, Stig Rästa i Vallo Kikas.
24 marca 2016 premierę w serwisie YouTube miał oficjalny teledysk do piosenki.
W 2016 utwór został zakwalifikowany do programu "Eesti Laul 2016" i pomyślnie dotarł do finału, w którym zwyciężył po zdobyciu 32 394 głosów od telewidzów, dzięki czemu został propozycją reprezentującą Estonię w 61. Konkursie Piosenki Eurowizji organizowanym w Sztokholmie. 10 maja został wykonany przez Pootsmanna w pierwszym półfinale konkursu i zajął ostatnie, 18. miejsce, przez co nie awansował do finału.
Lista utworów.
CD single

</doc>
<doc id="3673471" url="https://pl.wikipedia.org/wiki?curid=3673471" title="South Middleton">
South Middleton

South Middleton – przysiółek w Anglii, w Northumberland, w dystrykcie (unitary authority) Northumberland, w civil parish Ilderton. Leży 20.9 km od miasta Alnwick, 64 km od miasta Newcastle upon Tyne i 461.9 km od Londynu. W 1951 roku civil parish liczyła 33 mieszkańców.

</doc>
<doc id="3673472" url="https://pl.wikipedia.org/wiki?curid=3673472" title="Festiwal Filmowy „Watch Docs”">
Festiwal Filmowy „Watch Docs”



</doc>
<doc id="3673473" url="https://pl.wikipedia.org/wiki?curid=3673473" title="Objawienie w Lipowcu">
Objawienie w Lipowcu

Objawienie w Lipowcu – objawienie, jakiego doznał Janek Bukowczyk, dnia 26 maja 1949 we wsi Lipowiec (województwo podkarpackie).
Historia.
Do objawienia doszło w wyludnionej w ramach Akcji Wisła wsi Lipowiec. Pastwiska należące do wsi wykorzystywane były po wysiedleniu dawnych właścicieli przez mieszkańców pobliskich Jaślisk. Krowy pilnowane były najczęściej przez chłopców, bawiących się w pozostałościach osady, to jest w pobliżu kapliczki, stojącej przy tzw. Spirytusowej Drodze, w miejscu gdzie opuszczała dolinę Bielczy i wspinała się na stoki Kamienia. Rejon ten nosił nazwę "Dymaniwnia". Stoi tam kapliczka z 1911, zbudowana z kamienia rzecznego przez rodzinę Warianków. Wewnątrz wisi ikona Matki Bożej z Dzieciątkiem, umieszczona tam przez miejscowych grekokatolików, którzy w okresie międzywojennym przeszli na prawosławie.
W dniu 26 maja 1949 trzech chłopców z Jaślisk bawiło się w księży okadzając kapliczkę tlącymi się elementami z ogniska. Doszło do zaprószenia ognia i część ołtarza w kapliczce zaczęła się palić. Dwóch chłopców, przebywających w kapliczce rozpoczęło gaszenie pożaru, a trzeci – Janek Bukowczyk, przebywający wówczas przy ognisku, usłyszał łoskot toczącego się nań z góry głazu. Odwrócił się i ujrzał postać Matki Bożej z Dzieciątkiem na ręku w promieniach zachodzącego Słońca. Pogroziła mu ona palcem i powiedziała: "Pamiętaj, abyś dzień święty święcił". Bukowczyk pobiegł do chłopców, którzy w międzyczasie ugasili ogień, zabrał ich ze sobą, ale Matki Bożej już nie było. Chłopiec opowiadał, że była ona podobna do osoby z obrazu w kapliczce, jednak dużo piękniejsza. 
Wiadomość o objawieniu rozeszła się szybko po okolicy. Mimo okresu stalinowskiego, rozwinął się ruch pielgrzymkowy, zarówno indywidualny, jak i grupowy, który trwa nieprzerwanie do dziś.
Stan obecny.
Kapliczką opiekuje się rodzina Lorenców z Jaślisk, a także córki fundatora z Kanady. W miejscu objawienia w 1993 Stanisław Lorenc wybudował drewnianą kapliczkę z dużą figurą Matki Bożej. Było to wotum wdzięczności za uratowanie jego synowej. Przy drodze do Jaślisk stoi drewniany "Jurkiw Krest" (krzyż) z 1903. Pomiędzy kościołem w Jaśliskach, a miejscem objawień ustawiono stacje Drogi Krzyżowej. Odbywają się tu pielgrzymki różańcowo-pokutne od maja do października (pierwsze niedziele miesiąca).

</doc>
<doc id="3673476" url="https://pl.wikipedia.org/wiki?curid=3673476" title="Festiwal Sztuki Filmowej &quot;Celuloid, Człowiek, Cyfra&quot;">
Festiwal Sztuki Filmowej &quot;Celuloid, Człowiek, Cyfra&quot;



</doc>
<doc id="3673478" url="https://pl.wikipedia.org/wiki?curid=3673478" title="Yomif Kejelcha Atomsa">
Yomif Kejelcha Atomsa



</doc>
<doc id="3673479" url="https://pl.wikipedia.org/wiki?curid=3673479" title="Henryk Fajt">
Henryk Fajt

Henryk Michał Fajt, ps. „Garda” (ur. 19 stycznia 1912 w Częstochowie, zm. 9 grudnia 1988) – polski kompozytor, pedagog i nauczyciel; twórca piosenek, m.in. „Bajka”, „Harcerskie lato”, partyzancka „Jędrusiowa dola” oraz „Marsz lotników Dywizjonu 303”. Pochowany na Cmentarzu Starym w Radomsku w kwaterze B-1 pod Lipą Powstańców. Mogiła jest objęta opieką II Liceum Ogólnokształcącego w Radomsku.
Życiorys.
Henryk Fajt urodził się w Rakowie (obecnie dzielnica Częstochowy) w rodzinie robotniczej. Jego ojciec Paweł był z zawodu mistrzem budowlanym, matka – Helena z domu Dziegieć nie pracowała zawodowo. W 1913 Fajtowie przenieśli się do Radomska, gdzie Henryk ukończył gimnazjum handlowe oraz pobierał nauki śpiewu i gry na fortepianie. Był również, podobnie jak jego matka, członkiem chóru Towarzystwa Śpiewaczego „Lutnia” prowadzonego przez Kajetana Fotygę. 
W okresie międzywojennym pracował m.in. w radomszczańskim Teatrze Świetlnym „Kinema” jako taper, komponował również podkłady muzyczne do wyświetlanych tam filmów. . Później wyjechał m.in. do Częstochowy i Łodzi, gdzie grał w orkiestrach. W 1938 powrócił do Radomska i podjął pracę w Urzędzie Stanu Cywilnego.
Okres wojny Fajt spędził w Radomsku, gdzie działał w Związku Walki Zbrojnej, należąc do oddziału porucznika Bronisława Skóry-Skoczyńskiego „Robotnika” (otrzymał konspiracyjny pseudonim „Garda”). Oprócz udziału w akcjach zbrojnych, wraz z Czesławem Kałkusińskim (ps. „Czechura”) organizował tajne koncerty i uroczystości rocznicowe, prowadził zespół symfoniczny oraz uczył muzyki i śpiewu. W tym okresie powstały do wierszy Kałkusińskiego piosenki partyzanckie Fajta m.in. „Jędrusiowa dola” oraz „Pieśń Szarych Szeregów”.
Po wojnie nauczał muzyki oraz śpiewu w radomszczańskich szkołach (Szkoła Wychowawców Przedszkoli, Liceum Pedagogiczne i II Liceum Ogólnokształcące). W 1956 zdobył w warszawskiej Wyższej Szkole Pedagogicznej dyplom uprawniający do nauczania w szkołach średnich oraz w zakładach kształcenia nauczycieli w zakresie muzyki i śpiewu. Również w 1956 stanął na czele Symfonicznej Orkiestry Międzyspółdzielnianej w Radomsku, będącej ówcześnie jedną z dwu amatorskich orkiestr symfonicznych w Polsce, a w latach 70. jedyną. W 1966 orkiestrę pod jego kierownictwem uhonorowano Nagrodą Tysiąclecia Państwa Polskiego.
Henryk Fajt przeszedł na emeryturę 31 sierpnia 1976, kontynuując jednak działalność pedagogiczno-artystyczną, m.in. prowadził zespół „Pro Arte” oraz „Radomszczańską Kapelę Podwórkową”.
Twórczość.
Henryk Fajt komponował często do tekstów Czesława Kałkusińskiego. W jego dorobku można znaleźć:

</doc>
<doc id="3673480" url="https://pl.wikipedia.org/wiki?curid=3673480" title="Maria Grońska">
Maria Grońska

Maria Zembaty-Grońska (ur. 11 kwietnia 1919, zm. 27 stycznia 2015 w Warszawie) – doktor nauk humanistycznych, historyk sztuki.
Życiorys.
Pracownik Zakładu Narodowego im. Ossolińskich. Wieloletni pracownik Biblioteki Narodowej – starszy kustosz dyplomowany, w latach 1970–1983 kierownik Zakładu Zbiorów Ikonograficznych. W 1964 uzyskała w Wydziale Filozoficzno-Historycznym Uniwersytetu Wrocławskiego tytuł doktora na podstawie pracy pt. "Tadeusz Cieślewski syn: życie i dzieło", której promotorem był prof. Zbigniew Hornung.
Współpracowała z Towarzystwem im. Fryderyka Chopina i Narodowym Instytutem Fryderyka Chopina. Twórczyni katalogu ikonograficzny Muzeum Fryderyka Chopina, współpracowała przy tworzeniu i organizacji wielu wystaw chopinowskich, m.in. inaugurującej działalność wystawienniczą NIFC wystawy Fryderyk Chopin w twórczości rzeźbiarzy i medalierów.
Głównym nurtem jej zainteresowań była grafika i ekslibrisy. Autorka kilkudziesięciu ważnych opracowań z zakresu historii grafiki, w tym m.in. monografii Tadeusza Cieślewskiego (syna), Władysława Skoczylasa, syntezy dziejów współczesnego polskiego drzeworytnictwa „Nowoczesny drzeworyt polski: do 1945 roku” oraz dwutomowej naukowej edycji pamiętników Zofii Stryjeńskiej.
Odznaczona Krzyżem Kawalerskim Orderu Odrodzenia Polski i wieloma innymi odznaczeniami za zasługi w dziedzinie kultury. Pochowana na Cmentarzu Bródnowskim (kwatera 62G-5-32).

</doc>
<doc id="3673481" url="https://pl.wikipedia.org/wiki?curid=3673481" title="Południk Greenwich">
Południk Greenwich



</doc>
<doc id="3673485" url="https://pl.wikipedia.org/wiki?curid=3673485" title="Memoriał Kazimierza Araszewicza">
Memoriał Kazimierza Araszewicza

Memoriał Kazimierza Araszewicza – turniej żużlowy, mający na celu upamiętnienie polskiego żużlowca Kazimierza Araszewicza, który zginął tragicznie w 1976 roku. Zawody organizowane są przez KS Toruń.

</doc>
<doc id="3673486" url="https://pl.wikipedia.org/wiki?curid=3673486" title="Adekunle Fassai">
Adekunle Fassai

Adekunle Rilwan Fassai (ur. 23 czerwca 1996) – nigeryjski lekkoatleta specjalizujący się w biegach sprinterskich.
W 2015 zdobył dwa brązowe medale podczas mistrzostw Afryki juniorów w Addis Abebie.
Medalista mistrzostw NCAA.

</doc>
<doc id="3673489" url="https://pl.wikipedia.org/wiki?curid=3673489" title="Kunle Fassai">
Kunle Fassai



</doc>
<doc id="3673490" url="https://pl.wikipedia.org/wiki?curid=3673490" title="Adekunle Rilwan Fasasi">
Adekunle Rilwan Fasasi



</doc>
<doc id="3673491" url="https://pl.wikipedia.org/wiki?curid=3673491" title="Adekunle Rilwan Fassai">
Adekunle Rilwan Fassai



</doc>
<doc id="3673492" url="https://pl.wikipedia.org/wiki?curid=3673492" title="Rilwan Adekunle Fasasi">
Rilwan Adekunle Fasasi



</doc>
<doc id="3673498" url="https://pl.wikipedia.org/wiki?curid=3673498" title="Australijskie Centrum Biznesu i Kultury">
Australijskie Centrum Biznesu i Kultury

Australijskie Centrum Biznesu i Kultury ("Australian Business Culture Centre" - B&amp;C) – instytucja promocji australijskiej gospodarki i kultury. 
Motywem utworzenia w 2013 Centrum była potrzeba budowy mostów gospodarczych i kulturalnych pomiędzy Australią i Polską, i jest zarządzane przez New Challenge International Consultancy Pty Ltd (NCIC) z Canberry. 
W centrum działa też przedstawicielstwo Polskiej Izby Handlowej w Australii ("Polish Chamber of Commerce Australia", Inc.).
Siedziba.
Mieści się w Poznaniu przy ul. Dominikańskiej 6.

</doc>
<doc id="3673499" url="https://pl.wikipedia.org/wiki?curid=3673499" title="Teahna Daniels">
Teahna Daniels

Teahna Daniels (ur. 27 marca 1997) – amerykańska lekkoatletka, sprinterka. 
W 2014 brała udział w mistrzostwach świata juniorów w Eugene, podczas których zdobyła złoty medal w sztafecie 4 × 100 metrów. W 2015 sięgnęła po złoto i brąz mistrzostw panamerykańskich juniorów w Edmonton.
Złota medalistka mistrzostw NCAA.

</doc>
<doc id="3673501" url="https://pl.wikipedia.org/wiki?curid=3673501" title="Wypadówka">
Wypadówka

Wypadówka:&lt;br&gt;

</doc>
<doc id="3673504" url="https://pl.wikipedia.org/wiki?curid=3673504" title="Elina Born (album)">
Elina Born (album)

Elina Born – debiutancki album studyjny estońskiej piosenkarki Eliny Born wydany 19 maja 2015 roku nakładem wytwórni Star Management.
Nagrywanie.
Sesja nagraniowa płyty odbyła się w 2015 roku w Downtown Studios w Tallinnie, gdzie materiał został także wyprodukowany oraz zmiksowany. Za produkcję albumu odpowiadają Fred Krieger, Stig Rästa i Vallo Kikas, którzy napisali także wszystkie utwory z krążka.
Single.
Pierwszym singlem zapowiadający album został utwór „Enough” wydany 15 grudnia 2012 roku.
16 listopada 2013 roku premierę miał drugi singiel zwiastujący debiutancki album piosenkarki – „Miss Calculation”. 
Trzecim singlem z płyty została piosenka „Mystery”, która została wydana 18 sierpnia 2014 roku. 
8 stycznia 2015 roku ukazał się czwarty singiel z płyty – „Goodbye to Yesterday”, który Born nagrała w duecie ze Stigiem Rästą. Utwór wygrał finał krajowych eliminacji eurowizyjnych "Eesti Laul 2015", dzięki czemu reprezentował Estonię w 60. Konkursie Piosenki Eurowizji organizowanym w Wiedniu. W finale widowiska zajął ostatecznie siódme miejsce ze 106 punktami na koncie.
Piąty singiel z płyty – „Kilimanjaro” – ukazał się 18 sierpnia 2015 roku.
Lista utworów.
Sporządzono na podstawie materiału źródłowego.
Twórcy.
Sporządzono na podstawie materiału źródłowego.

</doc>
<doc id="3673506" url="https://pl.wikipedia.org/wiki?curid=3673506" title="Kazimierz Mielec">
Kazimierz Mielec

Kazimierz Mielec (ur. 4 lipca 1928 w Królewszczyźnie, zm. 8 marca 2016 w Poznaniu) – polski profesor, specjalista w zakresie budowy i eksploatacji maszyn rolniczych.
Życiorys.
W latach 1953-1981 zatrudniony w Politechnice Poznańskiej, a od 1991 do 2013 w Politechnice Koszalińskiej. Od 1969 do 2002 dyrektor Przemysłowego Instytutu Maszyn Rolniczych w Poznaniu. Od 1993 przewodniczący zarządu Izby Przemysłowo-Handlowej Branży Maszyn Rolniczych i Spożywczych. Członek Komitetu Techniki Rolniczej PAN (1972-1989 i 1996-2004), Komitetu Ekonomiki Rolnictwa (1978-1983), Rady Głównej Jednostek Badawczo-Rozwojowych (do 2004). Był wiceprzewodniczącym poznańskiego oddziału SIMP w latach 1969-1972. 

</doc>
<doc id="3673507" url="https://pl.wikipedia.org/wiki?curid=3673507" title="Lloyd (motoryzacja)">
Lloyd (motoryzacja)

Lloyd – marka samochodów osobowych i dostawczych, wytwarzanych przez niemieckie przedsiębiorstwo motoryzacyjne NAMAG (Norddeutsche Automobil- und Motoren-Actien-Gesellschaft), należące do armatora statków Norddeutscher Lloyd. Fabryka samochodów założona w 1908 znajdowała się w Bremie. 2 lutego 1949 zmieniono nazwę na Lloyd Maschinenfabrik G.m.b.H. Nazwę Lloyd nosiły również samochody po przejęciu przedsiębiorstwa przez grupę Borgward. Samochody pod marką Lloyd produkowano do 1963
Niemiecka marka samochodów Lloyd nie była powiązana z brytyjską firmą Lloyd Cars Ltd działającą w latach 1936-1951.

</doc>
<doc id="3673510" url="https://pl.wikipedia.org/wiki?curid=3673510" title="Gaibnazar Pałłajew">
Gaibnazar Pałłajew

Gaibnazar Pałłajew (, , ur. 20 maja 1929 w Osz, zm. 8 września 2000) – radziecki działacz państwowy i partyjny.
Życiorys.
W 1954 ukończył Tadżycki Instytut Rolniczy, 1954-1958 był agronomem kołchozu, głównym agronomem i dyrektorem Stanicy Maszynowo-Traktorowej, 1958-1959 był szefem inspekcji gospodarki rolnej i zastępcą przewodniczącego rejonowego komitetu wykonawczego. Później był sekretarzem rejonowego komitetu Komunistycznej Partii Tadżykistanu, 1960-1961 zastępcą ministra gospodarki rolnej Tadżyckiej SRR, 1961-1964 I sekretarzem komitetu rejonowego, a 1964-1973 sekretarzem komitetu partyjnego Produkcyjnego Zarządu Kołchozowo-Sowchozowego. W latach 1973-1977 był przewodniczącym Zjednoczenia "Tadżyksielchoztechnika", od kwietnia 1977 do 18 lutego 1984 I sekretarzem Kurgan-Tiubińskiego Komitetu Obwodowego Komunistycznej Partii Tadżykistanu, a od 17 lutego 1984 do 12 kwietnia 1990 przewodniczącym Prezydium Rady Najwyższej Tadżyckiej SRR. Deputowany do Rady Najwyższej ZSRR 10 i 11 kadencji. Od 25 lutego 1986 do 2 lipca 1990 był członkiem Centralnej Komisji Rewizyjnej KPZR.

</doc>
<doc id="3673511" url="https://pl.wikipedia.org/wiki?curid=3673511" title="Mostafa Amr Hassan">
Mostafa Amr Hassan

Mostafa Amr Hassan (ur. 16 grudnia 1995) – egipski lekkoatleta specjalizujący się w pchnięciu kulą. 
Ósmy zawodnik juniorskich mistrzostw świata w Eugene (2014). W 2015 zdobył złoto mistrzostw panarabskich oraz bez awansu do finału startował na mistrzostwach świata w Pekinie. W 2016 był trzynasty podczas halowych mistrzostw świata w Portland. Brązowy medalista igrzysk afrykańskich (2018). W 2021 zajął 8. miejsce podczas igrzysk olimpijskich w Tokio.
Stawał na podium czempionatu NCAA.
Rekordy życiowe: stadion – 21,31 (15 kwietnia 2017, Torrance) rekord Egiptu; hala – 21,30 (25 lutego 2017, Albuquerque) rekord Egiptu. 

</doc>
<doc id="3673513" url="https://pl.wikipedia.org/wiki?curid=3673513" title="Mustafa Amer Ahmed">
Mustafa Amer Ahmed



</doc>
<doc id="3673515" url="https://pl.wikipedia.org/wiki?curid=3673515" title="Bradford (Northumberland)">
Bradford (Northumberland)



</doc>
<doc id="3673516" url="https://pl.wikipedia.org/wiki?curid=3673516" title="Amanda Somerville">
Amanda Somerville

Amanda Somerville-Scharf (ur. 7 marca 1979 w Flushing, Michigan) – amerykańska wokalistka, autorka tekstów i piosenek, a także nauczycielka emisji głosu. 
Życiorys.
W duecie z niemieckim wokalistą Michaelem Kiske - byłym członkiem formacji Helloween do 2015 roku nagrała dwa albumy studyjne. Od 2000 roku prowadzi także solową działalność artystyczną. Z kolei od 2011 roku tworzy również w ramach autorskiego projektu Trillium. W latach 2003-2004 współtworzyła niemiecki, metal operowy projekt Aina. Od 2003 roku jako muzyk koncertowy i sesyjny współpracuje z holenderską formacją Epica. Do 2016 roku wzięła udział w nagraniach ponad 90 albumów różnorodnych wykonawców.
W 2014 roku wyszła za mąż za holenderskiego muzyka - Sandera Gommansa, znanego z występów w zespole After Forever. Małżeństwo współpracuje w ramach projektu pod nazwą - HDK.
Teledyski.
Zespół

</doc>
<doc id="3673517" url="https://pl.wikipedia.org/wiki?curid=3673517" title="Order Zasług Naukowych i Kulturalnych Gabrieli Mistral">
Order Zasług Naukowych i Kulturalnych Gabrieli Mistral



</doc>
<doc id="3673521" url="https://pl.wikipedia.org/wiki?curid=3673521" title="Melchior Nestorowicz">
Melchior Nestorowicz

Melchior Władysław Nestorowicz (ur. 12 stycznia 1880 w Siedlcach, zm. 1 września 1939 w Krynicy) – polski specjalista w dziedzinie budowy i utrzymania dróg bitych, organizator administracji drogowej w Polsce, profesor Politechniki Warszawskiej, dziekan Wydziału Inżynierii Politechniki Warszawskiej.
Życiorys.
W 1904 ukończył studia na Wydziale Inżynieryjno-Budowlanym Warszawskiego Instytutu Politechnicznego im. Mikołaja II, gdzie otrzymał dyplom inżyniera budowniczego I kategorii. W 1914 został powołany do służby w armii rosyjskiej. W 1916 został dowódcą oddziału robót drogowych IV armii, był odpowiedzialny za budowę dróg i mostów w strefach przyfrontowych. Dwa lata później wstąpił do Zarządu Cywilnego I Korpusu Polskiego w Bobrujsku na Białorusi. W maju 1918 po rozwiązaniu Korpusu powrócił do Polski. Osiedlił się w Warszawie i rozpoczął pracę w Ministerstwie Spraw Wewnętrznych. Kilka miesięcy później objął funkcję kierownika Wydziału Dróg Kołowych MSW. Po utworzeniu nowego Ministerstwa Robót Publicznych, otrzymał nominację na stanowisko dyrektora Departamentu Drogowego. W 1932 rozpoczął pracę w Ministerstwie Komunikacji.
Od 1919 pracował na Politechnice Warszawskiej. W 1925 uzyskał habilitację za pracę pt. "Sprawa drogowa w Polsce". W 1934 uzyskał tytuł profesora, a dwa lata później objął stanowisko profesora zwyczajnego w Katedrze Budowy Dróg i Robót Ziemnych Politechniki Warszawskiej. W latach 1935/36 i 1936/37 sprawował funkcję dziekana Wydziału Inżynierii Politechniki Warszawskiej.
Głównym obszarem zainteresowań Melchiora Nestorowicza była budowa i utrzymanie infrastruktury drogowej. Był inicjatorem modernizacji istniejącej sieci dróg, oraz autorem planu budowy autostrad, który nie został jednak zrealizowany. Był również autorem szeregu projektów ustaw, m.in.: "o budowie i utrzymaniu dróg publicznych" (1920), "o przepisach porządkowych na drogach publicznych" (1921) i "o Państwowym Funduszu Drogowym" (1931).
Został pochowany na cmentarzu Powązkowskim w Warszawie (kw. 32-II-9/10).

</doc>
<doc id="3673523" url="https://pl.wikipedia.org/wiki?curid=3673523" title="Kinga (słoń)">
Kinga (słoń)

Kinga (ur. 1952 w północnych Indochinach, zm. 8 października 2003 w Poznaniu) – nieżyjąca słonica indyjska ("Elephas maximus") znajdująca się wśród kolekcji zwierząt Starego Zoo w Poznaniu.
Urodzona na Półwyspie Indochińskim słonica przyjechała do Starego Zoo w Poznaniu (wówczas jedynego ogrodu w mieście) 8 września 1955. Miała wtedy 3,5 roku i ważyła 740 kg. Była siódmym słoniem indyjskim, jaki zamieszkał w poznańskim ogrodzie zoologicznym (wcześniej słoniarnię zamieszkiwały dwa osły). Imię nadano jej w wyniku konkursu, jaki rozpisała "Gazeta Poznańska" (nadeszło 250 tysięcy listów z propozycjami w tym zakresie). Publiczności słonicę zademonstrowano po raz pierwszy 12 września 1955. Do zoo przybyło tego dnia 15.000 osób. Od tamtego czasu stała się ulubionym zwierzęciem zwiedzających ogród i celem licznych fotografii, mimo że nie należała do charakterologicznie łatwych osobników i była kapryśna. Zmarła 8 października 2003, około godz. 13, wkrótce po hucznie obchodzonych 50. urodzinach. Przyczyną były zaburzenia krążenia. Czaszka i jedna z przednich nóg stały się eksponatami do nauki anatomii, a reszta ciała została spalona.

</doc>
<doc id="3673524" url="https://pl.wikipedia.org/wiki?curid=3673524" title="Nikołaj Palgunow">
Nikołaj Palgunow

Nikołaj Grigorjewicz Palgunow (ros. Николай Григорьевич Пальгунов, ur. 1898 we wsi Dubrowki w guberni jarosławskiej, zm. 16 czerwca 1971 w Moskwie) – radziecki dziennikarz i działacz partyjny.
Życiorys.
Od 1919 należał do RKP(b), 1919-1920 redagował gazetę „Siewiernyj Raboczyj” w Jarosławiu i pismo „Nasz Trud” w Kursku, 1925 ukończył Jarosławski Instytut Nauczycielski. Od czerwca 1926 do września 1929 redagował gazetę „Kurskaja Prawda”, 1929-1940 pracował w Agencji Telegraficznej ZSRR przy Radzie Komisarzy Ludowych ZSRR, 1940-1943 kierował Wydziałem Prasy Ludowego Komisariatu Spraw Zagranicznych ZSRR, od 19 czerwca 1943 do sierpnia 1960 był kierownikiem odpowiedzialnym/dyrektorem generalnym Agencji TASS. Od 25 lutego 1956 do 17 października 1961 był członkiem Centralnej Komisji Rewizyjnej KPZR, 1956-1959 przewodniczącym Biura Organizacyjnego Związku Dziennikarzy ZSRR, a 1959-1966 sekretarzem Zarządu Związku Dziennikarzy ZSRR, 1960 przeszedł na emeryturę. 27 lipca 1940 został odznaczony Orderem Znak Honoru.

</doc>
