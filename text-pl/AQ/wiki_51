<doc id="3673527" url="https://pl.wikipedia.org/wiki?curid=3673527" title="Grupa Azoty Polskie Konsorcjum Chemiczne">
Grupa Azoty Polskie Konsorcjum Chemiczne

Grupa Azoty Polskie Konsorcjum Chemiczne Sp. z o.o. (skrót: Grupa Azoty PKCh) – polskie przedsiębiorstwo branży chemicznej, wchodzące w skład Grupy Azoty S.A. (wcześniej: Zakładów Azotowych w Tarnowie-Mościcach S.A.), z siedzibą w Tarnowie. Działalność spółki koncentruje się na realizacji projektów inżynieryjnych i doradztwie technicznym. Realizuje usługi projektowe procesów inwestycyjnych w przemyśle chemicznym.
Władze.
W skład zarządu wchodzą:
Historia.
Spółka rozpoczęła działalność 23 grudnia 2008 r. jako Polskie Konsorcjum Chemiczne Sp. z o.o. (PKCh) z siedzibą w Warszawie. Kapitał do spółki wniósł w całości koncern Ciech S.A. W 2009 r. nowe udziały w spółce pozyskały Zakłady Azotowe w Kędzierzynie oraz Zakłady Azotowe w Tarnowie-Mościcach. Udziały w kapitale zakładowym posiadały odtąd spółki: Ciech S.A. – 1000 udziałów (50% kapitału zakładowego), ZAK S.A. (obecnie Grupa Azoty Kędzierzyn) – 500 udziałów (25% kapitału zakładowego), Azoty Tarnów S.A. (obecnie Grupa Azoty S.A.) 500 udziałów (25% kapitału zakładowego). W 2010 r. Ciech S.A. sprzedał Zakładom Azotowym w Tarnowie-Mościcach 1000 udziałów w spółce.
Od 27 października 2010 r. siedziba spółki została przeniesiona z Warszawy do Krakowa. Natomiast 20 października 2011 r. zdecydowano o podwyższeniu kapitału zakładowego przez dotychczasowych wspólników oraz w formie aportu udziałów podmiotów zależnych (Biuro Projektów Zakładów Azotowych „Biprozat” Tarnów Sp. z o.o., Jednostka Ratownictwa Chemicznego Sp. z o.o., Prorem Sp. z o.o., ZWRI Sp. z o.o., Aster ZAK Sp. z o.o., ZAK Serwis Sp. z o.o., „Rekom” Sp. z o.o., „Chemzak” Sp. z o.o. oraz 72,17% udziałów Spółki Automatyka Sp. z o.o.). Od 23 listopada 2011 r. siedziba spółki została przeniesiona do Tarnowa.
W kolejnych latach przeprowadzono konsolidację spółek zależnych. Obecnie działalność przedsiębiorstwa realizowana jest przez następujące podmioty zależne:
Od 2013 r. spółka działa pod nazwą „Grupa Azoty Polskie Konsorcjum Chemiczne Sp. z o.o.”.
Spółki zależne:

</doc>
<doc id="3673530" url="https://pl.wikipedia.org/wiki?curid=3673530" title="Dla naiwnych marzycieli">
Dla naiwnych marzycieli

Dla naiwnych marzycieli – szósty album studyjny polskiej piosenkarki Ani Dąbrowskiej. Wydawnictwo ukazało się 4 marca 2016 nakładem wytwórni muzycznej Sony Music Entertainment Poland. 
Album jest utrzymany w stylu muzyki pop i składa się z wersji standardowej (1 CD) oraz z edycji limitowanej (2 CD). Płyta zadebiutowała na 1. miejscu polskiej listy sprzedaży – OLiS. Wydawnictwo uzyskało status podwójnej platynowej płyty w Polsce, przekraczając próg 60 tysięcy sprzedanych egzemplarzy.
Promocję "Dla naiwnych marzycieli" rozpoczęto w listopadzie 2015, wraz z premierą pierwszego promującego singla – „Nieprawda”. 4 marca 2016 wydany został drugi singel, „W głowie”. We wrześniu wydano utwór – „Poskładaj mnie”.
W marcu 2016 wydawnictwo uzyskało nominację do nagrody polskiego przemysłu fonograficznego Fryderyka w kategorii "Utwór roku" („Nieprawda”), a także w 2017 w kategoriach: "Utwór roku" („W głowie”) i "Album roku pop". Ostatecznie piosenkarka wygrała w kategorii albumowej.
Lista utworów.
Opracowano na podstawie materiału źródłowego.

</doc>
<doc id="3673531" url="https://pl.wikipedia.org/wiki?curid=3673531" title="Cawkwell">
Cawkwell

Cawkwell – przysiółek w Anglii, w Lincolnshire. Leży 32 km od miasta Lincoln i 198 km od Londynu. W 1961 roku civil parish liczyła 35 mieszkańców. Cawkwell jest wspomniana w Domesday Book (1086) jako "Calchewelle".

</doc>
<doc id="3673533" url="https://pl.wikipedia.org/wiki?curid=3673533" title="Lista zawodników WWE według liczby dni z pasem mistrzowskim">
Lista zawodników WWE według liczby dni z pasem mistrzowskim



</doc>
<doc id="3673534" url="https://pl.wikipedia.org/wiki?curid=3673534" title="Thora Borgarhjort">
Thora Borgarhjort

Thora Borgarhjort (stn. "Thora Borgarhjǫrtr" lub "Thora Borgarhjört") – córka Herraudrego, legendarnego jarla Gotalandii. Druga żona Ragnara Lodbroka. Jej imię wywodzi się od Thora, nordyckiego boga burzy i piorunów. Jeśli była postacią historyczną to najprawdopodobniej żyła w pierwszych dekadach IX w..
Legenda.
Według skandynawskich podań i sag, Thora otrzymała od ojca młodego wiwerna (a dokładniej jego nordycką "odmianę", tzw. lindworma). W jednej z wersji, jajo wiwerna Herraudr zdobył podczas wyprawy do Biarmii. Gdy stwór dorósł otoczył swym cielskiem domostwo Thory, stając się jej strażnikiem. Jej ojciec oznajmił wówczas, że mężem Thory zostanie tylko ten, kto zabije wiwerna.
Wiadomość o tym dotarła do Ragnara, który postanowił pojąć Thorę za swą nową żonę. Udał się do Västergötland, gdzie przyodział futrzane, włochate spodnie, pokryte smołą i piaskiem. Zaopatrzony we włócznię i tarczę zaatakował wiwerna. Chroniony tarczą i swymi niezwykłymi spodniami, zdołał najpierw wbić włócznię w serce gada, a następnie odciął mu głowę. Herraudr nie miał wyjścia i musiał zgodzić się na ślub wojownika ze swoją córką.
Według "Sagi synów Ragnara" ("Ragnarssona þáttr") para miała dwóch synów: Eirikra i Agnara. Obaj polegli w walce z Eysteinnem Belim, jarlem Szwecji. Przed tym wydarzeniem Thora zmarła z powodu choroby, a Ragnar ożenił się później po raz trzeci – z Aslaug.
Thora pojawia się w kilku podaniach i źródłach:

</doc>
<doc id="3673535" url="https://pl.wikipedia.org/wiki?curid=3673535" title="Clixby">
Clixby

Clixby – wieś w Anglii, w Lincolnshire, w dystrykcie West Lindsey, w civil parish Grasby. Leży 35.8 km od miasta Lincoln i 224.4 km od Londynu. W 1931 roku civil parish liczyła 39 mieszkańców. Clixby jest wspomniana w Domesday Book (1086) jako "Clisbi".

</doc>
<doc id="3673537" url="https://pl.wikipedia.org/wiki?curid=3673537" title="Koroibos z Elidy">
Koroibos z Elidy

Koroibos z Elidy (klasyczna greka Κόροιβος Ἠλεῖος) – zwycięzca pierwszych odnotowanych panhelleńskich Igrzysk Olimpijskich w 776 r. p.n.e. w biegu krótkim – stadionie.
Pochodził z Elidy na zachodnim Peloponezie, z zawodu był kucharzem. Inskrypcja na jego nagrobku głosiła, że był on pierwszym zwycięzcą stadionu.

</doc>
<doc id="3673538" url="https://pl.wikipedia.org/wiki?curid=3673538" title="Peeter Karu">
Peeter Karu

Peeter Karu (ur. 21 września 1909 w Võisiku, zm. 14 kwietnia 1942 w Tallinnie) – estoński strzelec, medalista mistrzostw świata. 
W 1940 roku ukończył Tallinna Rahvaülikooli Seltsi Erakolledž w Tallinnie. 
Poważniejsze treningi strzeleckie rozpoczął w 1937 roku. Pod koniec lat 30. był członkiem estońskiej reprezentacji w strzelectwie.
Jest trzykrotnym medalistą mistrzostw świata. W dorobku ma jeden srebrny i dwa brązowe medale. Mistrz Estonii z 1938 roku w konkurencji: karabin wojskowy, trzy pozycje, 300 m, drużynowo.
Osiągnięcia.
Medale na mistrzostwach świata.
"Opracowano na podstawie materiału źródłowego:" 

</doc>
<doc id="3673539" url="https://pl.wikipedia.org/wiki?curid=3673539" title="Dalderby">
Dalderby

Dalderby – przysiółek w Anglii, w Lincolnshire, w dystrykcie East Lindsey, w civil parish Roughton. Leży 27.6 km od miasta Lincoln i 185.3 km od Londynu. W 1931 roku civil parish liczyła 19 mieszkańców.

</doc>
<doc id="3673540" url="https://pl.wikipedia.org/wiki?curid=3673540" title="Kościół Adwentystów Dnia Siódmego w Niemczech">
Kościół Adwentystów Dnia Siódmego w Niemczech

Kościół Adwentystów Dnia Siódmego w Niemczech (właściwie: Wolny Kościół Adwentystów Dnia Siódmego, ) – adwentystyczny związek wyznaniowy w Niemczech, będący częścią globalnego Kościoła Adwentystów Dnia Siódmego. W 2017 roku Kościół liczył 558 zborów i 34 tysięcy wiernych. Niemcy były wyjątkowo trudnym krajem dla adwentystów. W latach 90. XX wieku rozpoczął się proces kurczenia Kościoła.
Historia.
Trudne początki.
Do Europy adwentyści przybyli po roku 1874. Przybył wtedy do Bazylei John Nevins Andrews, jako oficjalny misjonarz KADS. W 1888 roku przybył do Niemiec Ludwig Richard Conradi, znany ze skutecznego krzewienia adwentyzmu wśród niemieckojęzycznych Amerykanów. W 1889 roku założył siedzibę Kościoła w Hamburgu. Conradi założył także szkołę adwentystyczną we Friedensau, w pobliżu Magdeburga, nazwano ją Friedensau Misyjne Seminarium.
Adwentyści natrafiali na wiele utrudnień w Niemczech ze strony państwa, do najważniejszych należało nie posyłanie dzieci do szkoły niedzielnej, a drugim był negatywny stosunek do służby wojskowej. Skutkowało to uwięzieniami. Po pewnym czasie władze zgodziły się na szkoły sobotnie. Odmowa służby wojskowej wynikała z niechęci brania broni do ręki, co uzasadniano przykazaniem „nie zabijaj” oraz zakazem pracy w sabat.
W czasie I wojny światowej europejscy przywódcy adwentystyczni musieli po raz pierwszy ustosunkować się do problemu służby wojskowej w warunkach wojny. 2 sierpnia 1914 roku najpierw G. Dail, sekretarz Oddziału Europejskiego, oraz dwa dni później H.F. Schuberth, przewodniczący Zjednoczenia Wschodnioniemieckiego zadeklarowali pisemnie udział w działaniach wojennych. W czasie I wojny światowej z powodu odmowy służby wojskowej niektórzy młodzi adwentyści zostali rozstrzelani. Liczba osób, które straciły życie z tego powodu nie jest znana. W atmosferze odpowiedzialności za młodych wyznawców Conradi podjął decyzję uczestnictwa adwentystów w działaniach wojennych. W 1916 roku trzej główni przywódcy adwentystyczni w Niemczech w broszurze „Der Christ und der Krieg” () złożyli deklarację podejmowania służby wojskowej przez członków Kościoła, a także pełnienia jej w szabat. Spowodowało to wykluczenie z głównego nurtu adwentystów ponad 2000 osób sprzeciwiających się służbie wojskowej i utworzenie Kościoła Adwentystów Dnia Siódmego Ruch Reformacyjny.
W 1915 roku władze ogólnoświatowego Kościoła potępiły decyzję Conradiego, ogłaszając, że „Kościół jest negatywnie nastawiony do wszelkiej przemocy”, dopuszczając uczestnictwo adwentystów w działaniach wojennych głównie w służbach medycznych. Potwierdzające stanowiska podejmowano jeszcze w roku 1920 i 1922, oceniono, że Conradi zawiódł jako kościelny przywódca.
Okres nazizmu.
Dojście Hitlera do władzy entuzjastycznie zostało przyjęte przez adwentystycznych liderów. Adolf Minck uznał to za ożywczy powiew ducha reformacji. Richard Müller uznał Hitlera za wybrańca Bożego, chwalił go za unikanie alkoholu, nikotyny i wegetariański styl życia. W latach 30. XX wieku adwentyści wspierali Hitlera, gdyż uważali też, że Hitler jest gwarantem wolności religijnej. We Friedensau, miasteczku z wysokim procentem adwentystów, 99,9% mieszkańców zagłosowało na nazistów podczas wyborów parlamentarnych. Hitler cieszył się popularnością wśród adwentystów ze względu na wegetarianizm, unikanie alkoholu, kawy i herbaty. Adwentysta Zdravko Plantak przypuszcza, że wspieranie Hitlera wynikało z braku dostępu do wiarygodnych źródeł informacji. 26 listopada 1933 roku III Rzesza zabroniła adwentystom oraz innym nielicznym kościołom prowadzenia legalnej działalności, jednak po upływie zaledwie dwóch tygodni ponownie zalegalizowano adwentystów, ponieważ uznano, że jest to związek wyznaniowy o „pozytywnym” charakterze. 29 kwietnia 1936 roku państwo zabroniło prowadzenia działalności adwentystom reformowanym. Wkrótce potem zwierzchnicy ADS wydali dyrektywę, w której zabronili swoim wyznawcom utrzymywania kontaktów z reformowanymi adwentystami. Z nakazu nazistowskiej władzy polecono wyłączyć z Kościoła wszystkich adwentystów o żydowskim pochodzeniu i zabroniono udzielania im pomocy. Jednak nie wszyscy adwentyści posłuchali tego nakazu i w tajemnicy udzielali pomocy Żydom.
Zarówno niemieccy, jak i austriaccy adwentyści poparli Anschluss. W roku 1938 w ramach usuwania żydowskiego słownictwa „szkołę sobotnią” zamieniono na „szkołę biblijną”, a „sabat” na „dzień odpocznienia”. Na łamach adwentystycznych pism nie protestowano ani przeciw eugenice, ani przeciw eutanazji.
Podczas wojny państwo zasadniczo biorąc zezwalało adwentystom na prowadzenie działalności, jednak poza niektórymi wyjątkami. 24 stycznia 1941 roku zabroniono Kościołowi działać na Górnym Śląsku, 4 kwietnia 1941 roku w Gdańsku i Prusach Zachodnich, a 9 maja 1941 roku na Dolnym Śląsku. Kościół wielokrotnie składał petycje o udzielenie zgody na ponowną działalność, ale bez efektu. Nabożeństwa odbywały się w prywatnych mieszkaniach wiernych.
Według danych z 1943 roku powołano do Wehrmachtu ogółem 5 993 adwentystów, w tym 259 pastorów i 1844 „sympatyków”. Jedynie 754 z nich, czyli około 12%, służyło w służbie sanitarnej. Po wojnie Minck utrzymywał, że około 95 procent pastorów służących w Wehrmachcie było w służbie medycznej lub administracji. Do 1943 roku 1957 adwentystów otrzymało wyróżnienia wojskowe, a 550 poległo w boju. Prawdopodobnie była to najbardziej udekorowana grupa wyznaniowa w tamtych czasach. Dokładne statystyki po roku 1943 nie są znane. Ogółem podczas drugiej wojny światowej zginęło około 3030 adwentystów (ofiary wojskowe i cywilne).
James Lamar McElhany, prezydent Generalnej Konferencji Adwentystów Dnia Siódmego, w piśmie do Adolfa Mincka z kwietnia 1947 roku, domagał się oczyszczenia przywództwa Kościoła z nazistowskich elementów. Jednak według oceny mjr J.C. Thompsona w maju 1948 roku adwentyści byli jednym z nielicznych Kościołów, które wciąż nie dokonały oczyszczenia. Po wojnie przywódcy Kościoła tłumaczyli, że ich polityka z okresu nazistowskiego motywowana była troską o przetrwanie Kościoła. Corrie Schroder zarzuciła, że uczynili to tylko dlatego, by ocalić samych siebie. Badacze są zgodni, że w przededniu dojścia Hitlera do władzy najważniejszą dla niemieckich adwentystów rzeczą było zachowanie sabatu, a wolność religijną pojmowali przede wszystkim jako możliwość przestrzegania sabatu.
Dopiero w 2005 roku adwentystyczni liderzy z Niemiec oraz Austrii wydali wspólne oświadczenie, w którym wyrazili głęboki żal za wspieranie nazizmu. Daniel Heinz, dyrektor archiwów Kościoła adwentystów we Friedensau oświadczył: „Przywódcy Kościoła zaadaptowali nawet część antysemickiej ideologii od nazistów; w niektórych sytuacjach, uczynili oni więcej niż było potrzeba dla zadowolenia (nazistowskiej) władzy. Jest to coś naprawdę dziwnego dla nas”.
Statystyka.
W 1901 roku w Niemczech było 1959 wiernych skupionych w 3 diecezjach i 63 zborach.
W roku 1933 w Niemczech było 36 278 adwentystów, w chwili wybuchu II wojny światowej liczba ta wynosiła 38 323, co oznacza wzrost o 2045 osób. Wzrost ten zawdzięczano programowi misyjnemu z roku 1934. Po przesunięciu granic w 1945 roku i utracie części terytoriów na rzecz Polski oraz ZSRR 16 468 adwentystów znalazło się poza granicami Niemiec. 1 stycznia 1946 roku trzy niemieckie unie liczyły łącznie 26 891 członków, skupionych w 653 zborach, obsługiwanych przez 280 duchownych.
Kościół Adwentystów Dnia Siódmego w Niemczech stanowi połączenie Północnoniemieckiej Unii Diecezji oraz Południowoniemieckiej Unii Diecezji, posiada zatem dwa ośrodki władzy (siedziby) w Hanowerze oraz Ostfildernie. Kościół należy do Wydziału inter-europejskiego Kościoła Adwentystów Dnia Siódmego.
Od końca lat 90. XX wieku liczba wiernych nieznacznie się zmniejsza. W roku 1999 KADS w Niemczech liczył 35 599 ochrzczonych dorosłych osób oraz 11 300 dzieci, skupionych w 569 zborach, obsługiwanych przez 360 pastorów. W 2012 roku było 34 982 ochrzczonych dorosłych osób, skupionych w 563 zborach.
W 2017 roku było 34 348 ochrzczonych dorosłych osób, skupionych w 558 zborach.

</doc>
<doc id="3673541" url="https://pl.wikipedia.org/wiki?curid=3673541" title="Bridging eastern and western psychiatry">
Bridging eastern and western psychiatry



</doc>
<doc id="3673542" url="https://pl.wikipedia.org/wiki?curid=3673542" title="Driby">
Driby

Driby – wieś w Anglii, w Lincolnshire. Leży 41.1 km od miasta Lincoln i 193 km od Londynu. W 1961 roku civil parish liczyła 42 mieszkańców.

</doc>
<doc id="3673546" url="https://pl.wikipedia.org/wiki?curid=3673546" title="Evedon">
Evedon

Evedon – wieś w Anglii, w Lincolnshire, w dystrykcie North Kesteven, w civil parish Ewerby and Evedon. Leży 26,8 km od miasta Lincoln i 167,6 km od Londynu. W 1921 roku civil parish liczyła 81 mieszkańców. Evedon jest wspomniana w Domesday Book (1086) jako "Evedune".

</doc>
<doc id="3673547" url="https://pl.wikipedia.org/wiki?curid=3673547" title="Pavel Lyzhyn">
Pavel Lyzhyn



</doc>
<doc id="3673548" url="https://pl.wikipedia.org/wiki?curid=3673548" title="Gila Finkelstein">
Gila Finkelstein

Gila Finkelstein (hebr.: גילה פינקלשטיין, ur. 22 września 1950 w Tel Awiwie) – izraelska polityk, w latach 2003–2006 poseł do Knesetu z listy Narodowej Partii Religijnej.
W wyborach parlamentarnych w 2003 dostała się do izraelskiego parlamentu. W szesnastym Knesecie pełniła funkcję zastępcy przewodniczącego parlamentu.

</doc>
<doc id="3673549" url="https://pl.wikipedia.org/wiki?curid=3673549" title="Farforth">
Farforth

Farforth – wieś w Anglii, w Lincolnshire. Leży 34.7 km od miasta Lincoln i 196.9 km od Londynu. W latach 1870–1872 osada liczyła 103 mieszkańców. Farforth jest wspomniana w Domesday Book (1086) jako "Farforde".

</doc>
<doc id="3673553" url="https://pl.wikipedia.org/wiki?curid=3673553" title="Rada Ogrodów Botanicznych i Arboretów w Polsce">
Rada Ogrodów Botanicznych i Arboretów w Polsce

Rada Ogrodów Botanicznych i Arboretów w Polsce – najstarsza organizacja koordynująca całokształt działalności ogrodów botanicznych i arboretów w skali ogólnopolskiej. Działająca od 1972 roku jako sekcja Polskiego Towarzystwa Botanicznego, a od 2011 roku jako stowarzyszenie rejestrowe, zrzeszające przedstawicieli polskich ogrodów botanicznych i tworzące tzw. krajową sieć ogrodów. Członkami organizacji są dyrektorzy oraz kierownicy polskich ogrodów botanicznych (w tym także ogrodów wyspecjalizowanych, m.in. arboretów, palmiarni, ogrodów roślin leczniczych, ogrodów górskich etc.) lub ich jednostek organizacyjnych. Rada inicjuje, obejmuje patronatem i podejmuje wspólne badania naukowe, monitoruje uprawę "ex situ" gatunków rzadkich i zagrożonych w skali kraju, tworzy regionalne banki nasion, planuje wspólną strategię rozwoju; przygotowuje i udostępnia programy dydaktyczne i edukacyjne ogrodom botanicznym zrzeszonym w sieci. Podejmuje również działania interwencyjne dla obrony interesów ogrodów botanicznych oraz ochrony zasobów przyrodniczych, a także opiniuje tworzenie nowych ogrodów botanicznych w Polsce.
Historia.
20 września 1972 roku podczas jubileuszowego zjazdu Polskiego Towarzystwa Botanicznego w Warszawie z inicjatywy doc. dr Ludmiły Karpowiczowej podjęto jednomyślnie uchwałę o powołaniu Rady Ogrodów Botanicznych i Arboretów w Polsce jako sekcji w strukturze Polskiego Towarzystwa Botanicznego. Skupiała ona kierowników ogrodów botanicznych. Początkowo liczyła ona 12 członków. Podczas pierwszego zebrania Rady Ogrodów Botanicznych i Arboretów w Polsce, które odbyło się 17 lutego 1973 roku, na przewodniczącą wybrano doc. dr L. Karpowiczową, a jej zastępcą został dr J. Tumiłowicz. Po śmierci doc. Karpowiczowej wybrano nowy zarząd w skład którego weszli: doc. dr hab. A. Łukasiewicz (przewodniczący) oraz doc. dr hab. W. Bugała (wiceprzewodniczący) i doc. dr hab. A. Doroszewska (wiceprzewodnicząca). W 1974 roku na wniosek Rady Ogrodów Botanicznych i Arboretów w Polsce skierowany do Wydziału II Nauk Biologicznych PAN powyższą Radę uznano pismem z dnia 29 stycznia 1974 r. jako Komisję Ogrodów Botanicznych działającą przy Komitecie Botaniki Polskiej Akademii Nauk (16 członków). Od 1996 roku Rada Ogrodów Botanicznych w Polsce funkcjonowała jako niezależna Federacja Ogrodów Botanicznych [Instytucja reprezentowana przez dyrektorów lub kuratorów ogrodów (35 członków)]. W roku 2011 Radę przekształcono w stowarzyszenie rejestrowe pod nazwą „Rada Ogrodów Botanicznych i Arboretów w Polsce” złożone z członków zwyczajnych, wspierających i honorowych, które swoją siedzibę ma w Śląskim Ogrodzie Botanicznym w Mikołowie. 
Stowarzyszenie jest obecnie jedną z 23 europejskich krajowych sieci ogrodów botanicznych i reprezentuje polskie ogrody botaniczne w organizacjach międzynarodowych takich jak:
W ostatnich latach Rada Ogrodów Botanicznych i Arboretów współorganizowała konferencje oraz sympozja międzynarodowych sieci Botanic Gardens in the Baltic Sea Region oraz uczestniczyła m.in. w pracach związanych z organizacją Światowego Kongresu Edukacyjnego BGCI. Stowarzyszenie wspólnie z wybranym ogrodem co roku organizuje również zjazd ogrodów botanicznych i arboretów połączony z konferencją naukową.
Władze.
Posiedzenia Rady Ogrodów Botanicznych i Arboretów w Polsce odbywają się minimum raz w roku, przewodniczy im dr Grażyna Szymczak. Siedziba stowarzyszenia mieści się w Mikołowie, od 2013 roku biurem Rady Ogrodów Botanicznych i Arboretów w Polsce kieruje Damian Matynia.
Zarząd.
"[kadencja 2020-2023]"
Komisja Rewizyjna.
"[kadencja 2020-2023]"
Cele i zadania.
Stowarzyszenie powołano w celu:

</doc>
<doc id="3673557" url="https://pl.wikipedia.org/wiki?curid=3673557" title="Ilana Kohen">
Ilana Kohen

Ilana Kohen (hebr.: אילנה כהן, ang.: "Ilana Cohen", ur. 16 listopada 1943 w Iraku) – izraelska polityk, w latach 2003–2006 poseł do Knesetu z listy Am Echad.
W wyborach parlamentarnych w 2003 dostała się do izraelskiego parlamentu. W szesnastym Knesecie zasiadała w komisjach finansów, nauki i technologii oraz pracy i zdrowia. W 2004 Am Echad połączyło się z Partią Pracy.

</doc>
<doc id="3673562" url="https://pl.wikipedia.org/wiki?curid=3673562" title="North Owersby">
North Owersby

North Owersby – wieś w Anglii, w Lincolnshire, w dystrykcie West Lindsey, w civil parish Owersby. Leży 24,7 km od miasta Lincoln i 214,6 km od Londynu. W 1931 roku civil parish liczyła 249 mieszkańców.

</doc>
<doc id="3673566" url="https://pl.wikipedia.org/wiki?curid=3673566" title="Parafia Św. Tomasza Apostoła w Osinach">
Parafia Św. Tomasza Apostoła w Osinach



</doc>
<doc id="3673568" url="https://pl.wikipedia.org/wiki?curid=3673568" title="South Owersby">
South Owersby

South Owersby – przysiółek w Anglii, w Lincolnshire, w dystrykcie West Lindsey, w civil parish Owersby. Leży 23.8 km od miasta Lincoln i 213.6 km od Londynu. W 1931 roku civil parish liczyła 77 mieszkańców.

</doc>
<doc id="3673569" url="https://pl.wikipedia.org/wiki?curid=3673569" title="Parafia Świętego Andrzeja Apostoła w Łyntupach">
Parafia Świętego Andrzeja Apostoła w Łyntupach



</doc>
<doc id="3673570" url="https://pl.wikipedia.org/wiki?curid=3673570" title="Kościół Świętego Andrzeja Apostoła w Łyntupach">
Kościół Świętego Andrzeja Apostoła w Łyntupach



</doc>
<doc id="3673572" url="https://pl.wikipedia.org/wiki?curid=3673572" title="Parafia Świętego Judy Tadeusza w Łuczaju">
Parafia Świętego Judy Tadeusza w Łuczaju



</doc>
<doc id="3673573" url="https://pl.wikipedia.org/wiki?curid=3673573" title="Kościół Świętego Judy Tadeusza w Łuczaju">
Kościół Świętego Judy Tadeusza w Łuczaju



</doc>
<doc id="3673574" url="https://pl.wikipedia.org/wiki?curid=3673574" title="Esterina Tartman">
Esterina Tartman

Esterina Tartman (hebr.: אסתרינה טרטמן, ur. 9 listopada 1957 w Jerozolimie) – izraelska polityk, w latach 2006–2009 poseł do Knesetu z listy partii Nasz Dom Izrael.
8 lutego 2006 zastąpiła Micha’ela Nudelmana i została posłanką do szesnastego Knesetu. W wyborach parlamentarnych w marcu tego zdobyła mandat poselski izraelskiego parlamentu i zasiadała w nim do końca siedemnastej kadencji.

</doc>
<doc id="3673575" url="https://pl.wikipedia.org/wiki?curid=3673575" title="Rigsby">
Rigsby

Rigsby – wieś w Anglii, w Lincolnshire. Leży 46.2 km od miasta Lincoln i 194.2 km od Londynu. Rigsby jest wspomniana w Domesday Book (1086) jako "Richesbi"/"Rig(h)esbi".

</doc>
<doc id="3673576" url="https://pl.wikipedia.org/wiki?curid=3673576" title="Parafia Niepokalanego Poczęcia Najświętszej Maryi Panny i Świętego Antoniego z Padwy w Postawach">
Parafia Niepokalanego Poczęcia Najświętszej Maryi Panny i Świętego Antoniego z Padwy w Postawach



</doc>
<doc id="3673579" url="https://pl.wikipedia.org/wiki?curid=3673579" title="Searby">
Searby

Searby – wieś w Anglii, w Lincolnshire. Leży 35,4 km od miasta Lincoln i 225,4 km od Londynu. Searby jest wspomniana w Domesday Book (1086) jako "Seurebi"/"Sourebi".

</doc>
<doc id="3673581" url="https://pl.wikipedia.org/wiki?curid=3673581" title="Institut supérieur de l’aéronautique et de l’espace">
Institut supérieur de l’aéronautique et de l’espace

Institut supérieur de l'aéronautique et de l'espace (ISAE-SUPAERO, dawniej École Supérieure d’Aéronautique) – francuska wyższa szkoła techniczna w Tuluzie, zaliczająca się do grandes écoles.

</doc>
<doc id="3673585" url="https://pl.wikipedia.org/wiki?curid=3673585" title="Scrafield">
Scrafield

Scrafield – przysiółek w Anglii, w Lincolnshire, w dystrykcie East Lindsey, w civil parish Mareham on the Hill. Leży 34.1 km od miasta Lincoln i 187.9 km od Londynu. W 1931 roku civil parish liczyła 24 mieszkańców.

</doc>
<doc id="3673586" url="https://pl.wikipedia.org/wiki?curid=3673586" title="Sara Marom Szalew">
Sara Marom Szalew

Sara Marom Szalew (hebr.: שרה מרום שלו, ang.: "Sarah Marom-Shalev", ur. 23 września 1934 w Dorohoi) – izraelska polityk, w latach 2006–2009 poseł do Knesetu z listy Gil.
W wyborach parlamentarnych w 2006 dostała się do izraelskiego parlamentu. W siedemnastym Knesecie zasiadała w komisjach pracowników zagranicznych, absorpcji imigrantów oraz spraw wewnętrznych i środowiska.

</doc>
<doc id="3673587" url="https://pl.wikipedia.org/wiki?curid=3673587" title="Sara Marom">
Sara Marom



</doc>
<doc id="3673588" url="https://pl.wikipedia.org/wiki?curid=3673588" title="Sarah Marom-Szalew">
Sarah Marom-Szalew



</doc>
<doc id="3673589" url="https://pl.wikipedia.org/wiki?curid=3673589" title="Parafia Świętego Jozafata Kuncewicza w Konstantynowie">
Parafia Świętego Jozafata Kuncewicza w Konstantynowie



</doc>
<doc id="3673590" url="https://pl.wikipedia.org/wiki?curid=3673590" title="École Nationale Supérieure de l'Aéronautique et de l'Espace">
École Nationale Supérieure de l'Aéronautique et de l'Espace



</doc>
<doc id="3673591" url="https://pl.wikipedia.org/wiki?curid=3673591" title="École nationale supérieure de l'aéronautique et de l'espace">
École nationale supérieure de l'aéronautique et de l'espace



</doc>
<doc id="3673598" url="https://pl.wikipedia.org/wiki?curid=3673598" title="Memoriał Mariana Rosego">
Memoriał Mariana Rosego

Memoriał Mariana Rosego – turniej żużlowy, mający na celu upamiętnienie polskiego żużlowca Mariana Rosego, który zginął tragicznie w 1970 roku. Zawody organizowane są przez KS Toruń.

</doc>
<doc id="3673603" url="https://pl.wikipedia.org/wiki?curid=3673603" title="Sibia">
Sibia

Sibia – rodzaj ptaka z rodziny pekińczyków (Leiothrichidae).
Zasięg występowania.
Rodzaj obejmuje gatunki występujące w orientalnej Azji.
Morfologia.
Długość ciała 18–23 cm; masa ciała 32–56 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3673604" url="https://pl.wikipedia.org/wiki?curid=3673604" title="Gila Gamli’el">
Gila Gamli’el

Gila Gamli’el (hebr.: גילה גמליאל, ur. 24 lutego 1974 w Gederze) – izraelska polityk, w latach 2003–2006 oraz od 2009 poseł do Knesetu z listy Likudu. W latach 2005–2006 wiceminister rolnictwa, w latach 2009–2013 wiceminister odpowiedzialna za postęp wśród młodzieży, studentów i kobiet, zastępca przewodniczącego dziewiętnastego Knesetu, od 2015 minister ds. emerytów. Od 17 maja 2020 roku minister ochrony środowiska.
W wyborach parlamentarnych w 2003 po raz pierwszy dostała się do izraelskiego parlamentu. Zasiadała w Knesetach XVI, XVIII, XIX, XX i XXI kadencji.

</doc>
<doc id="3673610" url="https://pl.wikipedia.org/wiki?curid=3673610" title="Siva cyanouroptera">
Siva cyanouroptera



</doc>
<doc id="3673611" url="https://pl.wikipedia.org/wiki?curid=3673611" title="Antek Smykiewicz">
Antek Smykiewicz

Antoni Smykiewicz (ur. 12 lipca 1987 w Warszawie) – polski piosenkarz, autor tekstów i kompozytor.
Życiorys.
Jego matka jako nastolatka śpiewała w Operetce Warszawskiej, a ojciec jest fotografem. Ma dziewięcioro rodzeństwa: czterech braci (Tadeusza, Łukasza, Karola, Pawła) i pięć sióstr (Katarzynę, Agnieszkę, Paulinę, Dorotę, Klarę). Uczęszczał do szkoły muzycznej w klasie akordeonu.
Karierę muzyczną rozpoczął w 2010, zostając wokalistą w zespole Ściana Wschodnia, którego był współzałożycielem. W tym samym roku wygrał ogólnopolski festiwal karaoke, III Karaoke MAXXX Festiwal w Opolu, zorganizowany przez radio RMF Maxxx.
Przed rozpoczęciem ogólnopolskiej kariery muzycznej brał udział w telewizyjnych konkursach talentów: "The Voice of Poland" (2011) i "Must Be the Music. Tylko muzyka" (2014). Jesienią 2014 podpisał kontrakt z wytwórnią Universal Music Polska.
W 2015 wydał debiutancki singel „Pomimo burz” autorstwa Marka Kościkiewicza. Piosenka stała się przebojem, trafiając na 1. miejsce na liście AirPlay, najczęściej odtwarzanych utworów w polskich rozgłośniach radiowych. Ponadto utwór uzyskał w Polsce status diamentowego singla za sprzedaż w nakładzie przekraczającym 100 tys. kopii. 31 grudnia był jedną z gwiazd występujących podczas koncertu sylwestrowego w Krakowie, zorganizowanego przez stację TVN. Na początku 2016 wydał drugi singel „Limit szans”, który napisał we współpracy z Przemysławem Pukiem i Sarsą. Z piosenką dotarł do 21. miejsca na liście AirPlay. 6 maja wydał debiutancki album studyjny, zatytułowany "Nasz film" i uzyskał status złotej płyty. 28 maja wystąpił w koncercie "Radiowy przebój roku" podczas drugiego dnia festiwalu Polsat SuperHit Festiwal, wykonując utwór „Pomimo burz”, który znalazł się w gronie najczęściej emitowanych utworów w polskich rozgłośniach radiowych w poprzedzającym roku. Z piosenką na początku czerwca wziął udział w konkursie "Debiuty" w ramach 53. Krajowego Festiwalu Piosenki Polskiej w Opolu. 21 października wydał reedycję swojego albumu "Nasz film", wzbogaconą o sześć premierowych utworów oraz akustyczne wersje singli „Pomimo burz” i „Limit szans”. Następnie wydał single: „Na nowo” i „Wspólny czas”. W 2020 rozwiązał kontrakt płytowy z Universal Music Polska. 
W 2018 uczestniczył w ósmej edycji programu rozrywkowego Polsatu "Dancing with the Stars. Taniec z gwiazdami", a w 2019 zajął czwarte miejsce w 11. edycji programu rozrywkowego Polsatu "Twoja twarz brzmi znajomo".
W latach 2018–2020 wydał single: „Neony”, „Hasztag” i „Jak wiatr”, „Ot tak”.
Życie prywatne.
Jest żonaty z Justyną Kapciak.

</doc>
<doc id="3673614" url="https://pl.wikipedia.org/wiki?curid=3673614" title="Rachel Azarja">
Rachel Azarja

Rachel Azarja (hebr.: רחל עזריה, ang. "Rachel Azaria", ur. 21 grudnia 1977 w Jerozolimie) – izraelska polityk, w latach 2015–2019 poseł do Knesetu z listy Kulanu (My Wszyscy).
W wyborach parlamentarnych w 2015 po raz pierwszy dostała się do izraelskiego parlamentu. W dwudziestym Knesecie zasiadała w komisjach finansów, spraw wewnętrznych i środowiska oraz etyki. W kwietniu 2019 utraciła miejsce w parlamencie.

</doc>
<doc id="3673616" url="https://pl.wikipedia.org/wiki?curid=3673616" title="Southrey">
Southrey

Southrey – wieś w Anglii, w Lincolnshire. Leży 16.8 km od miasta Lincoln i 186 km od Londynu. W latach 1870–1872 osada liczyła 198 mieszkańców. Southrey jest wspomniana w Domesday Book (1086) jako "Sudtrie / Sutrei(e)".

</doc>
<doc id="3673625" url="https://pl.wikipedia.org/wiki?curid=3673625" title="Swarby">
Swarby

Swarby – wieś w Anglii, w Lincolnshire, w dystrykcie North Kesteven, w civil parish Aswarby and Swarby. Leży 31,8 km od miasta Lincoln i 161,5 km od Londynu. W 1921 roku civil parish liczyła 141 mieszkańców. Swarby jest wspomniana w Domesday Book (1086) jako "Suarrebi".

</doc>
<doc id="3673627" url="https://pl.wikipedia.org/wiki?curid=3673627" title="Dariusz Sęk">
Dariusz Sęk

Dariusz Sęk (ur. 22 lipca 1986 w Tarnowie, znany jest również pod przydomkiem "Sęku") – polski bokser, wielokrotny medalista mistrzostw Polski. W czerwcu 2011 zdobył pas mistrza świata federacji TWBA w kategorii półciężkiej po pokonaniu w Ostrowcu Świętokrzyskim Gruzina Sandro Siproshviliego. W lipcu 2015 na gali w Monachium zdobył regionalny pas WBC EPBC wagi półciężkiej.
Uprawianie boksu rozpoczął w wieku 13 lat. Jest wychowankiem klubu bokserskiego Polskiego Towarzystwa Boksu w Tarnowie oraz Polskiego Towarzystwa Boksu „Tiger Tarnów”.

</doc>
<doc id="3673628" url="https://pl.wikipedia.org/wiki?curid=3673628" title="Usselby">
Usselby

Usselby – wieś w Anglii, w Lincolnshire, w dystrykcie West Lindsey, w civil parish Osgodby. Leży 25,1 km od miasta Lincoln i 213,3 km od Londynu. W 1931 roku civil parish liczyła 54 mieszkańców.

</doc>
<doc id="3673629" url="https://pl.wikipedia.org/wiki?curid=3673629" title="Kleber Koike Erbst">
Kleber Koike Erbst

Kleber Koike Erbst (ur. 16 października 1989 w São Paulo) – japoński zawodnik mieszanych sztuk walki (MMA) wagi piórkowej, pochodzenia brazylijskiego. Były międzynarodowy mistrz KSW w wadze piórkowej z 2017 roku, w tym były zawodnik federacji. Aktualnie walczy w japońskiej organizacji Rizin FF, w której od 23 października 2022 roku jest mistrzem w wadze piórkowej.
Życiorys.
Urodzony w São Paulo w Brazylii, od ojca Japończyka i matki Brazylijki. Mieszkał w Brazylii, w wieku nastoletnim, dopóki kłopoty finansowe nie skłoniły jego rodziców do przeprowadzki do Japonii. Początkowo przebywał w Brazylii u krewnych, ale w wieku 14 lat dołączył do nich w Japonii. Początkowo zamierzał pomóc swoim rodzicom i wrócić do Brazylii, ale gdy poznał i zaczął trenować jiu-jitsu, postanowił zostać w Japonii. Kiedy kryzys finansowy dotknął Japonię, jego rodzice zdecydowali się na powrót do Brazylii, pozostawiając 18-letniego Erbsta, który chciał zostać. Aby sfinansować swoją karierę, pracował dorywczo, na przykład na budowie.
Kariera MMA.
Zawodnik klubu Bonsai Jiu-jitsu. Jego ulubioną techniką jest duszenie trójkątne. Posiada czarny pas brazylijskiego jiu-jitsu z miasta Iwata. W latach 2008-2014 walczył głównie na japońskich galach DEEP i Rings, pokonując w tym czasie m.in. byłego mistrza Shooto Hideki Kadowaka.
KSW i Rebel FC.
Na gali pokonał Anzora Ażyjewa przez duszenie trójkątne nogami w 1. rundzie.
Po udanym debiucie dla federacji KSW wziął udział w turnieju wagi piórkowej organizowanym przez chińską federację Rebel FC, który wygrał i został mistrzem pokonując w finale Amerykanina Miguela Torresa.
Na gali , która odbyła się 28 listopada 2015 roku stoczył pojedynek z Arturem Sowińskim o inauguracyjne mistrzostwo KSW w wadze piórkowej, ostatecznie przegrywając decyzją sędziów.
27 maja 2017 na gali , która odbyła się na Stadionie Narodowym pokonał ówczesnego mistrza wagi piórkowej Marcina Wrzoska jednogłośnie na punkty, odbierając mu tym samym pas.
W pierwsze obronie tytułu miał zmierzyć się przeciwko Arturowi Sowińskiemu na 23 grudnia 2017 roku. Został jednak pozbawiony pasa po tym jak nie zrobił wagi, co oznaczało, że tylko Sowiński mógł ubiegać się o ten tytuł. Erbst wygrał walkę przez duszenie zza pleców w trzeciej rundzie.
Na miało dojść do jego pojedynku rewanżowego z Marcinem Wrzoskiem o wakujący tytuł wagi piórkowej 9 czerwca 2018 roku, jednak Wrzosek doznał jednak naderwania mięśnia piersiowego i musiał zrezygnować z rewanżu. W rezultacie stoczył walkę z Marianem Ziółkowskim w limicie umownym do 68 kg i wygrał walkę przez poddanie w pierwszej rundzie.
1 grudnia 2018 roku na gali zmierzył się z Mateuszem Gamrotem. Przegrał walkę przez jednogłośną decyzję.
Rizin FF.
Po zwycięstwie w pierwszej rundzie przez poddanie na ONE Japan Series przeciwko Akiyo Nishiura, zadebiutował w Rizin 31 grudnia 2020 roku podczas "Rizin 26", przeciwko Kyle Aguon. Wygrał walkę przez duszenie brabo w pierwszej rundzie.
W drugiej walce w tej organizacji zmierzył z Kazumasą Majimą na "Rizin 27" 21 marca 2021 r. Wygrał przez duszenie trójkątne w drugiej rundzie.
Na gali "Rizin 28" zmierzył się z Mikuru Asakurą i wygrał walkę dusząc Mikuru do nieprzytomności przez duszenie trójkątne.
23 lutego 2022 roku stoczył walkę z byłym zawodnikiem UFC – Ulką Sasakim. Po problemach w pierwszej rundzie, w której został naruszony, poddał swojego rywala w drugiej odsłonie pojedynku.
W walce wieczoru gali "Rizin Landmark vol. 3" podjął Kyoheia Hagiwarę. Pojedynek ten zakontraktowano w limicie umownym do 68 kg. Po mniej niż dwóch minutach walki skutecznie poddał rywala duszeniem zza pleców.
23 października 2022 roku podczas gali "Rizin 39" odebrał Juntarou'owi Ushiku pas mistrzowski federacji Rizin FF w wadze piórkowej.
Podczas sylwestrowej gali "Rizin 40" w tokijskiej Saitama Super Arena podjał podwójnego mistrza Bellator MMA, Patricio Freire. Pojedynek ten był jedną z walk wchodzących w skład specjalnego meczu MMA między organizacjami Bellator MMA i Rizin FF. Przegrał jednogłośną decyzją sędziów.

</doc>
<doc id="3673630" url="https://pl.wikipedia.org/wiki?curid=3673630" title="Stara Wieś (Łagiewniki)">
Stara Wieś (Łagiewniki)

Stara Wieś – część wsi Łagiewniki w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 Stara Wieś administracyjnie należała do województwa kieleckiego.

</doc>
<doc id="3673632" url="https://pl.wikipedia.org/wiki?curid=3673632" title="Herb Grabowa (Szczecin)">
Herb Grabowa (Szczecin)

Herb Grabowa – historyczny herb Grabowa, obecnie stanowiącego część Szczecina, w latach 1855-1900 samodzielnego miasta.
Herb został wprowadzony ponad rok po uzyskaniu przez Grabowo praw miejskich. Przedstawiał umieszczonego w błękitnym polu czerwonego gryfa, przeszytego srebrną iglicą o lancetowatym kształcie zwężającym się w szpiczasty grot, z uchwytem w formie złotej kulki u spodu. Iglica ta stanowiła nawiązanie do znajdującego się dawniej na terenie Grabowa książęcego Zamku Odrzańskiego.

</doc>
<doc id="3673633" url="https://pl.wikipedia.org/wiki?curid=3673633" title="Westby (Lincolnshire)">
Westby (Lincolnshire)

Westby – przysiółek w Anglii, w Lincolnshire. Leży 42,7 km od miasta Lincoln i 151,4 km od Londynu. Westby jest wspomniana w Domesday Book (1086) jako "Westbi".

</doc>
<doc id="3673634" url="https://pl.wikipedia.org/wiki?curid=3673634" title="Lee-on-Solent">
Lee-on-Solent



</doc>
<doc id="3673636" url="https://pl.wikipedia.org/wiki?curid=3673636" title="Vladimir Kukk">
Vladimir Kukk

Vladimir Kukk (ur. 1 maja 1911 w Rydze, zm. 11 stycznia 1990 w Lucernie) – estoński strzelec, medalista mistrzostw świata.
Życiorys.
Ukończył gimnazjum męskie w Parnawie (1930) oraz szkołę wojskową (1931). Początkowo uprawiał siatkówkę i koszykówkę. Treningi strzeleckie rozpoczął w 1938 roku w Kaitseliicie. Pracował w siedzibie jednego z oddziałów tej formacji w Parnawie.
Kukk jest drużynowym brązowym medalistą mistrzostw świata w 1939 roku. Stał na podium w strzelaniu z karabinu wojskowego w trzech postawach z 300 m (3x20 strzałów). Indywidualnie najwyższą pozycję osiągnął w karabinie wojskowym stojąc z 300 m (10. miejsce).
Walczył w wojnie radziecko-fińskiej (kontynuacyjnej). Został ranny w bitwie o Narwę (1944). Wyemigrował do Austrii i następnie do Szwajcarii, w której zamieszkał. Uczestniczył w mistrzostwach świata w 1947 roku. W tym samym roku został mistrzem Szwajcarii. Był działaczem klubu strzeleckiego z Lucerny, zaangażowanym także w tworzenie siatkarskiego klubu w tym mieście, którego został trenerem. W latach 1953–1973 prezes Towarzystwa Estońskiego w Szwajcarii.
Osiągnięcia.
Medale na mistrzostwach świata.
"Opracowano na podstawie materiałów źródłowych:"

</doc>
<doc id="3673643" url="https://pl.wikipedia.org/wiki?curid=3673643" title="Westwoodside">
Westwoodside

Westwoodside – osada w Anglii, w Lincolnshire, w dystrykcie (unitary authority) North Lincolnshire. Leży 36,2 km od miasta Lincoln i 225,7 km od Londynu. W 2001 miejscowość liczyła 1862 mieszkańców. W latach 1870–1872 osada liczyła 626 mieszkańców. Westwood jest wspomniana w Domesday Book (1086) jako "Westude".

</doc>
<doc id="3673644" url="https://pl.wikipedia.org/wiki?curid=3673644" title="INGLOT">
INGLOT



</doc>
<doc id="3673647" url="https://pl.wikipedia.org/wiki?curid=3673647" title="Crocias">
Crocias



</doc>
<doc id="3673648" url="https://pl.wikipedia.org/wiki?curid=3673648" title="Ballbreaker World Tour">
Ballbreaker World Tour

Ballbreaker World Tour – trzynasta trasa koncertowa zespołu muzycznego AC/DC, w jej trakcie odbyły się 143 koncerty.
Program koncertów.
Pierwszy koncert trasy.
Bisy:
Typowa setlista.
Bisy:

</doc>
<doc id="3673649" url="https://pl.wikipedia.org/wiki?curid=3673649" title="Wispington">
Wispington

Wispington – wieś w Anglii, w Lincolnshire. Leży 23,5 km od miasta Lincoln i 191 km od Londynu. W 1961 roku civil parish liczyła 72 mieszkańców. Wispington jest wspomniana w Domesday Book (1086) jako "Wispinctune".

</doc>
<doc id="3673650" url="https://pl.wikipedia.org/wiki?curid=3673650" title="Władimir Peller">
Władimir Peller

Władimir Izrailewicz Peller (ros. Влади́мир Изра́йлевич Пе́ллер, ur. 6 września 1913 w Olhopolu, zm. 25 grudnia 1978 we wsi Waldgejm w Żydowskim Obwodzie Autonomicznym) – radziecki działacz państwowy, partyjny i gospodarczy, Bohater Pracy Socjalistycznej (1966).
Życiorys.
Urodzony w rodzinie żydowskiej. Skończył 7 klas szkoły, 1935-1938 służył w Armii Czerwonej na Dalekim Wschodzie, potem pracował jako traktorzysta w kołchozie "Krasnyj Oktiabr" w Żydowskim Obwodzie Autonomicznym, później został wybrany przewodniczącym tego kołchozu. W 1941 ponownie powołany do Armii Czerwonej i wysłany na front, służył w kompanii 210 pułku piechoty gwardii 71 Dywizji Piechoty Gwardii 6 Armii Gwardii 1 Frontu Nadbałtyckiego, 25 lipca 1944 został kontuzjowany w walkach w rejonie jezioroskim na Litwie, 17-19 września 1944 brał udział w bitwie k. miasta Dobele na Łotwie, gdzie został ranny. W 1946 zdemobilizowany, 1947 został członkiem WKP(b), osiadł we wsi Waldgejm w Żydowskim Obwodzie Autonomicznym, pracował w kołchozie, którego następnie został przewodniczącym. Wniósł duży wkład w rozwój produkcji rolnej w Żydowskim Obwodzie Autonomicznym. 9 kwietnia 1971 został wybrany członkiem Centralnej Komisji Rewizyjnej KPZR. Był deputowanym do Rady Najwyższej ZSRR. 19 lipca 2000 otrzymał pośmiertnie honorowe obywatelstwo Żydowskiego Obwodu Autonomicznego. Na domu, w którym mieszkał, umieszczono tablicę pamiątkową.
Odznaczenia.
I medale.

</doc>
<doc id="3673652" url="https://pl.wikipedia.org/wiki?curid=3673652" title="Kirkby (Lincolnshire)">
Kirkby (Lincolnshire)

Kirkby – wieś w Anglii, w Lincolnshire. Leży 23,6 km od miasta Lincoln i 213,3 km od Londynu. W latach 1870–1872 osada liczyła 477 mieszkańców.

</doc>
<doc id="3673653" url="https://pl.wikipedia.org/wiki?curid=3673653" title="Esirahu">
Esirahu

Esirahu – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju, na południe od wyspy Tagarahu. Zajmuje powierzchnię 2,044 ha. Obwód wyspy wynosi 565 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony.

</doc>
<doc id="3673654" url="https://pl.wikipedia.org/wiki?curid=3673654" title="Tagarahu">
Tagarahu

Tagarahu (ros. "Орараху") – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju, na północ od wyspy Esirahu oraz na południowy wschód od wyspy Paljarahu. Zajmuje powierzchnię 2,82 ha. Obwód wyspy wynosi ok. 1,1 km. Administracyjnie znajduje się w prowincji Läänemaa, w gminie Ridala. W całości stanowi obszar chroniony.
Występuje również wariant nazewniczy "Orarahu".

</doc>
<doc id="3673655" url="https://pl.wikipedia.org/wiki?curid=3673655" title="Paljarahu">
Paljarahu

Paljarahu (ros. "Пальяраху") – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju, na północny zachód od wyspy Tagarahu oraz na południe od wyspy Mustarahu.
Zajmuje powierzchnię ok. 2,737 ha. Obwód wyspy wynosi ok. 887 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony.

</doc>
<doc id="3673656" url="https://pl.wikipedia.org/wiki?curid=3673656" title="Mustarahu">
Mustarahu

Mustarahu (ros. "Мустараху") – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju, na północ od wyspy Paljarahu oraz na południowy zachód od wyspy Tauksi.
Zajmuje powierzchnię ok. 14,85 km². Obwód wyspy wynosi ok. 3,152 km. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Ma wydłużony kształt, ułożony w kierunku od północnego zachodu na południowy wschód.
Istnieją również warianty nazewnicze "Laekarahu" i "Mustakivi saar".

</doc>
<doc id="3673657" url="https://pl.wikipedia.org/wiki?curid=3673657" title="Tauksi">
Tauksi

Tauksi (także: Tauks; ros. "Таукси" lub "Тауксъ") – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju. Od północy wyspę oblewają wody zatoki Lõpe. Na wschodzie wąskim pasem wody oddzielona jest od półwyspu Sassi. Na południowy zachód od wyspy położona jest Mustarahu, na południe Väike Siimurahu.
Zajmuje powierzchnię ok. 3,66 km². Obwód wyspy wynosi ok. 10,184 km. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Część północna wyspy w większości zalesiona.

</doc>
<doc id="3673658" url="https://pl.wikipedia.org/wiki?curid=3673658" title="Väike Siimurahu">
Väike Siimurahu

Väike Siimurahu – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju. Na północ od wyspy położona jest Tauksi, na południe Siimurahu, na zachodzie Mustarahu i Paljarahu, na wschodzie wąskim pasem wody oddzielona jest od półwyspu Sassi. Ma regularny, okrągły kształt.
Zajmuje powierzchnię 2,177 ha. Obwód wyspy wynosi 561 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Wyspa pozbawiona jest roślinności wysokiej.

</doc>
<doc id="3673661" url="https://pl.wikipedia.org/wiki?curid=3673661" title="Kirkby (ujednoznacznienie)">
Kirkby (ujednoznacznienie)



</doc>
<doc id="3673665" url="https://pl.wikipedia.org/wiki?curid=3673665" title="360 ball">
360 ball



</doc>
<doc id="3673671" url="https://pl.wikipedia.org/wiki?curid=3673671" title="Conlon Nancarrow">
Conlon Nancarrow

Conlon Nancarrow (ur. 27 października 1912 w Texarkana, w Arkansas, zm. 10 sierpnia 1997 w mieście Meksyk) – amerykański kompozytor, znany przede wszystkim z utworów na pianolę; od 1956 na stałe mieszkał w Meksyku.
Życiorys.
W latach 1929-1932 uczył się gry na trąbce w College-Conservatory Uniwersytetu w Cincinnati, grał w różnych zespołach, głównie jazzowych. W latach 1934-1936 pobierał prywatne lekcje kompozycji u R. Sessionsa, W. Pistona i N. Slonimsky'ego w Bostonie, choć właściwie był samoukiem. W 1936 spotkał się a A. Schönbergiem. Pierwsze kompozycje Nancarrowa z 1935 – "Toccata" na skrzypce i fortepian, "Preludium" na fortepian oraz "Blues" na fortepian, utrzymane na pograniczu stylistyki neoklasycznej i nurtów popularnych (wpływy jazzu) – zostały przychylnie oceniona przez Coplanda, po czym wydano je wkrótce w New Music Edition.
W latach 1937-1939 brał udział w hiszpańskiej wojnie domowej w Brygadzie im. A. Lincolna. Po powrocie do Stanów Zjednoczonych działał krótko w Nowym Jorku, lecz po odebraniu mu paszportu ze względu na sympatie lewicowe wyemigrował w roku 1940 do Meksyku, gdzie mieszkał do końca życia, komponując w odosobnieniu wyłącznie utwory na pianolę, zatytułowane "Studies for Player Piano". Obywatelstwo Meksyku otrzymał w 1956 r. Odkrycie twórczości Nancarrowa datuje się od roku 1981, kiedy po trzydziestoletniej nieobecności w Stanach Zjednoczonych zaprezentował swe utwory na festiwalu "New Music America" w San Francisco. American Music Center w Nowym Jorku przyznało mu "Letter of Distinction". W 1982 otrzymał grant Fundacji MacArthurów. Ogromną rolę w propagowaniu jego twórczości odegrał G. Ligeti, który uznał ją za najważniejsze odkrycie od czasu Ch. Ivesa i A. Weberna. Od 1983 r. Nancarrow powracał do tworzenia na tradycyjne instrumenty, co wiązało się z pierwszymi w jego karierze zamówieniami (m.in. "III Kwartet smyczkowy" dla Arditti Quartet), ale jego styl nie uległ w tych kompozycjach zmianom (Study nr 50 jest pianolową wersją drugiej części Piece No. 2 na małą orkiestrę). 
W 1982 przyjeżdżał kilkakrotnie do Europy z okazji prapremierowego wykonania na żywo swojego I Kwartetu smyczkowego w Saarbrücken oraz wykonań innych swoich utworów, m.in. na festiwalu MTMW w Grazu (1982), Holland Festival (1987), Wieden Festwochen (1989) i po raz ostatni na retrospektywnym przeglądzie twórczości zorganizowanym przez Centre Culturel de Boulogne-Billancourt. 
Pierwsza prezentacja utworów pianolowych Nancarrowa w Polsce odbyła się podczas XXXII Festiwalu Warszawska Jesień w 1989.
W 1990 otrzymał doktorat "honoris causa" New England Conservatory w Bostonie.
Biblioteka Nancarrowa wraz z instrumentami i rolkami etiud do pianoli znajduje się obecnie w Fundacji Paula Sachera w Bazylei.
Etiudy na pianolę ("Studies for Player Piano").
Utwory z lat 1930-45 sprawiały ogromne trudności techniczne wykonawcom, przede wszystkim ze względu na ich skomplikowaną rytmikę. Zniechęcony nieudanymi wykonaniami kompozytor zaczął poszukiwać medium, które pozwoliłoby mu na swobodną realizację zamierzeń twórczych, wolną od ograniczeń manualnych instrumentalistów. Pod wpływem książki H. Cowella "New Musical Resources" zainteresował się modną w latach 20. XX w. pianolą, która była mechanicznym instrumentem odtwarzającym muzykę zapisaną na perforowanych papierowych taśmach. Nancarrow kupił pianolę w 1947 r. w Nowym Jorku, a rolki do niej perforował samodzielnie (początkowo ręcznie, później za pomocą specjalnego urządzenia). 
W swym "opus magnum" - ok. 50 etiudach na fortepian mechaniczny ("Studies for Player Piano") Nancarrow wypracował własny styl, w którym tradycyjna melodyka i harmonika straciły na znaczeniu na rzecz skomplikowanych struktur rytmicznych i polimetrycznych. Etiudy nr 1-12 są kontynuacją stylu wcześniejszych utworów instrumentalnych (z wpływami jazzu, bluesa i muzyki hiszpańsko-latynoamerykańskiej). Od Etiudy nr 13 krystalizuje się dojrzały styl Nancarrowa: kompozytor zaczyna wprowadzać złożone przebiegi poliagogiczne. W celu wyeksponowania zależności metrorytmicznych i relacji czasowych etiudy często mają formę kanonu o ustalonych proporcjach temp. Proporcje temp, początkowo proste (np. 12:15:20 w "Etiudzie nr 17"), stopniowo się komplikują (np. "Etiuda nr 37" jest 12-głosowym kanonem w dwunastu tempach). Etiudy nr 13-19 nazywane są Etiudami kanonicznymi ("Seven Canonic Studies"). "Etiuda nr 21" (tzw. "Canon X") jest utworem na dwa głosy, z których jeden zwalnia, a drugi przyspiesza. Szczytem irracjonalnych komplikacje agogicznych są Etiudy nr 40, 41 i 48 na dwie pianole. 
W zamyśle kompozytora cykl etiud miał stanowić nierozdzielną całość. Z wyjątkiem "Study No. 1" (1945), pozostałe etiudy są świadomie niedatowane, czym Nancarrow pragnął uniezależnić ich następstwo od czasu historycznego.
Agogika (czy też poliagogika) jako nadrzędny element formotwórczy była najbardziej odkrywczym osiągnięciem Nancarrowa. Charakterystycznymi cechami jego styl są też szybkie tempa, obfitość wielodźwięków tworzących szybkie przebiegi, ostinata i repetycje dźwięków. Relacje agogiczne mają charakter matematyczny. Mechaniczny charakter gry pianoli ogranicza jednak jakość estetyczną tych utworów.
Nancarrow wykorzystywał wyłącznie pneumatyczny system pianolowy Ampico, od końca lat 50. wmontowany w fortepian koncertowy. System ten pozwalał na płynne zmiany dynamiki, jednak Nancarrow operował tylko dynamiką terasową w siedmiostopniowej skali głośności. W celu uzyskania specyficznej barwy w różnych rejestrach powlekał młoteczki skórą lub metalem.
W 1960 John Cage wykorzystał sześć "Studies for Player Piano" jako muzykę baletową dla zespołu M. Cunninghama (Crises).
Rolki wszystkich "Studies for Player Piano" zostały zdigitalizowane w systemie "MIDI" i wydane na płytach wytwórni Wergo.

</doc>
<doc id="3673674" url="https://pl.wikipedia.org/wiki?curid=3673674" title="Zimna Szczelina I">
Zimna Szczelina I

Zimna Szczelina I – jaskinia w Dolinie Kościeliskiej w Tatrach Zachodnich. Wejście do niej znajduje się ponad skałami Sowy, w pobliżu jaskini Zimna Szczelina II i Zimna Szczelina III, na wysokości 1132 m n.p.m. Długość jaskini wynosi 25 metrów, a jej deniwelacja 7,50 metra.
Opis jaskini.
Główną częścią jaskini jest idąca do góry wysoka szczelina zaczynająca się w obszernym otworze wejściowym (1,2 metra szerokości i 3,5 metra wysokości) i dochodząca do progu z zaklinowanych want. Z zawaliska nad progiem można:
Przyroda.
Ściany jaskini są mokre, roślinność występuje tylko w okolicach otworu. Z zawaliska nad progiem wieje lodowaty wiatr powodujący, że w szczelinie jest zimno. Stąd nazwa jaskini.
Historia odkryć.
Jaskinia prawdopodobnie znana była od dawna. Jednak, choć jest największa w okolicach Sowy, nie było o niej wcześniej żadnych wzmianek. Z wyjątkiem może legend mówiących o tajemniczych jaskiniach nad Sową kryjących wielkie skarby.
Dokumentację jaskini sporządziła 21 lipca 1992 roku I. Luty przy współpracy T. Mardala.

</doc>
<doc id="3673676" url="https://pl.wikipedia.org/wiki?curid=3673676" title="Władysław Mikułowski Pomorski">
Władysław Mikułowski Pomorski

Władysław Mikułowski Pomorski herbu Rawicz ps. "Maciek" (ur. 20 czerwca 1901 w Malicach, zm. 1940 w Charkowie) – polski żołnierz i prawnik. Porucznik Wojska Polskiego zamordowany przez NKWD.
Został pochowany na Cmentarzu Ofiar Totalitaryzmu na Piatichatkach w Charkowie.
Życie prywatne.
Jego pradziadkiem był oficer powstania listopadowego, baron Eustachy Jan Hieron Horoch herbu Trąby (1802–1879).
W październiku 1934 w Choceniu ożenił się z Barbarą Czaplicką herbu Lubicz (1909–1989). Ojciec prof. Jerzego Mikułowskiego Pomorskiego (1937–2020).

</doc>
<doc id="3673677" url="https://pl.wikipedia.org/wiki?curid=3673677" title="Cmentarz wojenny nr 211 – Siedlec">
Cmentarz wojenny nr 211 – Siedlec

Cmentarz wojenny nr 211 – Siedlec – austriacki cmentarz wojenny z okresu I wojny światowej znajdujący się we wsi Siedlec w województwie małopolskim, w powiecie tarnowskim, w gminie Radłów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Znajduje się na cmentarzu parafialnym. Jego projektantem był Robert Motka. Jest to niewielki cmentarz zbudowany na planie prostokąta. Posiada ogrodzenie w postaci betonowych podmurówek i profilowanych betonowych słupków, między którymi rozpięto ażurowe metalowe segmenty. Wejście przez jednoskrzydłową metalową furtkę. Centralnym pomnikiem jest znajdujący się na środku cmentarza wysoki metalowy krzyż łaciński o ażurowej konstrukcji. Na boku przeciwległym do furtki wejściowej są trzy stojące na betonowym cokole mniejsze krzyże metalowe, również o ażurowej konstrukcji. Każdy z nich jest inny – upamiętniają one żołnierzy trzech walczących z sobą armii. Najwyższy z nich, środkowy, stojący na najwyższym i innego kształtu cokole to krzyż łaciński. Po jego bokach dwa mniejsze krzyże na innej konstrukcji, identycznych cokołach; jeden z nich to krzyż austriacki, drugi lotaryński. Posiadają blaszane tabliczki. Po bokach ustawiono na zbiorowych mogiłach dwie betonowe stele. W ich środkowej części znajduje się betonowy krzyż lotaryński i tabliczka, z której wynika, że w każdym z tych grobów pochowano po 4 żołnierzy. Ich nazwiska są jednak nieznane. 
Losy cmentarza.
Wykonano generalny remont cmentarza. Metalowe ogrodzenie jest wykonane współcześnie, takie same metalowe segmenty ma również ogrodzenie cmentarza parafialnego. Dwa rosnące na cmentarzu duże drzewa zasadzone zostały podczas budowy cmentarza, żywotniki przy pomniku centralnym zasadzone zostały później. Również centralny metalowy krzyż wykonany jest współcześnie. Obok cmentarza znajduje się pomnik upamiętniający mieszkańców wsi poległych podczas I wojny światowej. Cmentarz jest pielęgnowany i jest w bardzo dobrym stanie.
Polegli.
Pochowano tutaj 1 żołnierza armii niemieckiej oraz 26 żołnierzy armii rosyjskiej. Z nazwiska znany jest tylko żołnierz armii niemieckiej – Peter Lippert. Zginął 4 maja 1915 r., a więc podczas wielkiej ofensywy sprzymierzonych wojsk austriacko-niemieckiej, znanej jako bitwa pod Gorlicami.

</doc>
<doc id="3673678" url="https://pl.wikipedia.org/wiki?curid=3673678" title="Register (ujednoznacznienie)">
Register (ujednoznacznienie)



</doc>
<doc id="3673683" url="https://pl.wikipedia.org/wiki?curid=3673683" title="Sieweczka ozdobna">
Sieweczka ozdobna

Sieweczka ozdobna ("Anarhynchus bicinctus") – gatunek małego lub średniej wielkości ptaka z rodziny sieweczkowatych (Charadriidae). Częściowo wędrowny; populacja osiadła zamieszkuje Nową Zelandię, populacja wędrowna jedynie się tam lęgnie, a zimuje w Australii. Bliski zagrożenia wyginięciem.
Taksonomia.
Po raz pierwszy zgodnie z zasadami nazewnictwa binominalnego gatunek opisali William Jardine i Prideaux John Selby. Opis ukazał się w 1827 w pierwszym tomie "Illustrations of Ornithology"; do opisu załączona była czarno-biała ilustracja o numerze XVIII. Autorzy nadali mu nazwę "Charadrius bicinctus". Jest ona obecnie (2022) podtrzymywana przez Międzynarodowy Komitet Ornitologiczny. Analizy filogenetyczne przeprowadzone w 2022 roku wsparły umieszczenie tego gatunku w rodzaju "Anarhynchus". Według autorów już wcześniej w literaturze pojawiła się wzmianka o tym gatunku; miał go wspomnieć John Latham pod nazwą zwyczajową "Chestnut-breasted Plover". Holotyp pochodził z Nowej Południowej Walii (z obszarów zwanych w czasach autorów Nową Holandią), nie podano dokładnej daty jego odłowienia (ani otrzymania). Autorzy wspomnieli o innym okazie (ptaka młodocianego), który miał znajdować się w zbiorach Towarzystwa Linneuszowskiego w Londynie.
Wyróżniono dwa podgatunki – nominatywny i "A. b. exilis". Drugi został opisany przez Roberta A. Fallę na łamach „Notornis” w 1978. Holotyp pochodził z Wyspy Adams, należącej do archipelagu Wysp Auckland; był to dorosły samiec.
Zasięg występowania.
Ptaki podgatunku nominatywnego gniazdują na Nowej Zelandii i wyspach Chatham. Zimują w południowej i wschodniej Australii, na Tasmanii, Norfolk i Lord Howe. Sporadycznie zimą zalatują na Nową Kaledonię, Vanuatu i Fidżi. Reprezentanci drugiego podgatunku występują na części Wysp Auckland (Adams, Enderby, dawniej Auckland).
Morfologia.
Długość ciała wynosi 18–21 cm; masa ciała u ptaków podgatunku nominatywnego 47–76 g, u reprezentantów "A. b. exilis" 78–89 g ("n" = 4); rozpiętość skrzydeł: 37–42 cm.
Charakterystyczną cechą tych ptaków są dwie przepaski na piersi (wyraźne tylko w szacie godowej); u ptaków podgatunku nominatywnego górna jest wąska i czarna, dolna szeroka i kasztanowa. U samic często kolor czarny zastąpiony jest przez brązowy. W szacie spoczynkowej brak w upierzeniu czarnych i kasztanowych elementów; górna przepaska jest więc brązowa, zaś dolna – ledwo widoczna. Z przodu głowy, na czole, widnieje czarny pasek; przód głowy szary. Gardło i przód szyi białe. Brew biała (w szacie spoczynkowej kremowa i słabo widoczna). W szacie spoczynkowej na piórach wierzchu ciała występują rdzawe krawędzie (widoczne świeżo po opierzeniu). Dziób czarny, smukły. Tęczówka brązowa. Nogi od jasnych, szarozielonych po żółtozielone; u młodocianych często mają silniejsze żółte zabarwienie.
Przedstawicieli podgatunku "exilis" cechuje większa masa ciała, ponadto wierzch ciała pokrywają pióra w cieplejszym odcieniu brązu, zaś dwie przepaski na piersi i pióra na nogawicach mają bardziej matowy kolor. Są również większych rozmiarów, zwłaszcza jeśli chodzi o długość skoku i palca. Wymiary szczegółowe: długość skrzydła 122–137 mm; długość dzioba: 15–19 mm; długość skoku: 28–32 mm ("bicinctus"), 32–37 mm ("exilis"); długość środkowego palca: 21–24 mm ("bicinctus"), 26–30 mm ("exilis").
Ekologia i zachowanie.
Środowiskiem życia sieweczek ozdobnych podczas lęgów są różnorodne środowiska, od plaży nad oceanem po piaszczyste i kamieniste koryta rzek, również wybrzeża jezior, zaorane pola, sucha ziemia i wysokie zbocza górskie. Podczas zimowania sieweczki przebywają głównie w piaszczystych lub mulastych portach, również w głąb lądu na mokradłach – zarówno słodkowodnych, jak i słonawych. Reprezentanci podgatunku z Auckland lęgną się jedynie w wysokich górach, a zimują na skalistych wybrzeżach. Sieweczki ozdobne odwiedzają również stworzone przez człowieka środowiska – pola golfowe i trasy wyścigowe. Na wyspie Chatham zamieszkują również bagniste wrzosowiska.
Sieweczki ozdobne często podczas żerowania przebywają w luźnych stadach, niekiedy na suchej ziemi z dala od wody. Odpoczywają zbiorowo na nagich, otwartych obszarach, wśród roślinności lub na przybrzeżnych wysepkach. Pożywieniem tych sieweczek są mięczaki, owady (np. larwy ochotkowatcyh), skorupiaki, pajęczaki, niekiedy nasiona i owoce. Sieweczki ozdobne w locie lub gdy są zaniepokojone, odzywają się czystym, ostrym "czip", często powtarzanym 3 lub 4 razy. Podczas powietrznych popisów godowych poszczególne dźwięki zlewają się w wolny tryl. Podczas agresywnych potyczek samce odzywają się również dłuższym "tłep" lub "tłilt".
Lęgi.
Okres lęgowy trwa od sierpnia do lutego (u podgatunku nominatywnego). Gniazdo znajduje się na piasku, muszlach, żwirze lub kamykach, niekiedy wśród naniesionej przez morze materii lub niskiej roślinności. Jest to wydrapany w ziemi dołek wyściełany kamyczkami, fragmentami roślin "Raouli", "Muehlenbeckia", porostami, mchem, trawami lub odchodami dużych zwierząt. W zniesieniu może znajdować się od 2 do 3 jaj, jednak przeważnie są 3. W przypadku niepowodzenia ptaki mogą znieść jaja jeszcze do 3 razy. Jaja wysiadywane są przez 25–27 dni, a młode po 5 lub 6 tygodniach życia są w pełni opierzone. W jednym z badań z 99 jaj wykluło się 44, jednak w innym już tylko 12 ze 116 (10,4%) jaj w 40 gniazdach.
Najstarsza znana sieweczka ozdobna miała 19 ¾ roku, gdy została ponownie złapana (stan wiedzy z 2002).
Status i zagrożenia.
IUCN od 2020 uznaje sieweczkę ozdobną za gatunek bliski zagrożenia (NT – "Near threatened"). Wcześniej była klasyfikowana jako gatunek najmniejszej troski (LC – "Least concern"). BirdLife International wymienia 5 ostoi ptaków IBA, w których spotkać można te sieweczki. Liczebność populacji ocenia się na 8–14 tysięcy osobników. Trend liczebności populacji jest malejący. Za główne zagrożenie dla gatunku uznaje się drapieżnictwo introdukowanych ssaków, takich jak koty, fretki, jeże czy świnie; do innych zagrożeń należy niepokojenie przez ludzi czy utrata lęgów wskutek zalania przez ekstremalne pływy czy powodzie.

</doc>
<doc id="3673685" url="https://pl.wikipedia.org/wiki?curid=3673685" title="Gandawa-Wevelgem (kobiecy) 2016">
Gandawa-Wevelgem (kobiecy) 2016

5. edycja kobiecego wyścigu kolarskiego Gandawa-Wevelgem (pełna nazwa wyścigu to Gent-Wevelgem in Flanders Fields) odbyła się 27 marca 2016 roku w Belgii. Trasa wyścigu liczyła 115 kilometrów. Zwyciężczynią została Holenderka Chantal Blaak, wyprzedzając Niemkę Lisę Brennauer oraz inną Holenderkę Lucindę Brand.
Gandawa-Wevelgem był czwartym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="3673687" url="https://pl.wikipedia.org/wiki?curid=3673687" title="Leone Gasperoni">
Leone Gasperoni

Leone Gasperoni (ur. 3 września 1974) – sanmaryński piłkarz występujący na pozycji obrońcy, reprezentant San Marino w latach 1994–1997.
Kariera klubowa.
W latach 1992–1995 występował w AC San Marino (Serie D). W 1995 roku przeszedł do włoskiego klubu CBR Pietracuta, w którym występował przez 2 sezony na poziomie Promozione Marche. W latach 2000-2004 był graczem SS Cosmos (Campionato Sammarinese), z którym w sezonie 2000/01 wywalczył mistrzostwo San Marino (pierwsze w historii tego klubu) oraz zadebiutował w europejskich pucharach w dwumeczu przeciwko Rapidowi Wiedeń (0:1 i 0:2) w Pucharze UEFA 2001/02.
Kariera reprezentacyjna.
16 listopada 1994 zadebiutował w reprezentacji San Marino prowadzonej przez Giorgio Leoniego w przegranym 0:2 meczu przeciwko Grecji w ramach eliminacji Mistrzostw Europy 1996. W ramach tej kampanii kwalifikacyjnej rozegrał on 3 spotkania. W latach 1996-1997 pod wodzą selekcjonera Massimo Boniniego wystąpił w 5 meczach eliminacji do Mistrzostw Świata 1998. Ogółem w latach 1994-1997 rozegrał on w drużynie narodowej 8 spotkań (wszystkie zakończyły się porażką San Marino), nie zdobył żadnego gola.

</doc>
<doc id="3673689" url="https://pl.wikipedia.org/wiki?curid=3673689" title="Wyścigowe Samochodowe Mistrzostwa Polski 2014">
Wyścigowe Samochodowe Mistrzostwa Polski 2014

Sezon 2014 był pięćdziesiątym ósmym sezonem Wyścigowych Samochodowych Mistrzostw Polski.
Kalendarz.
"Źródło: chronopn.neostrada.pl"
Mistrzowie.
"Źródło: chronopn.neostrada.pl"

</doc>
<doc id="3673690" url="https://pl.wikipedia.org/wiki?curid=3673690" title="Ferdinando Valencia">
Ferdinando Valencia

Mario Ferdinando Martínez Valencia, bardziej znany jako Ferdinando Valencia (ur. 18 stycznia 1982 w Comali) – meksykański aktor, piosenkarz i model.
Urodzony w Comali, wychowywał się z trojgiem młodszego rodzeństwa. W szkole średniej grał w drużynie futbolowej. W 2006 roku pojawił się po raz pierwszy w telenoweli "Kod pocztowy" ("Código postal").

</doc>
<doc id="3673693" url="https://pl.wikipedia.org/wiki?curid=3673693" title="David Hallam">
David Hallam

David John Alfred Hallam (ur. 13 czerwca 1948 w Hackney) – brytyjski polityk i konsultant, poseł do Parlamentu Europejskiego IV kadencji.
Życiorys.
Absolwent University of Sussex, kształcił się następnie w zakresie zarządzania i marketingu. Zawodowo zajął się pracą jako konsultant w zakresie komunikacji, współpracując z administracją publiczną i podmiotami prywatnymi.
Został działaczem Partii Pracy, pełnił funkcję radnego. W latach 1994–1999 sprawował mandat eurodeputowanego, wchodząc w skład frakcji socjalistycznej, a także Komisji ds. Rolnictwa i Rozwoju Wsi. Później powrócił do pracy zawodowej, zajął się również działalnością religijną jako duchowny metodystyczny w okolicach Birmingham.

</doc>
<doc id="3673694" url="https://pl.wikipedia.org/wiki?curid=3673694" title="Marco Mularoni">
Marco Mularoni

Marco Mularoni (ur. 23 października 1964 w Rzymie) – sanmaryński piłkarz oraz futsalista włoskiego pochodzenia występujący na pozycji pomocnika lub napastnika, reprezentant San Marino w piłce nożnej i futsalu.
Kariera klubowa.
Grał w klubach sanmaryńskich oraz włoskich zespołach występujących w niższych kategoriach rozgrywkowych. W 2011 roku zakończył karierę zawodniczą jako piłkarz AC Juvenes/Dogana.
Kariera reprezentacyjna.
We wrześniu 1987 roku - przed afiliacją Federazione Sammarinese Giuoco Calcio z FIFA oraz UEFA - wziął udział z reprezentacją San Marino w Igrzyskach Śródziemnomorskich 1987. Wystąpił we wszystkich spotkaniach grupowych, w których Sanmaryńczycy zremisowali 0:0 z Libanem i przegrali 0:3 z Syrią oraz 0:4 z Turcją U-23.
27 marca 1991 roku Mularoni oficjalnie zadebiutował w reprezentacji San Marino prowadzonej przez Giorgio Leoniego w przegranym 1:3 meczu przeciwko Rumunii w ramach eliminacji EURO 1992. Wszedł on na boisko w 88. minucie zmieniając Valdesa Pasoliniego. Ogółem w latach 1991–1996 rozegrał on w drużynie narodowej 12 spotkań, nie zdobył żadnej bramki.
Futsal.
Pod koniec kariery piłkarskiej rozpoczął grę w futsal. 10 grudnia 2010 roku zadebiutował w reprezentacji San Marino w futsalu w spotkaniu przeciwko Czarnogórze (3:9), który to mecz był zarazem oficjalnym debiutem San Marino na arenie międzynarodowej. Pełnił funkcję kapitana drużyny narodowej. W sezonie 2012/2013 pracował jako grający trener futsalistów SP La Fiorita.

</doc>
<doc id="3673698" url="https://pl.wikipedia.org/wiki?curid=3673698" title="Kostas Frandzeskos">
Kostas Frandzeskos

Konstandinos „Kostas” Frandzeskos (, "Konstantínos „Kóstas” Frantzéskos"; ur. 4 stycznia 1969 w Atenach) – grecki piłkarz występujący na pozycji pomocnika, reprezentant Grecji w latach 1992–2000.
Uznawany jest za jednego z najbardziej rozpoznawalnych i zasłużonych graczy w historii OFI 1925 i PAOK FC. Odznaczał się skutecznym wykonywaniem stałych fragmentów gry bitych lewą nogą. Otrzymał ze względu na to przydomek "mister wolny" (). W Alpha Ethniki zdobył 43 gole po strzałach z rzutów wolnych, w tym 14 w sezonie 1996/97, co w obu przypadkach jest rekordem ligi greckiej. Łącznie w karierze zdobył w ten sposób 57 bramek. Jest jedynym greckim piłkarzem, który uzyskał hat trick po uderzeniach z rzutów wolnych, co miało miejsce w meczu przeciwko AGS Kastoria w 1997 roku.
Kariera klubowa.
Grę w piłkę nożną rozpoczął w wieku 12 lat klubie sportowym Ayantas Kalithea. Następnie trenował w Aetos Kalithea oraz AO Vouliagmeni. W początkowych latach kariery na poziomie seniorskim związany był z Panathinaikos AO, z którym wywalczył mistrzostwo Grecji (1990/91) i trzykrotnie Puchar Grecji (1990/91, 1992/93, 1993/94).
W 1994 roku przeniósł się do OFI 1925, dla którego przez 2,5 roku rozegrał w greckiej ekstraklasie 72 spotkania i zdobył 31 bramek. W styczniu 1997 roku został zawodnikiem PAOK FC, dokąd sprowadzono go za sprawą właściciela klubu Jorgosa Batatudisa, który oparł budowę zespołu na m.in. Frandzeskosie, Zisisie Wrizasie, Teodorosie Zagorakisie czy Spirosie Marangosie. Uznawano go za wiodącego zawodnika zespołu. W Pucharze UEFA 1997/98 zdobył 4 gole w spotkaniach przeciwko Spartakowi Trnawa, Arsenal FC i Atlético Madryt. Ogółem w latach 1997–2000 rozegrał on w barwach PAOK FC 108 ligowych spotkań i zdobył 45 bramek.
W dalszej części kariery występował on w PS Kalamata (spadek do Beta Ethniki) oraz AO Ionikos. W sezonie 2002/03 przeniósł się do cypryjskiego klubu AEK Larnaka i w barwach tego zespołu rozegrał 21 spotkań na poziomie Protathlima A’ Kategorias, w których zdobył 14 bramek. W połowie 2003 roku powrócił do Grecji i podpisał umowę z Aris FC. Po sezonie 2004/05 zakończył karierę jako zawodnik drugoligowego AO Proodeftiki.
Kariera reprezentacyjna.
2 września 1992 zadebiutował w reprezentacji Grecji prowadzonej przez Alkisa Panaguliasa w przegranym 2:3 meczu towarzyskim z Cyprem. 16 listopada 1994 zdobył pierwszą bramkę dla drużyny narodowej w spotkaniu przeciwko San Marino (2:0) w ramach eliminacji Mistrzostw Europy 1996. Ogółem w latach 1992–2000 rozegrał w reprezentacji 38 meczów i zdobył 7 bramek.

</doc>
<doc id="3673701" url="https://pl.wikipedia.org/wiki?curid=3673701" title="Michael Elliott">
Michael Elliott

Michael Norman Elliott (ur. 3 czerwca 1932 w Londynie) – brytyjski polityk i chemik, poseł do Parlamentu Europejskiego II, III i IV kadencji.
Życiorys.
Kształcił się w Brunel College of Technology. Pracował jako chemik w przemyśle spożywczym. Zaangażował się w działalność polityczną w ramach Partii Pracy. Był radnym gminy London Borough of Ealing i przewodniczącym komisji ds. edukacji. Działacz m.in. antynuklearnej inicjatywy Campaign for Nuclear Disarmament, Friends of the Earth oraz związków zawodowych.
W latach 1984–1999 przez trzy kadencje sprawował mandat eurodeputowanego, wchodząc w skład frakcji socjalistycznej. Pracował m.in. w Komisji ds. Młodzieży, Kultury, Edukacji, Środków Masowego Przekazu i Sportu.

</doc>
<doc id="3673702" url="https://pl.wikipedia.org/wiki?curid=3673702" title="Isradypina">
Isradypina

Isradypina () – wielofunkcyjny organiczny związek chemiczny z grupy pirydyn, stosowany jako lek o działaniu blokującym wolne kanały wapniowe w leczeniu nadciśnienia tętniczego. Jest związkiem chiralnym, produkt farmaceutyczny jest mieszaniną racemiczną obu enancjomerów.
Mechanizm działania.
Isradypina jest antagonistą kanału wapniowego działającym na wolne kanały wapniowe, którego maksymalny efekt następuje po 2 godzinach, w przypadku preparatu o przedłużonym działaniu po 5–7 godzinach od podania.
Zastosowanie.
W 2015 roku isradypina była dopuszczona do obrotu w Polsce jako preparat prosty o przedłużonym działaniu.
Działania niepożądane.
Isradypina może powodować następujące działania niepożądane, które zwykle występują na początku leczenia:

</doc>
<doc id="3673705" url="https://pl.wikipedia.org/wiki?curid=3673705" title="Charles Revson">
Charles Revson

Charles Haskell Revson (ur. 11 października 1906, zm. 25 sierpnia 1975) – amerykański biznesmen i filantrop. Najbardziej znany jako założyciel marki kosmetycznej Revlon, którą założył w 1932 roku, w czasie wielkiego kryzysu. Zaczynając od sprzedaży lakieru do paznokci zbudował wielką firmę, której produkty, w roku śmierci założyciela, sprzedawano w 85 krajach świata, a obroty wynosiły ponad 600 mln dolarów.

</doc>
<doc id="3673706" url="https://pl.wikipedia.org/wiki?curid=3673706" title="Barry Seal (polityk)">
Barry Seal (polityk)

Barry Herbert Seal (ur. 28 października 1937 w Halifaksie) – brytyjski polityk i nauczyciel akademicki, poseł do Parlamentu Europejskiego I, II, III i IV kadencji.
Życiorys.
Kształcił się na University of Bradford (Master of Science), uzyskał następnie doktorat. Pracował w przemyśle tekstylnym i chemicznym, a także jako nauczyciel akademicki. Zaangażował się w działalność polityczną w ramach Partii Pracy. Od 1971 do 1979 był radnym, pełnił funkcję przewodniczącego frakcji laburzystów.
W latach 1979–1999 przez cztery kadencje sprawował mandat eurodeputowanego, wchodząc w skład frakcji socjalistycznej. Był m.in. wiceprzewodniczącym i przewodniczącym Komisji ds. Gospodarczych i Walutowych oraz Polityki Przemysłowej oraz wiceprzewodniczącym Komisji ds. Stosunków Gospodarczych z Zagranicą. Po odejściu z PE kierował instytucjami brytyjskiej służby zdrowia w ramach National Health Service.

</doc>
<doc id="3673707" url="https://pl.wikipedia.org/wiki?curid=3673707" title="Vanillekipferl">
Vanillekipferl

 
Vanillekipferl – austriackie ciasteczka w kształcie półksiężyca, o smaku migdałów i wanilii. Są wyrobem cukierniczym przygotowywanym tradycyjnie na Boże Narodzenie, jednak można je kupić również w pozostałą część roku.
Ciasteczka wywodzą się z Wiednia. Według legendy powstać miały w czasie bitwy pod Wiedniem w 1683. Wypiekane przez cukierników słodycze w kształcie półksiężyca (symbolu państwa tureckiego), miały symbolizować „pożarcie” wrogiej armii. Jednak taki kształt był w cukiernictwie używany już dużo wcześniej, co najmniej w VIII w
Ciastka popularne są także poza Austrią, m.in. w Szwajcarii, Niemczech i na Węgrzech.
Mają maślany smak, wypełnione są migdałami i posypane cukrem pudrem i cukrem waniliowym, mogą też zawierać skórkę cytrynową.

</doc>
<doc id="3673710" url="https://pl.wikipedia.org/wiki?curid=3673710" title="Alleluja Alleluja">
Alleluja Alleluja

Alleluja, Alleluja – album zespołu Boys wydany na Wielkanoc 1993 roku (marzec 1993) w firmie fonograficznej BS. Do żadnej piosenki nie powstał teledysk.

</doc>
<doc id="3673712" url="https://pl.wikipedia.org/wiki?curid=3673712" title="Opera Królewska w Valletcie">
Opera Królewska w Valletcie

Budynek Opery Królewskiej (ang. Royal Opera House) – był teatrem operowym i miejscem sztuki teatralnej w Valletcie na Malcie. Jego projektantem był angielski architekt Edward Middleton Barry. Został zbudowany w 1866 roku. W 1873 jego wnętrze zostało poważnie uszkodzone przez pożar, ale zostało ono odrestaurowane w 1877. Teatr został bezpośrednio trafiony podczas bombardowań lotniczych w 1942 podczas II wojny światowej. Do momentu zniszczenia był jednym z najpiękniejszych i najbardziej znanych budynków w Valletcie. Miejsce zostało przebudowane według projektu włoskiego architekta Renzo Piano i od sierpnia 2013 znowu funkcjonuje jako miejsce występów.
Historia.
Zaprojektowanie budynku powierzono Edwardowi Middleton Barry’emu, architektowi teatru Covent Garden. Pierwotne plany musiały zostać zmienione, ponieważ pochyłe uliczki po bokach teatru nie zostały wzięte pod uwagę. Rezultatem tego był taras, dodany do frontu budynku od strony Strada Reale (obecnie Republica Street), a zaprojektowany przez maltańskich architektów.
Stawianie budynku o wymiarach 63 × 34 m rozpoczęto w 1862 roku, po zburzeniu tego, co było kiedyś "Casa Della Giornata". Po czterech latach, budynek opery o 1095 miejscach siedzących i 200 stojących, był gotowy do oficjalnego otwarcia, które miało miejsce 9 października 1866.
Świetność teatru nie miała trwać długo; 25 maja 1873, zaledwie sześć lat po jego otwarciu, został zniszczony przez pożar. Na zewnątrz teatr był nietknięty, ale wnętrze, łącznie z wystrojem kamieniarskim, zostało kompletnie zdewastowane przez ogień oraz wysoką temperaturę.
Postanowiono odbudować teatr, i po ogłoszeniu przetargów na wykonawstwo oraz wielu kłótniach, czy fasadę trzeba zmienić, czy nie, teatr był gotowy. 11 października 1877, po prawie cztery i pół roku od pożaru, teatr został ponownie otwarty spektaklem "Aidy" Giuseppe Verdiego.
Prawie 65 lat później tragedia dotknęła Royal Opera House ponownie:
Pozostałości budynku zostały rozebrane ze względów bezpieczeństwa. Twierdzi się, że oferta odbudowania teatru przez niemieckich jeńców wojennych na Malcie w 1946 roku, została odrzucona przez ówczesny rząd z powodu nacisków związków zawodowych; bardziej prawdopodobną przyczyną – jeśli oferta była w ogóle kiedykolwiek przedstawiona – były wątpliwości, czy wśród tych jeńców można było znaleźć wykwalifikowanych murarzy-kamieniarzy.
Wszystko, co pozostało z Opera House to taras i części kolumnady.
Ruiny i plany odbudowy.
Chociaż zbombardowane miejsce zostało oczyszczone z większości gruzu i wszystkich ocalałych ozdobnych rzeźb, odbudowa była wielokrotnie przekładana przez późniejsze powojenne rządy, na rzecz odbudowy obiektów, uznanych za ważniejsze.
W 1953 roku, sześciu znanych architektów zaprezentowało swoje projekty nowego teatru. Komitet wybrał projekt Zavellani-Rossi i zalecił go do akceptacji przez rząd, z uwzględnieniem pewnych przeróbek. Prace nad projektem zostały wstrzymane po re-elekcji Partii Pracy stwierdzeniem, że nie są oni w stanie wydać tyle pieniędzy na teatr, kiedy tak wiele innych projektów wymaga większej uwagi. Mimo że 280 tys. funtów na remont teatru zostało wprowadzonych do budżetu na lata 1955–1956, nie zostały one wykorzystane. W 1957 roku projekt został zamrożony, a po 1961 wszystkie odniesienia do teatru w planach rozwoju kraju zostały pominięte.
W latach 1980. został zainicjowany kontakt ze słynnym architektem Renzo Piano, w celu zaprojektowania budynku, który zostanie wybudowany na parceli, a także przebudowy wjazdu do miasta. Przedstawił on plany, które zostały zatwierdzone przez rząd w 1990 roku, ale prace nie rozpoczęły się, podobno z powodu sporów, wywołanych przez projekt. W 1996 nowo utworzony rząd Partii Pracy ogłosił, że przebudowa miejsca w centrum handlowe i kompleks kulturalny z podziemnym parkingiem będzie maltańskim projektem tysiąclecia. W końcu lat 1990. maltański architekt Richard England otrzymał również za zadanie sporządzić projekt na centrum kulturalne. Za każdym razem spory niweczyły wszystkie inicjatywy.
Pjazza Teatru Rjal (Plac Teatru Królewskiego).
W 2006 roku rząd zgłosił wniosek o przeznaczenie miejsca na budowę budynku Parlamentu, który wtedy obradował w dawnej zbrojowni w Pałacu Wielkiego Mistrza w Valletcie. To propozycja nie została dobrze odebrana, ponieważ uważano, że miejsce powinno w końcu przerodzić się w coś, co by mieściło instytucję kulturalną. Renzo Piano został ponownie zatrudniony i zaczął pracę nad nowym projektem. Oferta została rzekomo zamrożone do czasu po wyborach w 2008 i 1 grudnia 2008, premier Lawrence Gonzi wznowił wniosek z budżetem w wysokości 80 milionów euro. Piano odwiódł rząd od budowy parlamentu na miejscu Royal Opera House, zamiast tego zaplanował Parliament House na ówczesnym Freedom Square oraz przebudowę City Gate. Piano zaproponował teatr pod gołym niebem na miejscu Opera House, przywołując następujące argumenty:
Po pierwsze, miejsce jest za małe, aby pomieścić budynek Parlamentu, jak to było wstępnie przewidywane. Po drugie, pomimo faktu, że inne małe stare teatry z powodzeniem działają jako nowoczesne, współczesny teatr konwencjonalnej wielkości nie zmieści się w tym miejscu, uwzględniając dzisiejsze wymagania co do sali prób, wyposażenia i dostępu za kulisy, jedynie będzie generował nadmierne koszty eksploatacji. Po trzecie, Piano stwierdził, że mocno wierzy, iż „"po przeszło 60 latach sporów, ruiny zburzonej opery osiągnęły status zabytku, nieodwołalnego świadka historii i godności pamięci zbiorowej". Oświadczenie to było mocno kontestowane przez wielu Maltańczyków, którzy twierdzili, że nie było zadaniem Renzo Piano decydowanie o zbiorowej pamięci innych narodów i znów plany wszystkich trzech obiektów wywołały kontrowersje. Jednak rząd szedł naprzód z planami i teatr pod gołym niebem został oficjalnie otwarty w dniu 8 sierpnia 2013. Teatr został nazwany "Pjazza Teatru Rjal" (Plac Teatru Królewskiego) na pamiątkę pierwotnej budowli.

</doc>
<doc id="3673713" url="https://pl.wikipedia.org/wiki?curid=3673713" title="Hugh Kerr">
Hugh Kerr

Hugh Kerr (ur. 9 lipca 1944 w Hurlford) – brytyjski polityk i nauczyciel akademicki, poseł do Parlamentu Europejskiego IV kadencji.
Życiorys.
Kształcił się w Kilmarnock Academy, London School of Economics i na University of Essex. Pracował jako nauczyciel akademicki na University of North London, zajmował się także dziennikarstwem. Został działaczem Partii Pracy. W latach 1994–1999 sprawował mandat eurodeputowanego, pracował m.in. w Komisji ds. Kobiet oraz Komisji ds. Socjalnych i Zatrudnienia. W trakcie kadencji przeszedł z frakcji socjalistycznej do grupy zielonych. Po odejściu z Partii Pracy działał w szkockich ugrupowaniach Scottish Socialist Party i Solidarity, był rzecznikiem prasowym ich lidera Tommy'ego Sheridana. Bez powodzenia kandydował w wyborach regionalnych i do Izby Gmin. W 2011 dołączył do Szkockiej Partii Narodowej.

</doc>
<doc id="3673714" url="https://pl.wikipedia.org/wiki?curid=3673714" title="4. ceremonia wręczenia nagród British Academy Games Awards">
4. ceremonia wręczenia nagród British Academy Games Awards

4. ceremonia wręczenia nagród British Academy Games Awards za końcówkę roku 2006 i rok 2007, zwana ze względu na sponsoring British Academy Video Games Awards in Association with PC World, odbyła się 23 października 2007 roku w Battersea Park w Londynie. Galę poprowadził brytyjski komik i prezenter telewizyjny Vic Reeves. Najwięcej nagród i nominacji otrzymała gra "Wii Sports", ale to "BioShock" zdobył nagrodę na najlepszą grę.
Zwycięzcy i nominowani.
Zwycięskie gry zostały wyróżnione pogrubioną czcionką
BAFTA Ones To Watch Award.
Nagroda spoza standardowych kategorii, przyznana we współpracy z Dare to Be Digital.
The PC World Gamers Award.
Gra roku wyłoniona w głosowaniu publicznym. Nagrodę sponsoruje "PC World".

</doc>
<doc id="3673716" url="https://pl.wikipedia.org/wiki?curid=3673716" title="Izradypina">
Izradypina



</doc>
<doc id="3673717" url="https://pl.wikipedia.org/wiki?curid=3673717" title="Lomir SRO">
Lomir SRO



</doc>
<doc id="3673718" url="https://pl.wikipedia.org/wiki?curid=3673718" title="Siimurahu">
Siimurahu

Siimurahu – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju. Na północny zachód od wyspy położona jest Väike Siimurahu, na wschodzie niewielką zatoką oddzielona jest od półwyspu Sassi.
Zajmuje powierzchnię 4,376 ha. Obwód wyspy wynosi 930 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Wyspa pozbawiona jest roślinności wysokiej.

</doc>
<doc id="3673719" url="https://pl.wikipedia.org/wiki?curid=3673719" title="Koharahu">
Koharahu

Koharahu – niewielka wyspa estońska na Morzu Bałtyckim, na obszarze cieśniny Väinameri, u wejścia do zatoki Lõpe, u zachodnich wybrzeży kraju. Na zachód od wyspy położona jest Liialaid, na południowym zachodzie Suurrahu, na wschodzie Tauksi.
Zajmuje powierzchnię 1,959 ha. Obwód wyspy wynosi 706 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Wyspa pozbawiona jest roślinności wysokiej.
Istnieją również warianty nazewnicze: "Roograhu", "Rohurahu", "Väike Roograhu".

</doc>
<doc id="3673722" url="https://pl.wikipedia.org/wiki?curid=3673722" title="Constance Pascal">
Constance Pascal

Constance Pascal (ur. 25 sierpnia 1877 w Pitești, zm. 21 grudnia 1937 w Neuilly-sur-Marne) – francuska lekarka psychiatra rumuńskiego pochodzenia. Uważana jest za pierwszą kobietę psychiatrę we Francji. W 2013 roku ukazała się biografia lekarki autorstwa Felicii Gordon.

</doc>
<doc id="3673724" url="https://pl.wikipedia.org/wiki?curid=3673724" title="Jessa Rhodes">
Jessa Rhodes

Jessa Rhodes (ur. 29 czerwca 1993 w Portlandzie) – amerykańska aktorka pornograficzna pochodzenia norweskiego. Imię „Jessa” wybrał dla niej agent, dostrzegając w niej podobieństwo do Jessy Hinton z rozkładówki „Playboya” z lipca 2011 roku. Z kolei nazwisko „Rhodes” zostało zaczerpnięte od pianina Rhodes.
Życiorys.
Wczesne lata.
Urodziła się w Portlandzie w stanie Oregon jako najmłodsza spośród siedmiorga rodzeństwa. Wychowywana była w chrześcijańskiej rodzinie. Pobierała naukę w domu aż do ukończenia 11 lat. Była nieśmiałą dziewczyną. W szkole średniej uzyskała dobre oceny i była bardzo zaangażowana w sport.
Po utracie dziewictwa, mając 15 lat, dostała się do tłumu imprezowego i zaczęła uprawiać seks z wieloma facetami. Pracowała w McDonald’s. W wieku 17 lat zaczęła pracę jako striptizerka. Pozowała też nago do zdjęć. Kiedy miała osiemnaście lat, skontaktowała się ze stroną internetową BangBros na swoim koncie na stronie internetowej Model Mayhem, ale odrzucił tę ofertę.
Kariera.
Została odkryta przez agenta branży dla dorosłych, który prowadził na żywo program z kamerą internetową, podczas gdy pracowała jako aktorka teatru erotycznego. Pracę w branży pornograficznej rozpoczęła w sierpniu 2012 roku, krótko po swoich dziewiętnastych urodzinach. Początkowo brała udział w produkcjach dla studia Reality Kings w Miami na Florydzie, a potem także Mile High, Digital Playground, Zero Tolerance, Wicked Pictures, Digital Sin, Pulse Distribution, New Sensations i Kick Ass Pictures.
W 2013 wraz z innymi aktorkami pornograficznymi: Lisą Ann, Terą Patrick, Rikki Six i Jayden Jaymes wystąpiła w teledysku zespołu Hollywood Undead do utworu „Dead Bite”.
W 2015 została umieszczona przez CNBC na liście „The Dirty Dozen: Porn’s biggest stars”. W serialu "Hard Times" (2015) pojawiła się jako Tammy Johnson.
W latach 2015–2017 była nominowana do AVN Award w kategorii „Najlepsza aktorka drugoplanowa”.
W produkcji Jules Jordan Video "Insatiable Miss Jessa Rhodes" (2017) po raz pierwszy wzięła udział w scenach: seksu analnego z Manuelem Ferrarą, seksu mieszanego z czarnoskórym Prince’em Yahshuą i podwójnej penetracji z Jessy’m Jonesem i Xanderem Corvusem.
W nominowanym do AVN Award i XBIZ Award porno westernie "Rawhide" (2017) pojawiła się jako Cody z Mishą Cross (Jill Sanders), Nacho Vidalem (Eli), Juanem Lucho (David), Emilio Ardaną i Nickiem Moreno.
Wystąpiła w teledysku zespołu Butcher Babies do piosenki „Headspin” (2017) z Xanderem Corvusem.

</doc>
<doc id="3673726" url="https://pl.wikipedia.org/wiki?curid=3673726" title="Dia (zespół muzyczny)">
Dia (zespół muzyczny)



</doc>
<doc id="3673727" url="https://pl.wikipedia.org/wiki?curid=3673727" title="Giampaolo D’Andrea">
Giampaolo D’Andrea

Giampaolo Vittorio D’Andrea (ur. 18 lipca 1949 w Potenzy) – włoski polityk, historyk, nauczyciel akademicki i samorządowiec, parlamentarzysta krajowy, poseł do Parlamentu Europejskiego IV kadencji, podsekretarz stanu w kilku rządach.
Życiorys.
Absolwent filozofii na Uniwersytecie w Pizie. Pracował jako nauczyciel akademicki na Università degli Studi di Salerno oraz na Università degli Studi della Basilicata, wykładając m.in. historię współczesną i historię gospodarczą. Jest autorem publikacji naukowych z zakresu historii gospodarczej, a także historii ugrupowań politycznych i instytucji.
Był długoletnim działaczem Chrześcijańskiej Demokracji. Od 1979 do 1991 zasiadał w radzie regionalnej Basilicaty, w latach 1985–1990 w zarządzie regionalnym był asesorem ds. budżetu i planowania. W latach 1992–1994 sprawował mandat posła do Izby Deputowanych XI kadencji. Po rozwiązaniu chadecji działał we Włoskiej Partii Ludowej, był członkiem władz krajowych tego ugrupowania i sekretarzem odpowiedzialnym za kulturę. Później ze swoim ugrupowaniem dołączał do Margherity i Partii Demokratycznej.
W 1994 objął mandat eurodeputowanego IV kadencji, który wykonywał do 1998. Następnie do 2001 pełnił funkcję podsekretarza stanu w resorcie kultury w rządach, którymi kierowali Massimo D’Alema i Giuliano Amato. Od 2001 do 2006 zasiadał w Senacie XIV kadencji. W latach 2006–2008 był podsekretarzem stanu odpowiedzialnym za kontakty z parlamentem w gabinecie, na czele którego stał Romano Prodi. Ponownie zajmował to stanowisko od 2011 do 2013 w rządzie Maria Montiego. W 2014 minister kultury Dario Franceschini powołał go na szefa swojego gabinetu politycznego.

</doc>
<doc id="3673729" url="https://pl.wikipedia.org/wiki?curid=3673729" title="Nika Kaczarawa">
Nika Kaczarawa

Nikoloz „Nika” Kaczarawa (, ur. 13 stycznia 1994 w Nikozji) – gruziński piłkarz występujący na pozycji napastnika w gruzińskim klubie Torpedo Kutaisi oraz w reprezentacji Gruzji.
Kariera klubowa.
Kaczarawa rozpoczął karierę w wieku 7 lat w Dinamie Tbilisi. W 2012 roku trenował z FC Chiasso, a także grał w amatorskim szwajcarskim FC Windisch, jednakże po 3 miesiącach musiał opuścić ten klub i wrócił do Gruzji, gdzie trenował z FC Gagra. W lutym 2013 trafił do Rubina Kazań, gdzie grał tylko w drużynach młodzieżowych, a zimą 2014 roku przeszedł do Spartaki Cchinwali. Jako zawodnik tego klubu został uznany za najlepszego młodego zawodnika ligi gruzińskiej w sezonie 2014/2015. W styczniu 2016 został zawodnikiem FK Rostów. W czerwcu 2016 trafił do Ethnikosu Achna. W sezonie 2016/2017 strzelił dla tego klubu 16 goli oraz zdobył 7 asyst w 27 meczach ligi cypryjskiej.
W czerwcu 2017 został wypożyczony na rok do Korony Kielce. Zadebiutował w tym klubie 13 sierpnia 2017 w przegranym 2:3 meczu z Jagiellonią Białystok, a pierwsze 2 gole strzelił 30 października 2017 w wygranym 5:0 meczu z Lechią Gdańsk. Cztery dni później zdobył bramkę w wygranym 3:0 spotkaniu ze Śląskiem Wrocław. Kolejnego gola strzelił 15 grudnia 2017 w zremisowanym 1:1 starciu z Piastem Gliwice. Następną bramkę zdobył 11 lutego 2018 w wygranym 3:0 meczu z Termaliką Nieciecza. Cztery dni później strzelił gola w zremisowanym 3:3 spotkaniu z Sandecją Nowy Sącz. Kolejną bramkę zdobył 17 marca 2018 w zremisowanym 2:2 starciu z Górnikiem Zabrze. 4 kwietnia 2018 strzelił 2 gole w wygranym 2:1 półfinale Pucharu Polski z Arką Gdynia.
W czerwcu 2018 podpisał dwuletni kontrakt z Anorthosisem Famagusta. We wrześniu 2020 został wypożyczony na rok do Lecha Poznań. W lutym 2022 podpisał kontrakt z południowokoreańskim klubem Jeonnam Dragons.
Kariera reprezentacyjna.
W reprezentacji Gruzji zadebiutował 29 marca 2016 w zremisowanym 1:1 meczu z Kazachstanem, a pierwszego gola strzelił 24 marca 2017 w przegranym 1:3 spotkaniu z Serbią.
Życie osobiste.
Jest synem byłego piłkarza i trenera Kachabera Kaczarawy i koszykarki Liji Mikadze.

</doc>
<doc id="3673733" url="https://pl.wikipedia.org/wiki?curid=3673733" title="Ernst Mundt">
Ernst Mundt

Ernst Mundt (ur. 2 grudnia 1921 w Połczynie-Zdroju; zm. 4 września 1962 w Berlinie) – ofiara śmiertelna Muru Berlińskiego zastrzelona przez funkcjonariuszy Transportpolizei podczas próby ucieczki do Berlina Zachodniego. 
Życiorys.
Ernst Mundt przyszedł na świat w 1921 r. w Bad Polzin (obecnie Połczyn-Zdrój). Po ukończeniu szkoły rozpoczął naukę zawodu cieśli. W 1950 r. przybył w poszukiwaniu pracy do Berlina Wschodniego, gdzie zatrudnił się przy budowie Karl-Friedrich-Friesen-Stadion, usytuowanego na terenie kompleksu wypoczynkowego Volkspark Friedrichshain. Stając się z powodów zdrowotnych niezdolnym do pracy, żył samotnie z renty inwalidzkiej w dzielnicy Prenzlauer Berg. Z pozostałą po budowie muru w Berlinie Zachodnim matką utrzymywał rzadki kontakt listowny. 
4 września 1962 r. Mundt udał się rowerem na leżący w dzielnicy Mitte cmentarz Sophien-Friedhof. Wspiąwszy się na okalający go mur i balansując na zwieńczeniu tegoż rozpoczął próbę przedostania się na teren Berlina Zachodniego, który znajdował się bezpośrednio za przylegającą do tylnej części ogrodzenia ulicy Bernauer Straße. Krótko przed osiągnięciem końcowego odcinka muru Mundt odkryty został przez dwóch funkcjonariuszy Transportpolizei pełniących służbę na posterunku usytuowanym na terenie dworca Nordbahnhof. Jeden z policjantów oddał strzał ostrzegawczy, po czym strzelił bezpośrednio do oddalonego o 100 metrów uciekiniera, który trafiony w głowę spadł z muru i natychmiast zmarł. W związku z wprowadzonym po śmierci Petera Fechtera rozkazem, śmiertelnie ranny Mundt został niezwłocznie zabrany z pasa granicznego – praktyka owa miała za cel uniemożliwić zachodnioberlińskim reporterom fotografowanie zastrzelonych podczas próby ucieczki. Strzelający funkcjonariusz odznaczony został w nagrodę „Medalem za przykładną służbę graniczną“ oraz pochwałą za umiejętne posługiwanie się bronią. 
Mający miejsce w ciągu 14 dni trzeci z przypadków śmiertelnego postrzelenia uciekiniera próbującego przekroczyć granicę pomiędzy podzielonym miastem, wywołał w Berlinie Zachodnim falę licznych demonstracji oraz agresji pod adresem samej granicy oraz pilnujących jej strażników, przez co interweniować musiała policja. Na ulicy Bernauer Straße ku czci nieznanego wówczas z nazwiska uciekiniera wzniesiono krzyż pamiątkowy. Dziś przypomina o jego śmierci wmontowana w płyty chodnikowe tablica pamiątkowa. 

</doc>
<doc id="3673734" url="https://pl.wikipedia.org/wiki?curid=3673734" title="Maria Palester">
Maria Palester

Maria Palester z domu Szulisławska (ur. 8 sierpnia 1897 we Lwowie, zm. 21 stycznia 1991 w Warszawie) – polska romanistka, działaczka społeczna, Sprawiedliwa wśród Narodów Świata.
Życiorys.
Absolwentka Gimnazjum sióstr Nazaretanek we Lwowie. Ukończyła romanistykę na Uniwersytecie Lwowskim. Podczas studiów, w 1918, zaciągnęła się do Orląt Lwowskich, biorąc udział w wojnie z bolszewikami jako sanitariuszka.
Po przeprowadzce do Warszawy rodzina Palestrów zamieszkała przy ul. Łowickiej 53 m. 12, w domu należącym do SMB Urzędników MSW.
Po wkroczeniu w 1939 roku Niemców do stolicy jej mąż Henryk Palester ze względu na żydowskie pochodzenie musiał zrezygnować z pracy w Ministerstwie Zdrowia. W czasie okupacji niemieckiej zatrudniła się w Wydziale Opieki i Zdrowia Zarządu Miejskiego w Warszawie. W swoim mieszkaniu w różnym czasie udzielała schronienia 12 Żydom uciekającym z getta oraz załatwiała im tzw. aryjskie papiery. Oprócz tego współpracowała z poznaną w pracy Ireną Sendlerową w ratowaniu żydowskich dzieci i dorosłych. Kobiety działały w ramach funkcjonującej w ich miejscu pracy Konspiracyjnej komórki Pomocy Żydom „Żegota”. Pomagała także ratować dzieci i dorosłych z getta wyrabiając dla nich fałszywe dokumenty, szukając schronienia, dostarczając żywność, lekarstwa i pieniądza, a także pomagając w przemieszczaniu się po Warszawie. Po aresztowaniu Sendlerowej przez Gestapo w październiku 1943, dzięki kontaktom Palester, „Żegocie” udało wykupić się ją z rąk Niemców.
W czasie powstania warszawskiego była sanitariuszką. Zorganizowany przez nią wraz z mężem Henrykiem we wrześniu 1944 schron dla rozbitków przy ul. Fałata 4 został wykryty, a wszystkie przebywający w nim osoby przepędzone w stronę Dworca Zachodniego. Dzięki przekupieniu strażników grupa została skierowana na Okęcie zamiast do obozu przejściowego w Pruszkowie. Do wyzwolenia grupa razem z Marią była ulokowana w barakach wcześniej zajmowanych przez więzionych Żydów oraz jeńców radzieckich. Później punkt sanitarny został przeniesiony i przemianowany na Szpital Czerwonego Krzyża nr 2, a następnie na Zakład dla Dzieci i Chronicznie Chorych. Z czasem placówka stała się podległa Zarządowi m. st.Warszawy i została przemianowana na Dom Dziecka Warszawy. Palester była kierowniczką placówki do 1963.
W maju 1980 Instytut Jad Waszem nadał Marii Palester tytuł Sprawiedliwej wśród Narodów Świata na wniosek Marii Pogonowskiej. 
Pochowana na cmentarzu Powązki Wojskowe w Warszawie (kwatera K-6a-51).
Życie prywatne.
W czasie studiów poznała swojego przyszłego męża, lekarza epidemiologa Henryka Palestra, ochrzczonego w młodości Żyda. Para wzięła ślub w 1923 roku. Miała dwoje dzieci: Krzysztofa (ur. 1923) i Małgorzatę (ur.1929).

</doc>
<doc id="3673735" url="https://pl.wikipedia.org/wiki?curid=3673735" title="Luciano Schifone">
Luciano Schifone

Luciano Schifone (ur. 9 sierpnia 1949 w Potenzy) – włoski polityk, prawnik i samorządowiec, poseł do Parlamentu Europejskiego IV kadencji.
Życiorys.
Absolwent studiów prawniczych, w 1977 dołączył do palestry w Neapolu. Pracował m.in. przy obsłudze prawnej włoskich uczelni. Długoletni działacz Sojuszu Narodowego, m.in. zastępca koordynatora regionalnego w Kampanii. Później należał do Ludu Wolności, po czym przeszedł do ugrupowania Bracia Włosi.
W latach 1980–1990, 1995–2000 i 2005–2015 był radnym rady regionalnej Kampanii. Od 1995 do 1998 w zarządzie regionu pełnił funkcję asesora ds. turystyki i handlu. Pełnił też funkcję radnego Neapolu. W międzyczasie (1998–1999) sprawował mandat eurodeputowanego IV kadencji, zasiadając w Komisji ds. Transportu i Turystyki.

</doc>
<doc id="3673743" url="https://pl.wikipedia.org/wiki?curid=3673743" title="Post Pop Depression">
Post Pop Depression

Post Pop Depression – siedemnasty album studyjny amerykańskiego piosenkarza Iggy’ego Popa. Wydawnictwo ukazało się 18 marca 2016 roku nakładem wytwóni płytowych Caroline Records i Loma Vista Recordings. Nagrania zostały zarejestrowane pomiędzy styczniem, a marcem 2015 roku w Rancho De La Luna i Pink Duck Studios we współpracy Joshuą Homme, muzykiem znanym m.in. z zespołów Queens of the Stone Age i Eagles of Death Metal. W pracach nad płytą uczestniczyli ponadto m.in. perkusista Matt Helders, członek formacji Arctic Monkeys oraz gitarzysta Dean Fertita, związany z grupą The Dead Weather.
Album zadebiutował na 17. miejscu listy Billboard 200 w Stanach Zjednoczonych sprzedając się w nakładzie 17 tys. egzemplarzy w przeciągu tygodnia od dnia premiery. Nagrania trafiły ponadto m.in. na listy przebojów w Wielkiej Brytanii, Polsce, Francji, Niemczech oraz Szwajcarii.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3673744" url="https://pl.wikipedia.org/wiki?curid=3673744" title="Sobór św. Sergiusza z Radoneża w Ufie">
Sobór św. Sergiusza z Radoneża w Ufie

Sobór św. Sergiusza z Radoneża – prawosławny sobór w Ufie, w rejonie kirowskim, w jurysdykcji eparchii ufijskiej Rosyjskiego Kościoła Prawosławnego, dawniej katedra tejże eparchii.
Historia.
Pierwszą cerkiew na miejscu obecnie funkcjonującej świątyni wzniesiono w XVI w. z myślą o strzelcach i kanonierach służących na ufijskim Kremlu. Budowla ta uległa zniszczeniu podczas pożaru w 1774 razem z całym kompleksem Kremla. W 1777 na jej miejscu zbudowano nowy obiekt sakralny, który funkcjonował do 1867. Rok później rozpoczęto prace przy budowie kolejnej cerkwi, drewnianej na kamiennym fundamencie. 
Ikonostas do świątyni wykonał w 1894 Trapieznikow z fundacji ufijskiego kupca Cziżewa, dwie ikony ze scenami z żywota patrona soboru napisał dla świątyni Michaił Niestierow, kilka ikon, kioty i pozłotę ikonostasu wykonał protojerej Fiodor Troicki.
13 lub 14 maja 1919 ikoną św. Sergiusza z Radoneża przechowywaną w soborze pobłogosławiono admirała Aleksandra Kołczaka. 
W 1933, gdy władze radzieckie zamknęły sobór Zmartwychwstania Pańskiego w Ufie, cerkiew św. Sergiusza stała się soborem katedralnym eparchii. Sobór św. Sergiusza z Radoneża nigdy nie został zamknięty, jako jedyna z cerkwi eparchii ufijskiej, jednak w okresie wielkiego terroru, w 1937 aresztowane zostało całe służące w nim duchowieństwo, a także biskup ufijski Grzegorz, którego następnie skazano na śmierć i rozstrzelano. Cerkiew przez pięć lat była nieużytkowana. W obiekcie ponownie zaczęły odbywać się nabożeństwa w 1942, gdy do Ufy przybył hieromnich Ksenofont (Siniutin). Po tej dacie, do końca II wojny światowej parafianie i duchowieństwo soboru przekazali znaczne sumy na cel wspierania Armii Czerwonej, za co w 1945 wszyscy służący w cerkwi duchowni i pracujący w niej świeccy otrzymali medale „Za ofiarną pracę w Wielkiej Wojnie Ojczyźnianej 1941–1945”. 
Po wojnie cerkiew była kilkakrotnie remontowana, odnawiano znajdujące się w jej wnętrzu freski, całkowicie zacierając ich pierwotny wygląd. Przetrwał natomiast XIX-wieczny ikonostas.

</doc>
<doc id="3673748" url="https://pl.wikipedia.org/wiki?curid=3673748" title="Gottfried Heinrich Stölzel">
Gottfried Heinrich Stölzel

Gottfried Heinrich Stölzel (ur. 23 stycznia 1690 w Schwarzenbergu, zm. 27 listopada 1749 w Gocie) – niemiecki kompozytor i teoretyk muzyki. 
Życiorys.
Urodził się w Grünstädtel (dziś dzielnica miasta Schwarzenberg). Naukę muzyki rozpoczął u swojego ojca, Heinricha, który był organistą. Od roku 1707 studiował w teologię w Lipsku, a jednocześnie uczył się kompozycji u lipskiego kompozytora, Melchiora Hoffmanna. Wyjechał także do Włoch, aby kształcić się muzycznie. W latach 1710–1712 działał jako kompozytor i nauczyciel muzyki we Wrocławiu, gdzie wystawił swoją pierwszą operę pt. Narcissus. W kolejnych latach przebywał i działał muzycznie w Halle, wyjechał ponownie do Włoch, gdzie nawiązał kontakty ze znanymi kompozytorami, jak Antonio Vivaldi, Giovanni Battista Bononcini i Francesco Gasparini. W 1715 działał w Pradze, następnie na dworze książęcym w Dreźnie. W 1717 w związku z 200-leciem Reformacji otrzymał zadanie przygotowania na tę okazję oprawy muzycznej w Bayreuth. W latach 1718–1719 był kapelmistrzem na dworze w Gerze. Od 1720 osiadł w Gocie, gdzie był kapelmistrzem na dworze tamtejszych książąt: Fryderyka II i Fryderyka III. Komponował też utwory okolicznościowe dla dworów w Gerze, Sondershausen i Zerbst.
Twórczość.
Gottfried Heinrich Stölzel był cenionym twórcą kantat kościelnych, oratoriów. Pisał także opery,koncerty instrumentalne i muzykę okolicznościową. Wielką uwagę przykładał do techniki recytatywów, którą doprowadził do mistrzostwa. Był ceniony przez Johanna Sebastiana Bacha, który m.in. poprowadził w kościele św. Tomasza w Lipsku w Wielki Piątek 1734 jego oratorium pasyjne pt. "Ein Lämmlein geht und trägt die Schuld".
Najbardziej chyba znanym utworem Stölzela jest jego słynna aria "Bist du bei mir", przez lata mylnie określana jako dzieło Johanna Sebastiana Bacha, a wpisana w 1725 przez Bacha do notatnika przygotowanego dla jego drugiej żony Anny Magdaleny Bach i umieszczona później w katalogu dzieł Jana Sebastiana Bacha jako pozycja BWV 508. Jest to aria z niezachowanej opery Stölzela "Diomedes oder die triumphierende Unschuld", wystawionej po raz pierwszy w Bayreuth w 1718.
Po śmierci Stölzela na długi czas jego muzyka popadła w całkowite zapomnienie a duża część jego dorobku kompozytorskiego (w tym wszystkie dzieła operowe, których stworzył co najmniej 18), zaginęła bezpowrotnie. Zachowała się część kantat, oratoria pasyjne, Oratorium na Boże Narodzenie, "Te Deum", a także utwory instrumentalne. Ważną pozycją w spuściźnie Stölzela jest traktat teoretyczny "Abhandlung vom Rezitativ", powstały ok. 1739, a wydany dopiero w 1962. Autor przedstawia w nim w sposób kompleksowy ujęcie recytatywu w oparciu o własne doświadczenie kompozytorskie; pozycja ta uznawana jest dziś za unikatową w historii muzyki.

</doc>
<doc id="3673751" url="https://pl.wikipedia.org/wiki?curid=3673751" title="Kristin Karu">
Kristin Karu

Kristin Karu (ur. 27 czerwca 1983) – estońska lekkoatletka, tyczkarka.
Dwukrotna mistrzyni Estonii w skoku o tyczce (hala – 2003; stadion – 2003), poza pięcioma medalami mistrzostw kraju w skoku o tyczce (dwa złote, jeden srebrny, dwa brązowe) zdobyła srebro w sztafecie 4 × 100 metrów (2003). Stawała na podium mistrzostw Estonii w juniorskich kategoriach wiekowych w różnych konkurencjach.
Reprezentantka kraju w meczach międzypaństwowych.

</doc>
<doc id="3673752" url="https://pl.wikipedia.org/wiki?curid=3673752" title="Suurrahu">
Suurrahu

Suurrahu (ros. "Сурераху") – estońska wyspa na Morzu Bałtyckim, na obszarze cieśniny Väinameri, u zachodnich wybrzeży kraju. Na zachód od wyspy położona jest Liialaid, na wschodzie Tauksi, a północnym wschodzie Koharahu.
Zajmuje powierzchnię ok. 6,179 ha. Obwód wyspy wynosi ok. 1,305 km. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Wyspa pozbawiona jest roślinności wysokiej.

</doc>
<doc id="3673753" url="https://pl.wikipedia.org/wiki?curid=3673753" title="Liialaid">
Liialaid

Liialaid – estońska wysepka na Morzu Bałtyckim, na obszarze cieśniny Väinameri, u zachodnich wybrzeży kraju. Na zachód od wyspy położona jest Hanemaa, na wschód Koharahu i Suurrahu, a na północ Sõmeri. Ma wydłużony kształt, rozciągający się od północnego zachodu w kierunku południowego wschodu. 
Zajmuje powierzchnię ok. 1,31 km². Obwód wyspy wynosi ok. 10,896 km. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Wewnętrzna część wyspy jest zalesiona.

</doc>
<doc id="3673754" url="https://pl.wikipedia.org/wiki?curid=3673754" title="Semir Zeki">
Semir Zeki

Semir Zeki (ur. 1940) – brytyjski neurobiolog i neurofizjolog, dotychczas zajmował się badaniem mózgu małp naczelnych, w szczególności kory wzrokowej. Jest uważany za jednego z głównych twórców neuroestetyki. Studiował w University College London (UCL), gdzie był główny pracownikiem naukowy Towarzystwa Królewskiego w Londynie, a następnie mianowanym profesorem neurobiologii. Od 2008 roku jest profesorem neuroestetyki w University College London (UCL). 
Badania.
Prowadzi badania dotyczące neuronalnych korelatów stanów afektywnych takich jak miłość, pragnienie czy piękno. Początkowo zajmował się badaniem i zdefiniowaniem funkcji kory wzrokowej makaków . Wyniki tych doświadczeń pozwoliły mu na sformułowanie istotnych hipotez dotyczących funkcjonowania ludzkiego mózgu, a zwłaszcza przetwarzania obrazów.
Działalność międzynarodowa.
Zeki wykładał w wielu krajach świata, przedstawiając rezultaty swych badań i popularyzując neurobiologię. Opublikował trzy książki: "A Vision of the Brain" (Blackwell, Oxford 1993), "Inner Vision: an exploration of art and the brain" (OUP, 1999); "Splendors and Miseries of the Brain" (Wiley-Blackwell, Oxford 2009) – przełożona na język polski jako "Blaski i cienie pracy mózgu" (WUW, 2012), jest też współautorem "La Quête de l'essentiel", Les Belles Lettres, Archimbaud, Paris, 1995 oraz "La bella e la bestia", 2011, Laterza, Włochy (z L. Lumer). 
Był redaktorem czasopisma naukowego "Philosophical Transactions of the Royal Society (B)" w latach 1997–2004. Członek wielu międzynarodoweych organizacji naukowych. Doktor honoris causa następujących uczelni: Uniwersytet Aston, Uniwersytet w Aberdeen, Uniwersytet Narodowy im. Kapodistriasa w Atenach oraz Uniwersytet Arystotelesa w Tessalonikach.

</doc>
<doc id="3673760" url="https://pl.wikipedia.org/wiki?curid=3673760" title="Zmarli w kwietniu 2016">
Zmarli w kwietniu 2016



</doc>
<doc id="3673763" url="https://pl.wikipedia.org/wiki?curid=3673763" title="Agencja Wydawniczo-Reklamowa Wprost">
Agencja Wydawniczo-Reklamowa Wprost



</doc>
<doc id="3673765" url="https://pl.wikipedia.org/wiki?curid=3673765" title="Getto weneckie">
Getto weneckie

Getto weneckie – obszar w Wenecji (Włochy), na którym Żydzi byli zmuszeni żyć w czasach Republiki Weneckiej. Termin „getto” wywodzi się od określenia obszaru starej odlewni na obrzeżach Wenecji, gdzie znajdowała się żydowska dzielnica. Getto weneckie zostało utworzone 29 marca 1516 roku, chociaż polityczne restrykcje ograniczające prawa i pobyt Żydów istniały tam już wcześniej. Było to pierwsze na świecie getto.
Etymologia.
Pochodzenie słowa „getto” jest dyskusyjne. Anatoly Liberman, profesor University of Minnesota na swoim blogu "Oxford Etymologist", zamieszczonym w Oxford University Press's Academic Insights for the Thinking World twierdzi, że wszystkie proponowane etymologie słowa są niepoprawne. Sugeruje on możliwe powiązanie z niemieckim "Gasse", szwedzkim "gata", gotyckim "gatwo", które oznaczają ulicę. Słowa odrzucane przez Libermana to:
Lokalizacja.
Getto zlokalizowane było w obrębie weneckiej sestiere (dzielnicy) Cannaregio. Było podzielone na "Ghetto Nuovo" (nowe getto) i przyległe "Ghetto Vecchio" (stare getto). Te dwie nazwy części getta są mylące, ponieważ odpowiadają one starej i nowej lokalizacji odlewni. W odniesieniu do żydowskiego zamieszkania, "Ghetto Nuovo" było w rzeczywistości starsze niż "Ghetto Vecchio".
Historia.
W XVII wieku, czyli w kulminacyjnym momencie istnienia getta, mieszkało w nim ok. 5 tysięcy osób. W związku z tym, że teren nie mógł być powiększany, a liczba ludności była coraz większa, wzniesiono tam pierwsze „drapacze chmur”, które liczyły do 7–8 pięter. Wyróżniały się one wtedy wysokością, pozostając do dziś w Wenecji jednymi z najwyższych budynków. W 1797 roku Napoleon Bonaparte otworzył bramy getta. Całkowite wyzwolenie weneckich Żydów nastąpiło wraz z utworzeniem w latach 60. XIX w. Królestwa Włoch.
Kultura i religia.
Mimo że getto było domem dla dużej liczby Żydów, mieszkańcy w weneckim getcie nigdy nie zasymilowali się tak, by stworzyć odrębną „wenecko-żydowską” tożsamość etniczną. Cztery z pięciu synagog były wyraźnie podzielone zgodnie z tożsamością etniczną: oddzielne synagogi służyły niemieckim ("Scuola Grande Tedesca"), włoskim ("Scuola Italiana"), hiszpańskim i portugalskim Żydom ("Scuola Spagnola") oraz lewantyńskim Sefardyjczykom ("Scuola Levantina"). Piąta świątynia, "Scuola Canton", wzniesiona została jako prywatna synagoga dla czterech rodzin (m.in. Fano, która sfinansowała budowę), przypuszczalnie służyła prowansalskiej społeczności żydowskiej.
Getto dziś.
Na obszarze byłego getta znajduje się 5 synagog, rabiniczna jesziwa Lubawicz oraz kilka sklepów z judaikami. Mimo że getto nadal pozostaje centrum działalności społecznej Żydów, których w Wenecji mieszka ok. 500, niewielu z nich mieszka obecnie w jego obrębie.

</doc>
<doc id="3673768" url="https://pl.wikipedia.org/wiki?curid=3673768" title="Stanisław Felczak">
Stanisław Felczak

Stanisław Felczak SJ (ur. 27 stycznia 1906 w Krzemieniewie, zm. 9 maja 1942 w KL Dachau) – polski duchowny katolicki, ojciec zakonny z Towarzystwa Jezusowego, Sługa Boży Kościoła katolickiego.
Był wykładowcą teologii Wydziału Teologicznego „Collegium Bobolanum” w Lublinie. Po wybuchu II wojny światowej prowadził działalność duszpasterską do momentu aresztowania, które nastąpiło 2 lutego 1940 r. Znalazł się w drugiej grupie uwięzionych mieszkańców kolegium. Do 20 czerwca 1940 roku przetrzymywany był w więzieniu na Zamku w Lublinie, a następnie umieszczono go w niemieckim obozie koncentracyjnym Sachsenhausen (KL). 14 grudnia tegoż roku przewieziony został do obozu KL Dachau i zarejestrowany pod numerem obozowym 22407. Tam zatrudniony w tzw. „komandzie śmierci”, gestapowskim gospodarstwie doświadczalnym. Zamordowany, w ramach tzw. „eksperymentów medycznych”, śmiertelnym zastrzykiem 9 maja 1942 roku.
Jest jednym z 122 Sług Bożych, wobec których 24 maja 2011 roku zakończył się diecezjalny etap procesu beatyfikacyjnego drugiej grupy męczenników z okresu II wojny światowej - Henryka Szumana i 121 towarzyszy i pierwszym zamordowanym z dziewięciu Sług Bożych, o których beatyfikację zabiega Prowincja Wielkopolsko-Mazowiecka Towarzystwa Jezusowego.
Nazwisko Stanisława Felczaka znalazło się na tablicy upamiętniającej jezuitów - ofiary wojny i dyktatury komunistycznej w Nowym Sączu.

</doc>
<doc id="3673770" url="https://pl.wikipedia.org/wiki?curid=3673770" title="Polskie odznaczenia prywatne">
Polskie odznaczenia prywatne



</doc>
<doc id="3673774" url="https://pl.wikipedia.org/wiki?curid=3673774" title="Zamach w Lahaurze (marzec 2016)">
Zamach w Lahaurze (marzec 2016)

Zamach w Lahaurze – akt terrorystyczny, który miał miejsce 27 marca 2016 w Lahaurze w Pakistanie. W wyniku samobójczego zamachu zginęło ponad 75 osób, w tym ok. 30 dzieci, a ponad 300 odniosło obrażenia.
Przebieg zamachu.
Do ataku na chrześcijan doszło około 18:30 czasu miejscowego w czasie niedzieli wielkanocnej. Zamachowiec samobójca zdetonował bombę w okolicy parkingu przed parkiem Gulshan-e-Iqbal (przy bramie numer 1). 
Po tym zdarzeniu została ogłoszona przez premiera Nawaza Sharifa trzydniowa żałoba narodowa.
Odpowiedzialność za zamach wzięła na siebie Jamaat-ul-Ahrar, zwani frakcją organizacji Tehrik-e-Taliban Pakistan (Talibski Ruch Pakistanu – TTP). Jednocześnie przedstawiciel Jamaat-ul-Ahrar oświadczył, że zamach skierowany był przeciwko chrześcijańskiej mniejszości. Dwa dni później ponad 5 tys. domniemanych bojowników zostało aresztowanych, z czego 216 osób pozostało w areszcie.

</doc>
<doc id="3673776" url="https://pl.wikipedia.org/wiki?curid=3673776" title="And 1">
And 1



</doc>
<doc id="3673783" url="https://pl.wikipedia.org/wiki?curid=3673783" title="Sviatlana Kudzelich">
Sviatlana Kudzelich



</doc>
<doc id="3673788" url="https://pl.wikipedia.org/wiki?curid=3673788" title="Adidas Grand Prix 2015">
Adidas Grand Prix 2015

Adidas Grand Prix 2015 – mityng lekkoatletyczny, który odbył się 13 czerwca w Nowym Jorku. Zawody były przedostatnią odsłoną prestiżowej Diamentowej Ligi w sezonie 2015.

</doc>
<doc id="3673793" url="https://pl.wikipedia.org/wiki?curid=3673793" title="Cmentarz wojenny nr 213 – Rudka">
Cmentarz wojenny nr 213 – Rudka

Cmentarz wojenny nr 213 – Rudka – austriacki cmentarz wojenny z okresu I wojny światowej znajdujący się we wsi Rudka w województwie małopolskim, w powiecie tarnowskim, w gminie Wierzchosławice. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Znajduje się w środku wsi, przy drodze pomiędzy zabudowaniami. Jego projektantem był Robert Motka. Cmentarz zbudowany jest na planie prostokąta z dodatkowym prostokątnym z zaokrąglonymi narożami aneksem w tylnej części. Posiada typowe dla austriackich cmentarzy I wojny światowej ogrodzenie w postaci betonowych podmurówek i profilowanych betonowych słupków, między którymi rozpięto podwójny rząd metalowych rur. Wejście przez bramkę zamykaną dwuskrzydłową metalową furtką. Od bramy szeroka alejka prowadząca do pomnika centralnego, po obu jej stronach symetrycznie rozmieszczone mogiły otoczone betonowymi obrzeżami. Centralnym pomnikiem jest wysoki betonowy obelisk zwieńczony betonowym krzyżem łacińskim. Na ośmiobocznym cokole jest tablica inskrypcyjna z datą 1914–1915 oraz tekst:
„ WIR WUSSTEN KEINER
UM DES ANDERN LEBEN
JETZT HAT UNS DER TOD
ZUSAMMEN GEGEBEN”
Napis ten w wolnym tłumaczeniu znaczy: "Nie znaliśmy życia drugiego człowieka. Teraz śmierć nas połączyła".
Oprócz tego na mogiłach są jeszcze metalowe ażurowe krzyże na betonowych cokołach i stele. Krzyże są trzech rodzajów: jednoramienne łacińskie, jednoramienne krzyże maltańskie i dwuramienne krzyże lotaryńskie. Stele również zwieńczone są różnymi rodzajami żeliwnych krzyży. Zarówno na cokołach krzyży, jak i na stelach są blaszane tabliczki informacyjne z nazwiskami poległych.
Losy cmentarza.
Austriacy rozpoczęli budowę cmentarza w 1915 r., zaraz po wygranej bitwie pod Gorlicami. Z czasem jednak cmentarz uległ pod wpływem czynników przyrody częściowemu zniszczeniu. Wykonano generalny remont cmentarza. Alejki cmentarza wysypano tłuczniem, nasadzono róże, wszystkie elementy cmentarza zostały odnowione. Trawa jest koszona, cmentarz jest pielęgnowany i jest w bardzo dobrym stanie. Rosnące na cmentarzu stare drzewa zasadzone zostały jeszcze podczas budowy cmentarza.
Polegli.
Pochowano tutaj 16 żołnierzy armii niemieckiej oraz 59 żołnierzy armii rosyjskiej. Zidentyfikowano wszystkich żołnierzy niemieckich, z żołnierzy armii rosyjskiej żadnego. Wszyscy zidentyfikowani zginęli 17 grudnia 1914 r. Wśród nich są Polacy: Wozniak Josef, Wolski Wladislaus, Chrzanowsky Rudolf. Ponadto 11 lutego 1916 r. pochowano tutaj niejakiego Fiodora Rejlana.

</doc>
<doc id="3673797" url="https://pl.wikipedia.org/wiki?curid=3673797" title="Kronika Sportu Polskiego">
Kronika Sportu Polskiego

Kronika Sportu Polskiego – wspólna nazwa cyklu publikacji książkowych wydawanych w latach 2001-2014, zawierających dane na temat wydarzeń sportowych w Polsce w poszczególnych latach.
Wydawcą "Kroniki" była Fundacja Dobrej Książki z siedzibą w Warszawie. Publikacja zawierała roczne zestawienia wydarzeń i wyników polskich sportowców z podziałem na dyscypliny oraz kategorie wiekowe. Zespołem redakcyjnym kierował Bogdan Chruścicki, a jego członkami byli m.in. tacy dziennikarze sportowi jak Janusz Pindera, Kamil Wolnicki, Tomasz Lach czy Tomasz Wolfke. Ostatnia z pozycji cyklu – "Kronika Sportu Polskiego 2013" – ukazała się 9 maja 2014 roku.

</doc>
<doc id="3673806" url="https://pl.wikipedia.org/wiki?curid=3673806" title="Diego del Real">
Diego del Real

Diego Del Real (ur. 6 marca 1994 w Monterrey) – meksykański lekkoatleta specjalizujący się w rzucie młotem.
W 2010 zdobył złoto mistrzostw Ameryki Środkowej i Karaibów juniorów oraz bez awansu do ścisłego finału startował na igrzyskach olimpijskich młodzieży. Szósty zawodnik mistrzostw świata juniorów młodszych oraz srebrny medalista panamerykańskiego czempionatu juniorów z 2011. Rok później zdobył swój drugi złoty medal środkowoamerykańskich mistrzostw juniorów, a w 2013 zdobył srebrny krążek kontynentalnych mistrzostw w gronie seniorów. Złoty medalista młodzieżowych mistrzostw NACAC w Kamloops (2014). W 2015 zajął 6. miejsce na igrzyskach panamerykańskich w Toronto oraz stanął na najniższym stopniu podium czempionatu NACAC. Czwarty zawodnik igrzysk olimpijskich w Rio de Janeiro (2016).
Złoty medalista mistrzostw Meksyku.
Rekord życiowy: 78,68 (24 kwietnia 2021, Monterrey) rekord Meksyku.

</doc>
<doc id="3673808" url="https://pl.wikipedia.org/wiki?curid=3673808" title="Diego Del Real Galindo">
Diego Del Real Galindo



</doc>
<doc id="3673815" url="https://pl.wikipedia.org/wiki?curid=3673815" title="Chrząszcze stygobiontyczne">
Chrząszcze stygobiontyczne

Chrząszcze stygobiontyczne – grupa ekologiczna chrząszczy wodnych, zasiedlająca stygal, czyli wody podziemne.
Chrząszcze uznawane za stygobionty to wolno żyjące owady, występujące wyłącznie lub prawie wyłącznie w jednym lub więcej rodzajach wód podziemnych, charakteryzujące się przystosowaniami typowymi dla stawonogów podziemnych. Spotykane są w jaskiniach, studniach i głębokich wodach podziemnych. Należące tu gatunki charakteryzuje wysoki stopień endemizmu. Dawniej grupa uważana za nieliczną, jednak do 2013 w samej Australii odkryto ponad 100 gatunków stegobiontycznych pływakowatych, co wskazywać może na większą różnorodność tych chrząszczy. Większość dotąd opisanych gatunków należy do Hydradephaga, zwłaszcza do podrodziny Hydroporinae z rodziny pływakowatych.
Gatunki.
Zalicza się tu:

</doc>
<doc id="3673817" url="https://pl.wikipedia.org/wiki?curid=3673817" title="Ofiarowanie niemowląt">
Ofiarowanie niemowląt



</doc>
<doc id="3673818" url="https://pl.wikipedia.org/wiki?curid=3673818" title="Wyścigowe Samochodowe Mistrzostwa Polski 2015">
Wyścigowe Samochodowe Mistrzostwa Polski 2015

Sezon 2015 był pięćdziesiątym dziewiątym sezonem Wyścigowych Samochodowych Mistrzostw Polski.
Kalendarz.
"Źródło: chronopn.neostrada.pl"
Mistrzowie.
"Źródło: chronopn.neostrada.pl"

</doc>
<doc id="3673822" url="https://pl.wikipedia.org/wiki?curid=3673822" title="Artur Michalak">
Artur Michalak

Artur Andrzej Michalak – polski matematyk, doktor habilitowany nauk matematycznych. Specjalizuje się w analizie funkcjonalnej. Profesor nadzwyczajny na Wydziale Matematyki i Informatyki Uniwersytetu im. Adama Mickiewicza w Poznaniu.
Życiorys.
Stopień naukowy doktora uzyskał w 1993 w Instytucie Matematycznym PAN na podstawie pracy pt. "O pewnych właściwościach przestrzeni funkcji holomorficznych i harmonicznych o wartościach w przestrzeni Banacha", przygotowanej pod kierunkiem prof. Lecha Drewnowskiego. Habilitował się na UAM w 2006 na podstawie dorobku naukowego i rozprawy pt. "O pewnych zastosowaniach funkcji wektorowych w badaniach struktury przestrzeni Banacha". Pracuje jako profesor nadzwyczajny w Zakładzie Analizy Funkcjonalnej Wydziału Matematyki i Informatyki UAM. Jest członkiem Polskiego Towarzystwa Matematycznego.
Publikował w takich czasopismach jak m.in. "Commentationes Mathematicae".

</doc>
<doc id="3673827" url="https://pl.wikipedia.org/wiki?curid=3673827" title="Kolędy... ale jakie !">
Kolędy... ale jakie !

Kolędy.. ale jakie!!! – album zespołu Boys wydany przez wytwórnię Green Star w grudniu 1997 roku, na Święta Bożego Narodzenia. Do piosenki "Świąteczne dni" (wspólnie z zespołem "Classic") i "Świąteczny czas" nakręcono teledyski.

</doc>
<doc id="3673830" url="https://pl.wikipedia.org/wiki?curid=3673830" title="Andrzej Dzierżysław Sługocki">
Andrzej Dzierżysław Sługocki

Andrzej Dzierżysław Sługocki herbu Jastrzębiec (zm. w 1659 roku) – stolnik lubelski w latach 1647-1659, podstarości lubelski.
Poseł sejmiku lubelskiego na sejm 1649/1650 roku, sejm zwyczajny 1654 roku.
W 1648 roku był elektorem Jana II Kazimierza Wazy z województwa lubelskiego. W 1649 roku był uczestnikiem popisu pospolitego ruszenia szlachty województwa lubelskiego w chorągwi generalnej województwa lubelskiego. Poseł na sejm koronacyjny 1649 roku z województwa lubelskiego. Na sejmie 1649/1650 roku wyznaczony z koła poselskiego na komisarza komisji wojskowej lubelskiej, która zająć się miała wypłatą zaległych pieniędzy wojsku. 

</doc>
<doc id="3673832" url="https://pl.wikipedia.org/wiki?curid=3673832" title="Maria Donaj">
Maria Donaj

Maria Donaj (ur. 1923, zm. 13 stycznia 2008) – polska pedagog, podporucznik Armii Krajowej, sanitariuszka, działaczka podziemia niepodległościowego, uczestniczka Powstania Warszawskiego, działaczka kombatancka.
Życiorys.
W czasie II wojny światowej, działała pod pseudonimem „Krystyna”, była zarówno łączniczką VI Rejonu „Helenów” i VII Obwodu „Obroża” Armii Krajowej, jak i sanitariuszką w pruszkowskim obozie Durchgangslager 121 oraz w szpitalu na Wrzesinie.
Po zakończeniu wojny zdała maturę i rozpoczęła pracę w charakterze nauczyciela. W latach 1950-1972 stale podnosiła swoje kompetencje, uzyskując tytuł magistra biologii i zostając nauczycielem szkoły średniej. Przez 38 lat zawodowo związana była z XV Liceum Ogólnokształcącym im. Narcyzy Żmichowskiej w Warszawie. Była opiekunem Szkolnego Koła PCK, a także założycielką Szkolnego Koła Przyjaciół Kombatanta oraz Koła Krajoznawczo-Turystycznego.
Równocześnie była aktywną działaczką w środowisku żołnierzy VII Obwodu „Obroża” Armii Krajowej. Jako wiceprezes Zarządu Okręgu Warszawa-Powiat Światowego Związku Żołnierzy Armii Krajowej, zajmowała się działalnością edukacyjno-historyczną. Powołała zespół archiwistek, w skład którego wchodziły łączniczki Powstania Warszawskiego. Do ich zadań należało zbieranie dokumentów, relacji, przygotowywanie sprawozdań i wykazów żołnierzy z czasów wojny niepodległościowej w latach 1939-1945. Wszystkie dokumenty przekazywano do archiwum państwowego. W ramach tych działań w Archiwum Akt Nowych został utworzony nowy dział dokumentów dotyczący „Czynu Zbrojnego”. Była również opiekunem Koła Światowego Związku Żołnierzy Armii Krajowej nr 5 – Piaseczno „Gątyń”.
W latach 1994-1996 uczestniczyła w pracach Komitetu Redakcyjnego Zeszytów Historycznych pt. „Na przedpolu Warszawy”.
Została pośmiertnie odznaczona Krzyżem Oficerskim Orderu Odrodzenia Polski.

</doc>
<doc id="3673835" url="https://pl.wikipedia.org/wiki?curid=3673835" title="Kościół ewangelicki w Gniewie">
Kościół ewangelicki w Gniewie

Kościół ewangelicki w Gniewie – kościół ewangelicki, który znajdował się w Gniewie, w centrum rynku miejskiego obok budynku ratusza. Rozebrany w 1957 roku.
Historia.
Kamień węgielny pod budowę ratusza wmurowany został 3 maja 1818 roku przez pastora Teodora Gutta. Budowa trwała 5 lat. Poświęcenie kościoła miało miejsce 3 sierpnia 1823 roku. Kościół zbudowany był w stylu neogotyckim. W związku z zamarciem życia parafialnego po II wojnie światowej i złym stanem budynku rozebrano go w roku 1957.
Przy cmentarzu komunalnym w Gniewie (dawnym cmentarzu ewangelickim) umieszczono tablicę pamiątkową przypominającą o dawnej parafii ewangelickiej.

</doc>
<doc id="3673836" url="https://pl.wikipedia.org/wiki?curid=3673836" title="Aquulavelia occulta">
Aquulavelia occulta

Aquulavelia occulta – rodzaj pluskwiaków różnoskrzydłych z rodziny plesicowatych i podrodziny Microveliinae.
Gatunek ten opisał w 1999 roku G. Thirumalai na podstawie 54 okazów odłowionych w 1994 roku. 
Pluskwiak znany wyłącznie z okazów bezskrzydłych. Samce mają ciało długości od 2,5 do 2,9 mm, a samice od 2,8 do 3,1 mm. Ubarwienie żółtawe z przyciemnionymi: bokami i wierzchem tułowia, całymi dwoma pierwszymi tergitami i bokami następnych, środkowymi brzegami laterotegitów i paskami na bokach sternitów. Na przodzie przedplecza znajduje się poprzeczna, żółta przepaska. Boki głowy, przedplecza, śródplecza, zaplecza i drugiego tergitu pokrywa położone, srebrne owłosienie. Kształt ciała jest wydłużony, jego boki prawie równoległe. Bardzo długie czułki mają pierwszy człon wyraźnie dłuższy od głowy. Ostatnia para odnóży o pierwszym członie dłuższym niż drugi. Wszystkie tergity ledwo co połyskujące, stosunkowo gęsto owłosione. Poprzeczne rządki długich szczecinek występują tylko na tergitach I-III i VII u samca. Paramery smukłe, lekko zagięte w połowie długości.
Owad znany tylko z północnowschodnoindyjskiego stanu Arunachal Pradesh.

</doc>
<doc id="3673837" url="https://pl.wikipedia.org/wiki?curid=3673837" title="Zrzeszenie Kościołów Chrystusowych">
Zrzeszenie Kościołów Chrystusowych



</doc>
<doc id="3673838" url="https://pl.wikipedia.org/wiki?curid=3673838" title="Muzeum Historii Polskiego Ruchu Ludowego w Sandomierzu">
Muzeum Historii Polskiego Ruchu Ludowego w Sandomierzu

Muzeum Historii Polskiego Ruchu Ludowego w Sandomierzu – oddział Muzeum Historii Polskiego Ruchu Ludowego w Warszawie, mający swoją siedzibę w Sandomierzu przy Rynku 9.
Historia.
Oddział Muzeum został powołany z początkiem maja 1985 roku. Jego pierwszą siedzibą był budynek Wojewódzkiego Komitetu Zjednoczonego Stronnictwa Ludowego w Tarnobrzegu przy ul. 11 Listopada 1. Muzealna ekspozycja została udostępniona dla zwiedzających w maju 1989 roku. W 1990 roku utworzono terenowe punkty muzealne w Opatowie, Klimontowie i Janowie Lubelskim, natomiast w 1991 roku - w Staszowie. Wymienione punkty działały do końca 1993 roku. Natomiast od 1997 roku siedzibą muzeum jest kamienica przy sandomierskim Rynku.
W zbiorach muzealnych oddziału zgromadzone zostały pamiątki po polskim ruchu ludowym na tych terenach. W ramach wystawy prezentowane są sztandary (m.in. sztandar ks. Stanisława Stojałowskiego), dokumenty oraz fotografie związane z chłopskimi ruchami politycznymi a także prasa ludowa, ulotki oraz listy. Ekspozycja obejmuje również malarstwo profesjonalne i nieprofesjonalne. Poza działalnością wystawienniczą placówka prowadzi również działalność edukacyjną oraz archiwistyczną. 
Muzeum jest obiektem całorocznym, czynnym w dni robocze w okresie od początku października do końca kwietnia oraz we wszystkie dni z wyjątkiem poniedziałków w pozostałym okresie.

</doc>
<doc id="3673839" url="https://pl.wikipedia.org/wiki?curid=3673839" title="Historia Roja, czyli w ziemi lepiej słychać">
Historia Roja, czyli w ziemi lepiej słychać



</doc>
<doc id="3673843" url="https://pl.wikipedia.org/wiki?curid=3673843" title="Klaudia Blus">
Klaudia Blus

Klaudia Blus (ur. 27 marca 1991) – polska lekkoatletka, płotkarka i sprinterka.
Kariera.
Złota medalistka mistrzostw Polski seniorów (2009) w sztafecie 4 × 400 metrów.
Wielokrotna złota medalistka mistrzostw kraju w juniorskich kategoriach wiekowych w biegach płotkarskich.

</doc>
<doc id="3673844" url="https://pl.wikipedia.org/wiki?curid=3673844" title="Zakochany facet">
Zakochany facet

Zakochany facet – solowy album wokalisty Boys, Marcina Millera, który ukazał się w listopadzie 1999 roku pod wydawnictwem firmy fonograficznej Green Star. Do piosenki „Miłość i gniew” został nakręcony teledysk z żoną Anną. Wydany na kasecie i na CD.

</doc>
<doc id="3673848" url="https://pl.wikipedia.org/wiki?curid=3673848" title="Zamach w Lahore (27 marca 2016)">
Zamach w Lahore (27 marca 2016)



</doc>
<doc id="3673857" url="https://pl.wikipedia.org/wiki?curid=3673857" title="Nieprawda">
Nieprawda

Muzyka: 

</doc>
<doc id="3673858" url="https://pl.wikipedia.org/wiki?curid=3673858" title="Nieprawda (singel)">
Nieprawda (singel)



</doc>
<doc id="3673859" url="https://pl.wikipedia.org/wiki?curid=3673859" title="Nieprawda (sinfel Łukasza Zagrobelnego)">
Nieprawda (sinfel Łukasza Zagrobelnego)



</doc>
<doc id="3673860" url="https://pl.wikipedia.org/wiki?curid=3673860" title="Rozłam radziecko-albański">
Rozłam radziecko-albański

Rozłam radziecko-albański – pogorszenie relacji między Ludową Republiką Albanii a Związkiem Socjalistycznych Republik Radzieckich, do jakiego doszło w latach 1956-1961 i które zakończyło się całkowitym zerwaniem stosunków dyplomatycznych. W latach 1948-1960 ZSRR był w Albanii traktowany jako sojusznik strategiczny, a pomoc finansowa z Moskwy odgrywała podstawową rolę w rozwoju albańskiej gospodarki. Znaczenie Albanii w polityce radzieckiej było bardzo istotne, dopóki wrogie były stosunki ZSRR z Jugosławią. Gdy te zaczęły się poprawiać, a albański przywódca Enver Hoxha obawiał się dodatkowo odpowiedzialności za prowadzoną wcześniej politykę wewnętrzną opartą na wzorach stalinowskich, albańskie kierownictwo skorzystało z kryzysu w stosunkach radziecko-chińskich i przyjęło prochińską orientację w polityce zagranicznej.
Albania i ZSRR po II wojnie światowej.
II wojna światowa rozpoczęła się dla Albanii 7 kwietnia 1939 wraz z najazdem włoskim. Włochy, okupując kraj, wymusiły unię powołując protektorat, do którego w latach 1941-1943 przyłączono części terytoriów Czarnogóry, Serbii, Kosowa, Macedonii. Po kapitulacji Włoch 10 września 1943 Albanię okupowały wojska niemieckie. Opór okupacji niemieckiej stanowiła kierowana przez komunistów Armia Narodowo-Wyzwoleńcza. 20 października 1944 powołano prokomunistyczny rząd tymczasowy, 17 listopada wyzwolono Tiranę. 29 listopada wojska niemieckie oraz albańskie oddziały kolaboranckie opuściły ostatnie miasto albańskie Szkodrę. Albania stała się jedynym krajem Europy, który wyzwolił się od okupacji bez pomocy wojsk radzieckich oraz koalicji zachodniej działających na terenie tego kraju. Okres II wojny światowej przyniósł Albanii znaczące straty ludnościowe (28-30 tys. ofiar śmiertelnych) i materialne. Najważniejszą siłą polityczną w wyzwolonym kraju byli komuniści, których armia partyzancka odegrała największą rolę w walkach z okupantami. W wyborach w grudniu 1945 jedyną listę wystawił Front Demokratyczny utworzony przez komunistów, inne partie nie otrzymały możliwości zarejestrowania kandydatów. Według oficjalnych danych na Front zagłosowało 93% wyborców; ustalenie w jakim stopniu je sfałszowano nie jest możliwe. W styczniu 1946 wyłonione w ten sposób Zgromadzenie Ludowe proklamowało Albańską Republikę Ludową.
Umacnianie władzy przez komunistów i represje przeciwko opozycji politycznej doprowadziły do zerwania kontaktów Albanii ze Stanami Zjednoczonymi, zaś po incydencie w cieśninie Korfu zerwane zostały stosunki Tirany z Wielką Brytanią. Strategicznym sojusznikiem Albanii w latach 1946-1948 była Jugosławia. Do zerwania wzajemnych relacji doszło w 1948 – podczas rozłamu radziecko-jugosłowiańskiego Albania poparła ZSRR. ZSRR udzielał przez kilka kolejnych lat pomocy Albanii we wszystkich dziedzinach: rozwoju społecznego, ekonomicznego, kulturalnego. Albańczycy otrzymali możliwość studiów na radzieckich uniwersytetach, do Albanii przyjeżdżali radzieccy specjaliści (3 tys. w 1950) opracowując plany rozwoju kraju, Związek Radziecki udzielał Albanii kredytów. Do Tirany przybyli również radzieccy specjaliści wojskowi. W latach 1956-1960 ZSRR dostarczał okręty albańskiej marynarce wojennej.
Stosunki radziecko-albańskie po śmierci Stalina.
Po śmierci Stalina nowe radzieckie kierownictwo na czele z Nikitą Chruszczowem dokonało częściowej reorientacji polityki zagranicznej państwa. W 1955 Chruszczow odwiedził Belgrad; relacje radziecko-jugosłowiańskie zaczęły się poprawiać. Dla Albanii stwarzało to ryzyko ponownej marginalizacji, kraj ten bowiem odgrywał znaczącą rolę w polityce radzieckiej, dopóki Jugosławia była traktowana jako wróg. Albańskiego przywódcę Envera Hodżę niepokoiła również destalinizacja w ZSRR, która oznaczała krytykę sposobu sprawowania przez niego rządów. Od czasu naprawy stosunków radziecko-jugosłowiańskich Hodża obawiał się, że zostanie przeciwko niemu przeprowadzony zamach stanu, równocześnie z powodu uzależnienia Albanii od zagranicznych kredytów nie mógł zrezygnować ze współpracy z ZSRR. Sytuację zmieniła rywalizacja radziecko-chińska. Chiny również były gotowe udzielać Albanii kredytów. Od 1956 do 1959 trwała w tym zakresie swoista rywalizacja między Pekinem a Moskwą. W 1960 Tirana ostatecznie przyjęła orientację prochińską. Wyrazem tego było wystąpienie Gogo Nushiiego na Radzie Generalnej Światowej Federacji Związków Zawodowych w Pekinie, podczas którego polityka odwilży została poddana krytyce. Następnie inny mówca podkreślał trwałość związków albańsko-chińskich.
ZSRR starał się wywierać naciski na Albanię, by skłonić ją do rezygnacji z prochińskiego kursu. Chruszczow sugerował m.in., że żyjący w Albanii Grecy nie mają możliwości swobodnego rozwoju i wstrzymał pomoc ekonomiczną, w tym dostawy żywności w okresie nieurodzaju. Albania za pośrednictwem chińskim pozyskała wówczas zboże z Kanady. Od 1960 Enver Hodża nie spotykał się osobiście z kierownictwem ZSRR, w obawie o swoje życie. W listopadzie tego roku rozłam radziecko-albański był już faktem powszechnie znanym.
Konsekwencje.
Z kierownictwa Albańskiej Partii Pracy usunięto polityków opowiadających się za kursem proradzieckim, m.in. Liri Belishova, Maqo Çomo, Koço Tashko. Radzieckich doradców umieszczono pod policyjną obserwacją, wprowadzony został ścisły nadzór ambasad krajów socjalistycznych według tych samych zasad, które dotąd dotyczyły jedynie placówek dyplomatycznych krajów kapitalistycznych. Po niepowodzeniu mediacji radzieckiego dyplomaty Josifa Szykina, w grudniu 1961 stosunki dyplomatyczne między ZSRR i Albanią zostały całkowicie zerwane. Konsekwencją było zerwanie współpracy również z innymi państwami Bloku Wschodniego. W 1962 roku Albania zaprzestała prac w składzie Układu Warszawskiego, z którego w ogóle wystąpiła we wrześniu 1968 roku.
Wcześniej, ZSRR rozpoczął ewakuację bazy marynarki wojennej we Wlorze, udostępnianej przez Albanię. Władze w Tiranie zatrzymały cztery radzieckie okręty podwodne (projektu 613), przekazane w 1960 roku i obsadzone już przez albańskie załogi, traktując je jako zapłatę za korzystanie z bazy, natomiast Rosjanie wyprowadzili w czerwcu z bazy dalsze 8 okrętów podwodnych, które dopiero miały być przekazane Albanii. W 1961 do Albanii musiało wrócić kilkuset studentów, kształcących się w momencie rozłamu na uczelniach w różnych państwach Bloku Wschodniego. Załamała się albańska turystyka; do centrów turystycznych wybudowanych nad albańskim morzem w poprzednich latach przyjeżdżali przede wszystkim obywatele radzieccy. Przerwana została budowa Pałacu Kultury w centrum Tirany (ukończonego ostatecznie przez samych Albańczyków w 1966).
Chiny były strategicznym partnerem Albanii do 1978, następnie relacje z ChRL uległy pogorszeniu, po czym doszło do rozłamu chińsko-albańskiego.

</doc>
<doc id="3673861" url="https://pl.wikipedia.org/wiki?curid=3673861" title="Nikołaj Popow (generał)">
Nikołaj Popow (generał)

Nikołaj Iwanowicz Popow (ros. Никола́й Ива́нович Попо́в, ur. 2 grudnia 1930 we wsi Biełowka w obwodzie samarskim, zm. 16 lipca 2008 w Moskwie) – radziecki generał armii.
Życiorys.
W 1948 wstąpił do szkoły wojskowej w Saratowie, którą ukończył w 1951 i został dowódcą plutonu czołgów, 1955-1959 dowodził kompanią szkolną, 1959-1961 studiował w Akademii Wojsk Pancernych. Od 1953 należał do KPZR, 1961 został dowódcą batalionu, a 1963 zastępcą dowódcy pułku czołgów, 1965-1968 dowodził szkolnym pułkiem czołgów. W lipcu 1970 ukończył Wojskową Akademię Sztabu Generalnego i został dowódcą dywizji, a w sierpniu 1973 szefem sztabu - I zastępcą dowódcy 1 Armii Pancernej, od lipca 1975 do kwietnia 1979 był dowódcą tej armii. Od kwietnia 1979 do października 1981 był szefem sztabu - I zastępcą dowódcy wojsk Dalekowschodniego Okręgu Wojskowego, od października 1981 do września 1984 dowodził wojskami Syberyjskiego Okręgu Wojskowego, a od września 1984 do stycznia 1989 wojskami Turkiestańskiego Okręgu Wojskowego, 1988 otrzymał stopień generała armii. Jako dowódca Turkiestańskiego Okręgu Wojskowego brał udział w dowodzeniu działaniami bojowymi Ograniczonego Kontyngentu Wojsk Radzieckich w Afganistanie. Od stycznia 1989 do marca 1992 był głównodowodzącym, a od marca do czerwca 1992 dowódcą wojsk Kierunku Południowego. Od 25 lutego 1986 do 2 lipca 1990 wchodził w skład Centralnej Komisji Rewizyjnej KPZR.
Odznaczenia.
I wiele medali.

</doc>
<doc id="3673862" url="https://pl.wikipedia.org/wiki?curid=3673862" title="Druga przestrzeń">
Druga przestrzeń

Druga przestrzeń – ostatni tom wierszy Czesława Miłosza wydany za życia poety w 2002 r. przez wydawnictwo Znak w Krakowie.
Zbiór obejmuje utwory dziewięćdziesięcioletniego poety, powstałe od późnych lat dziewięćdziesiątych do 2002 r., publikowane wcześniej na łamach czasopism: „Kwartalnik Artystyczny”, „Odra”, „Rzeczpospolita”, „Tygodnik Powszechny” oraz „Zeszyty Literackie”.
Zawartość tomu.
Zbiór zawiera trzydzieści wierszy i trzy poematy:
Charakterystyka.
Wśród wierszy znajdują się modlitwy poetyckie, wyznania osobiste, medytacje nad losem własnym i ludzi, których poeta spotkał w swoim długim życiu. Dochodzi tu do głosu refleksja dyktowana przez "późną dojrzałość" (tytuł jednego z wierszy), kontemplacja rzeczy ostatecznych, oglądanych już niejako z "drugiego brzegu". Drugą przestrzeń określa poeta jako „niebiańskie pokoje, rajskie wiszące ogrody, łąki pozaziemskie, Niebo i Piekło”.
"Traktat teologiczny".
Poemat ukazał się po raz pierwszy na łamach „Kontrapunktu”, cyklicznego magazynu kulturalnego, tematycznego dodatku do „Tygodnika Powszechnego” w 2001 r. Tekst opatrzono serią komentarzy autorstwa: Jana Błońskiego, ks. Adama Bonieckiego, Aleksandra Fiuta, Ireneusza Kani oraz Mariana Stali. We wprowadzeniu autor wyjaśnia: 
W rozmowie z ks. Józefem Sadzikiem Miłosz wspominał, że już w szkole toczył walki z prefektem, księdzem Leopoldem Chomskim, który mawiał: "Miłosz, wyjdź z klasy. Masz nieprzyzwoity wyraz twarzy" (wywiad z „Teki księdza Sadzika”).
Składający się z 23 części traktat jest opowieścią o pełnym pychy człowieku słabej wiary, który długo spierał się z Kościołem katolickim, a u schyłku życia zaakceptował religijność prostych ludzi. Według biografa poety Andrzeja Franaszka, autor podejmuje wątki religijnego nurtu swojej twórczości, widoczne głównie w ostatnim trzydziestoleciu: niezgody na świat antysensu, rozziewu między sobą a swymi współwyznawcami kultywującymi religię narodową, wiary, która nie jest spokojem, lecz ciągłym zwątpieniem, napięcia między miłością własną a byciem członkiem wspólnoty, zjednoczonej wspólną grzesznością, cierpieniem i lękiem. W komentarzu pt. "Największy triumf mędrca" Ireneusz Kania napisał: 
Recenzje i omówienia.
Druga przestrzeń
Traktat teologiczny
Linki zewnętrzne.
O "Drugiej przestrzeni"
O "Traktacie religijnym"

</doc>
<doc id="3673863" url="https://pl.wikipedia.org/wiki?curid=3673863" title="Stanisław Matelak">
Stanisław Matelak

 
Stanisław Matelak (ur. 1951) – polski koszykarz występujący na pozycji rozgrywającego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3673865" url="https://pl.wikipedia.org/wiki?curid=3673865" title="Jung Dae-Young">
Jung Dae-Young



</doc>
<doc id="3673867" url="https://pl.wikipedia.org/wiki?curid=3673867" title="Hwang Youn-Joo">
Hwang Youn-Joo



</doc>
<doc id="3673868" url="https://pl.wikipedia.org/wiki?curid=3673868" title="Yang Hyo-Jin">
Yang Hyo-Jin



</doc>
<doc id="3673869" url="https://pl.wikipedia.org/wiki?curid=3673869" title="Aleksiej Poskonow">
Aleksiej Poskonow

Aleksiej Andriejewicz Poskonow (ros. Алексей Андреевич Посконов, ur. 5 marca 1904 w Ufie, zm. 13 marca 1969 w Moskwie) – radziecki polityk, przewodniczący Zarządu Banku Państwowego ZSRR (1963-1969).
Życiorys.
W latach 1919-1923 służył w Armii Czerwonej, 1923-1930 pracował jako agent podatkowy, zastępca kierownika i kierownik rejonowego oddziału finansowego i szef wydziału Ludowego Komisariatu Finansów Baszkirskiej ASRR. Jednocześnie 1925-1926 był słuchaczem centralnych kursów finansowych w Leningradzie. Od 1928 należał do WKP(b), 1930-1934 studiował w Leningradzkim Instytucie Finansowo-Ekonomicznym, 1934-1939 kierował miejskim oddziałem finansowym w Ufie, a 1939-1940 obwodowym oddziałem finansowym w Kalininie (Twerze), 1940-1941 był zastępcą ludowego komisarza, a od marca 1941 do lipca 1945 ludowym komisarzem finansów RFSRR. Od lipca 1945 do marca 1946 był I zastępcą ludowego komisarza finansów ZSRR, od lipca 1945 do maja 1960 zastępcą ludowego komisarza/ministra finansów ZSRR, od maja 1960 do sierpnia 1963 ponownie I zastępcą ministra finansów ZSRR, a od 14 sierpnia 1963 do końca życia przewodniczącym Zarządu Banku Państwowego ZSRR. Od 8 kwietnia 1966 do śmierci był członkiem Centralnej Komisji Rewizyjnej KPZR. Deputowany do Rady Najwyższej ZSRR 7 kadencji. Był odznaczony Orderem Lenina i pięcioma Orderami Czerwonego Sztandaru Pracy. Pochowany na Cmentarzu Nowodziewiczym.

</doc>
<doc id="3673870" url="https://pl.wikipedia.org/wiki?curid=3673870" title="Kim Hee-Jin">
Kim Hee-Jin



</doc>
<doc id="3673871" url="https://pl.wikipedia.org/wiki?curid=3673871" title="Euzebiusz Łopaciński">
Euzebiusz Łopaciński

Euzebiusz Marian Łopaciński herbu Lubicz, pseud. Ananke (ur. 1 marca 1882 w Kijowie - zm. 19 kwietnia 1961 w Warszawie) – polski historyk, archiwista, kolekcjoner.
Pochodził z odnogi saryjskiej Łopacińskich, syn Stanisława. Po gimnazjum w Rydze ukończył studia w Dorpacie i Krakowie. Po 1911 osiadł w Warszawie, gdzie pracował nad zbiorami Archiwum Krasińskich. W 1918 razem z Wacławem Studnickim współorganizował Archiwum Państwowe w Wilnie, gdzie do 1927 pełnił funkcję wicedyrektora. Do wybuchu wojny zgromadził materiał archiwalny z zakresu historii oraz sztuki Wilna i okolic, który pozostał w Wilnie..
Po II wojnie światowej ponownie zamieszkał w Warszawie i współpracował z Centralnym Zarządem Muzeów i Ochrony Zabytków (CZMiOZ) w Warszawie, Zakładem Urbanistyki i Architektury PAN i Komisją Badań Dawnej Warszawy. Zgromadził bogaty materiał w postaci wypisów archiwalnych z Archiwum Głównego Akt Dawnych w Warszawie. Autor "Materiałów do dziejów rzemiosła artystycznego w Wielkim Księstwie Litewskim XV-XIX w." Część wypisów, tzw. Teki Archiwalne Euzebiusza Łopacińskiego przekazane zostały do CZMiOZ . Pochowany na Cmentarzu Powązkowskim w Warszawie.

</doc>
<doc id="3673872" url="https://pl.wikipedia.org/wiki?curid=3673872" title="Waldemar Wiśniewski">
Waldemar Wiśniewski

 
Waldemar Wiśniewski (ur. 16 maja 1951, zm. 10 września 2002) – polski koszykarz występujący na pozycji skrzydłowego, wielokrotny medalista mistrzostw Polski.
Pochowany na Cmentarzu Podgórskim w Krakowie (kwatera VIII-7-23).
Osiągnięcia.
Na podstawie, o ile nie zaznaczono inaczej.

</doc>
<doc id="3673873" url="https://pl.wikipedia.org/wiki?curid=3673873" title="Cmentarz wojenny nr 255 – Wietrzychowice">
Cmentarz wojenny nr 255 – Wietrzychowice

Cmentarz wojenny nr 255 – Wietrzychowice – austriacki cmentarz wojenny z okresu I wojny światowej znajdujący się we wsi Wietrzychowice w województwie małopolskim, w powiecie tarnowskim, w gminie Wietrzychowice. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Znajduje się na cmentarzu parafialnym, w pobliżu kościoła. Jego projektantem był Johann Watzal. Cmentarz zbudowany jest na planie prostokąta. Ogrodzony jest charakterystycznym murem wykonanym z betonowych, ażurowych elementów. Wejście przez bramkę zamykaną dwuskrzydłową furtką z metalowych rur. Od bramy szeroka alejka prowadząca do pomnika centralnego. Jest to wkomponowany w tylne ogrodzenie cmentarza duży betonowy krzyż łaciński z betonowa ścianą, na której zamontowano tablicę inskrypcyjną z napisem:
„STRÖME BLUTES SIND GEFLOSSEN
STARKER FUHLT UNS DAS GESCHICK
TRÄNENSTRÖME SIND VERGOSSEN
KUHNER LEUCHTET UNSER BLICK
JUNG AUS EUREM HELDEN TOD
STIEG DES RECHTES MORGENROT!”
W wolnym przekładzie oznacza on: "Płynęły rzeki krwi. Silniejszy był od nas los. Przelało się morze łez. Lecz śmielej patrzcie w przyszłość, bo z naszej bohaterskiej śmierci powstała jutrzenka wolności".
Po obu stronach alejki ustawiono w rzędach mogiły żołnierzy z nagrobkami w postaci różnego rodzaju żeliwnych krzyży osadzonych na betonowym cokole. Krzyże posiadają blaszane imienne tabliczki.
Polegli.
Pochowano tutaj 122 żołnierzy armii austro-węgierskiej. Zidentyfikowano 67. Wśród zidentyfikowanych większość zginęła w dniach 2–4 maja 1915 r., a więc podczas wielkiej ofensywy sprzymierzonych wojsk austriacko-niemieckich zwanej bitwą pod Gorlicami. Podczas tej ofensywy doszło do przełamania frontu i Rosjanie przepędzeni zostali daleko na wschód. Wśród poległych są nazwiska polskie.
Losy cmentarza.
Austriacy rozpoczęli budowę cmentarza w 1915 r., zaraz po wygranej bitwie pod Gorlicami. Rosnące na cmentarzu stare drzewa zasadzone zostały jeszcze podczas budowy. Z czasem jednak cmentarz uległ pod wpływem czynników przyrody częściowemu zniszczeniu. Wykonano generalny remont cmentarza. Alejki cmentarza wysypano tłuczniem i odnowiono wszystkie elementy cmentarza.Trawa jest koszona, cmentarz jest pielęgnowany i jest w bardzo dobrym stanie.

</doc>
<doc id="3673874" url="https://pl.wikipedia.org/wiki?curid=3673874" title="Beautiful Lies">
Beautiful Lies

Beautiful Lies – trzeci album studyjny brytyjskiej piosenkarki Birdy wydany 25 marca 2016 roku nakładem Atlantic Records.

</doc>
<doc id="3673876" url="https://pl.wikipedia.org/wiki?curid=3673876" title="Gelston">
Gelston

Gelston – przysiółek w Anglii, w Lincolnshire. Leży 26,7 km od miasta Lincoln i 169,1 km od Londynu. W latach 1870–1872 osada liczyła 98 mieszkańców. Gelston jest wspomniana w Domesday Book (1086) jako "Chevelestune".

</doc>
<doc id="3673879" url="https://pl.wikipedia.org/wiki?curid=3673879" title="DC's Legends of Tomorrow">
DC's Legends of Tomorrow



</doc>
<doc id="3673880" url="https://pl.wikipedia.org/wiki?curid=3673880" title="Nuno Rocha">
Nuno Rocha

Nuno Miguel Monteiro Rocha (ur. 25 marca 1992 w Praii) – kabowerdeński piłkarz grający na pozycji pomocnika. Od 2014 jest piłkarzem klubu CSU Krajowa.
Kariera piłkarska.
Swoją karierę piłkarską Rocha rozpoczął w klubie CS Marítimo. W 2011 roku zaczął grać w rezerwach tego klubu. W sezonie 2011/2012 awansował z nimi z Segunda Divisão do Segunda Liga. W 2013 roku awansował do pierwszego zespołu. 7 października 2013 zadebiutował w Primeira Liga w przegranym 0:1 wyjazdowym meczu z Vitórią. W Marítimo grał do końca sezonu 2013/2014.
Latem 2014 Rocha przeszedł do CSU Krajowa. W pierwszej lidze rumuńskiej zadebiutował 25 lipca 2014 w zremisowanym 1:1 domowym meczu z Pandurii Târgu Jiu.
Kariera reprezentacyjna.
W reprezentacji Republiki Zielonego Przylądka Rocha zadebiutował 6 września 2014 roku w wygranym 3:1 meczu kwalifikacjach do Pucharu Narodów Afryki 2015 z Nigrem. W 2015 roku został powołany do kadry na Puchar Narodów Afryki 2015. Zagrał na nim w trzech meczach: z Tunezją (1:1), z Demokratyczną Republiką Konga (0:0) i z Zambią (0:0).

</doc>
<doc id="3673881" url="https://pl.wikipedia.org/wiki?curid=3673881" title="Girsby (Lincolnshire)">
Girsby (Lincolnshire)

Girsby – przysiółek w Anglii, w Lincolnshire. Leży 29,6 km od miasta Lincoln i 206,4 km od Londynu. W latach 1870–1872 osada liczyła 44 mieszkańców. Girsby jest wspomniana w Domesday Book (1086) jako "Griseby".

</doc>
<doc id="3673882" url="https://pl.wikipedia.org/wiki?curid=3673882" title="Royal Observatory of Belgium">
Royal Observatory of Belgium



</doc>
<doc id="3673887" url="https://pl.wikipedia.org/wiki?curid=3673887" title="Winthorpe (Lincolnshire)">
Winthorpe (Lincolnshire)

Winthorpe – wieś w Anglii, w Lincolnshire, w dystrykcie East Lindsey, w civil parish Skegness/Addlethorpe. Leży 59,3 km od miasta Lincoln i 185,4 km od Londynu. W 1921 roku civil parish liczyła 698 mieszkańców.

</doc>
<doc id="3673889" url="https://pl.wikipedia.org/wiki?curid=3673889" title="Carlos Lima">
Carlos Lima

Calú, właśc. Carlos Lima (ur. 20 września 1983 w Praii) – kabowerdeński piłkarz grający na pozycji środkowego pomocnika. Od 2015 jest piłkarzem klubu Zimbru Kiszyniów.
Kariera piłkarska.
Swoją karierę piłkarską Calú rozpoczął w klubie CS Mindelense. W 2001 roku zadebiutował w jego barwach w pierwszej lidze Republiki Zielonego Przylądka. W latach 2011 i 2013 wywalczył z Mindelense dwa tytuły mistrza kraju. W 2013 roku przeszedł do angolskiego klubu Progresso Sambizanga i występował w nim do lata 2015 roku.
Latem 2015 Calú przeszedł do Zimbru Kiszyniów. W pierwszej lidze mołdawskiej zadebiutował 25 lipca 2015 w wygranym 1:0 wyjazdowym meczu z Zareą Bielce.
Kariera reprezentacyjna.
W reprezentacji Republiki Zielonego Przylądka Calú zadebiutował 8 czerwca 2013 roku w wygranym 3:0 meczu eliminacjach do MŚ 2014 z Gwineą Równikową. W 2015 roku został powołany do kadry na Puchar Narodów Afryki 2015. Zagrał na nich w trzech meczach: z Tunezją (1:1), z Demokratyczną Republiką Konga (0:0) i z Zambią (0:0).

</doc>
<doc id="3673890" url="https://pl.wikipedia.org/wiki?curid=3673890" title="Let It All Go">
Let It All Go

„Let It All Go” – singel angielskiego piosenkarza Rhodesa i angielskiej piosenkarki Birdy. Utwór został wydany 11 września 2015 roku jako drugi singel z debiutanckiego albumu Rhodesa "Wishes".

</doc>
<doc id="3673895" url="https://pl.wikipedia.org/wiki?curid=3673895" title="Piotr Wielebnowski">
Piotr Wielebnowski

 
Piotr Wielebnowski (ur. 1953) – polski koszykarz występujący na pozycji skrzydłowego, dwukrotny medalista mistrzostw Polski.
Jest ojcem koszykarki Anny Wielebnowskiej, olimpijki, wielokrotnej mistrzyni Polski oraz Belgii.
Osiągnięcia.
Na podstawie, o ile nie zaznaczono inaczej.

</doc>
<doc id="3673898" url="https://pl.wikipedia.org/wiki?curid=3673898" title="Józef Matuszek (1890-1983)">
Józef Matuszek (1890-1983)



</doc>
<doc id="3673900" url="https://pl.wikipedia.org/wiki?curid=3673900" title="Hanchet End">
Hanchet End

Hanchet End – osada w Anglii, w Suffolk. Leży 51,6 km od miasta Ipswich i 72,8 km od Londynu. Hanchet jest wspomniana w Domesday Book (1086) jako "Haningehest".

</doc>
<doc id="3673902" url="https://pl.wikipedia.org/wiki?curid=3673902" title="IFiS PAN">
IFiS PAN



</doc>
<doc id="3673904" url="https://pl.wikipedia.org/wiki?curid=3673904" title="Jeffrey Fortes">
Jeffrey Fortes

Jeffrey Fortes (ur. 22 marca 1989 w Rotterdamie) – kabowerdeński piłkarz grający na pozycji prawego obrońcy. Od 2012 jest piłkarzem klubu FC Dordrecht.
Kariera piłkarska.
Swoją karierę piłkarską Fortes rozpoczął w klubie FC Dordrecht. W 2008 roku awansował do pierwszego zespołu. 13 lutego 2009 zadebiutował w nim w Eerste divisie w wygranym 2:1 domowym meczu z AGOVV Apeldoorn. Latem 2009 przeszedł do FC Den Bosch, ale przez trzy lata nie zaliczył w nim ligowego debiutu.
Latem 2012 Fortes wrócił do FC Dordrecht. W sezonie 2013/2014 wywalczył z nim awans z Eerste divisie do Eredivisie. W sezonie 2014/2015 zajął z Dordrechtem ostatnie 18. miejsce w lidze i wrócił do Eerste divisie.
Kariera reprezentacyjna.
W reprezentacji Republiki Zielonego Przylądka Fortes zadebiutował 15 października 2014 roku w wygranym 1:0 meczu kwalifikacjach do Pucharu Narodów Afryki 2015 z Mozambikiem. W 2015 roku został powołany do kadry na Puchar Narodów Afryki 2015. Był na nim rezerwowym i nie rozegrał żadnego meczu

</doc>
<doc id="3673905" url="https://pl.wikipedia.org/wiki?curid=3673905" title="Nitrobaryt">
Nitrobaryt

Nitrobaryt – minerał z gromady azotanów. Nazwa jest zbitką łacińskich wyrazów "nitro(genium)" - azot i "barium" - bar, głównych pierwiastków, z których składa się minerał.
Charakterystyka.
Nitrobaryt jest przezroczystym, bezbarwnym minerałem. Krystalizuje w układzie regularnym, w formie izomorficznych kryształów. Waży ok. 3,2 razy więcej niż taka sama ilość wody w temperaturze pokojowej. Miękki - 3 w skali Mohsa. Łatwo rozpuszcza się w wodzie.
Występowanie.
Można go znaleźć w Austrii, Chile i Niemczech.

</doc>
<doc id="3673906" url="https://pl.wikipedia.org/wiki?curid=3673906" title="Hazon">
Hazon



</doc>
<doc id="3673908" url="https://pl.wikipedia.org/wiki?curid=3673908" title="Beatriz Pascual">
Beatriz Pascual

Beatriz Pascual Rodríguez (ur. 9 maja 1982 w Barcelonie) – hiszpańska lekkoatletka specjalizująca się w chodzie sportowym, wielokrotna mistrzyni i rekordzistka kraju, trzykrotna uczestniczka igrzysk olimpijskich.
Osiągnięcia.
Pozostałe osiągnięcia.
Wielokrotna mistrzyni i rekordzistka Hiszpanii oraz reprezentantka kraju w pucharze świata i Europy w chodzie sportowym.

</doc>
<doc id="3673912" url="https://pl.wikipedia.org/wiki?curid=3673912" title="Hazon (Anglia)">
Hazon (Anglia)

Hazon – przysiółek w Anglii, w Northumberland, w dystrykcie (unitary authority) Northumberland. Leży 9,7 km od miasta Alnwick, 40 km od miasta Newcastle upon Tyne i 438 km od Londynu. W latach 1870–1872 osada liczyła 116 mieszkańców.

</doc>
<doc id="3673914" url="https://pl.wikipedia.org/wiki?curid=3673914" title="Muzeum Historii Polskiego Ruchu Ludowego w Piasecznie">
Muzeum Historii Polskiego Ruchu Ludowego w Piasecznie

Muzeum Historii Polskiego Ruchu Ludowego w Piasecznie – oddział Muzeum Historii Polskiego Ruchu Ludowego w Warszawie, mający swoją siedzibę we wsi Piaseczno (powiat tczewski).
Historia.
Muzeum powstało w 1966 roku jako izba pamięci, a jego głównym twórcą był nauczyciel i regionalista Jan Ejankowski, który przez wiele lat pełnił funkcję kustosza placówki. Od połowy 1970 roku funkcjonowało jako Społeczne Muzeum Regionalne, a następnie Ośrodek Tradycji Kółek Rolniczych. W latach 1976-1977 wybudowano obecny budynek muzeum. Ostatecznie placówka została włączona w struktury muzeum warszawskiego.
W ramach muzealnej ekspozycji prezentowane są zbiory dokumentujące działalność kółek rolniczych oraz organizacji społeczno-patriotycznych na tym terenie. Część wystawy poświęcona jest osobie Juliusza Kraziewicza - organizatora pierwszego kółka rolniczego na ziemiach polskich. W zbiorach znajdują się również przedwojenne sztandary oraz eksponaty etnograficzne pochodzące z terenów Kociewia i Pomorza, zebrane w Chacie Kociewskiej.
Muzeum jest obiektem całorocznym, czynnym w dni robocze, natomiast w pozostałych dniach - po uprzednim uzgodnieniu.

</doc>
<doc id="3673915" url="https://pl.wikipedia.org/wiki?curid=3673915" title="Urząd ds. Harmonizacji Rynku Wewnętrznego (Znaki Towarowe i Wzory)">
Urząd ds. Harmonizacji Rynku Wewnętrznego (Znaki Towarowe i Wzory)



</doc>
<doc id="3673916" url="https://pl.wikipedia.org/wiki?curid=3673916" title="Hirst">
Hirst

Hirst – osada w Anglii, w Northumberland, w dystrykcie (unitary authority) Northumberland, w civil parish Ashington. Leży 28,4 km od miasta Alnwick, 22,8 km od miasta Newcastle upon Tyne i 419,3 km od Londynu. W 1911 roku civil parish liczyła 16 428 mieszkańców.

</doc>
<doc id="3673919" url="https://pl.wikipedia.org/wiki?curid=3673919" title="Janusz Seweryn">
Janusz Seweryn

 
Janusz Seweryn (ur. 21 stycznia 1958) – polski koszykarz występujący na pozycji obrońcy, wielokrotny medalista mistrzostw Polski, reprezentant kraju, po zakończeniu kariery zawodniczej trener koszykarski.
Jego rodzina ma duże tradycje koszykarskie. Jest mężem koszykarki Grażyny Seweryn, wielokrotnej mistrzyni (6) oraz reprezentantki Polski, bratem kadrowicza i olimpijczyka – Andrzeja oraz ojcem wielokrotnego mistrza Polski (4) – Łukasza.
Osiągnięcia.
Na podstawie, o ile nie zaznaczono inaczej.

</doc>
<doc id="3673921" url="https://pl.wikipedia.org/wiki?curid=3673921" title="Instruktor KDP/CMAS">
Instruktor KDP/CMAS

Instruktor KDP/CMAS – instruktor płetwonurkowania KDP PTTK federacji CMAS mogący samodzielnie szkolić i nadawać stopienie rekreacyjne: PM, P1, P2, P3, P4. W organizacji KDP/CMAS wyróżniamy trzy stopnie instruktorskie:
Instruktorzy w ramach posiadanych uprawnień prowadzą kursy specjalistyczne dla płetwonurków:
Przebieg szkolenia.
Przebieg szkolenia M1.
Kurs składa się z dwóch etapów realizowanych podczas jednego kursu.
Etap pierwszy.
Szkolenie podstawowe trwające 9 dni. Podczas tego etapu zdobywana jest umiejętność przekazywania wiedzy z zakresu nurkowań rekreacyjnych czego efektem końcowym jest umiejętność bezpiecznego i skutecznego nauczania osób dorosłych i młodzieży z zakresu nurkowania rekreacyjnego. Ten etap kursu jest realizowany poprzez:
Pierwszy etap kończy się egzaminem teoretycznym dziewiątego dnia. Egzamin składa się z 30 pytań testowych i 4 pytań opisowych.
Etap drugi.
Szkolenie będzie realizowane poprzez przekazanie wiedzy z zakresu metodyki nauczania z wymienionych specjalizacji oraz omówienie materiałów dydaktycznych udostępnionych instruktorom.
Przebieg szkolenia M2.
Kurs realizowany jest w ramach 7 dniowego szkolenia na wodach otwartych. Założeniem kursu jest przekazanie wiedzy z zakresu:
Podczas szkolenia prowadzisz pod nadzorem instruktora M3 w centrum nurkowym.
Przebieg szkolenia M3.
Proces kształcenia polega na odbyciu 2 stażów na centralnych obozach szkoleniowych KDP/CMAS. Jeden staż realizowany jest na kursie centralnym Instruktora KDP/CMAS * (M1), a drugi na kursie centralnym Instruktora KDP/CMAS ** (M2). Podczas obu staży koniecznie jest uzyskanie pozytywnej opinii.
Dodatkowo należy napisać i obronić pracę dyplomową na uzgodniony temat w ciągu 2 lat od akceptacji zgłoszenia na stopień "Instruktora KDP/CMAS *** (M3)" na temat ustalany w porozumieniu z KDP.
Uprawnienia.
Uprawnienia M2.
Rozszerzenie uprawnień.
Po uzyskaniu stopnia M2 można poszerzyć zakres uprawnień z zakresu następujących specjalizacji instruktorskich:

</doc>
<doc id="3673924" url="https://pl.wikipedia.org/wiki?curid=3673924" title="Parafia św. Rozalii z Palermo w Przerąbiu">
Parafia św. Rozalii z Palermo w Przerąbiu



</doc>
<doc id="3673926" url="https://pl.wikipedia.org/wiki?curid=3673926" title="Tweedmouth">
Tweedmouth

Tweedmouth – osada w Anglii, w Northumberland, w dystrykcie (unitary authority) Northumberland. Leży 42,9 km od miasta Alnwick, 91,4 km od miasta Newcastle upon Tyne i 489,7 km od Londynu. W 1951 roku civil parish liczyła 6410 mieszkańców.

</doc>
<doc id="3673927" url="https://pl.wikipedia.org/wiki?curid=3673927" title="Wierzchołek (teoria grafów)">
Wierzchołek (teoria grafów)

Wierzchołek (inaczej węzeł) – element niepustego zbioru, który wraz ze zbiorem krawędzi (będących parami wierzchołków) tworzy graf. W zależności od przyjętej definicji grafu można także zakładać, ze zbiór wierzchołków musi być skończony.
Liczba krawędzi incydentnych z danym wierzchołkiem (łączących go z innym) określana jest jako stopień wierzchołka. Wierzchołek o stopniu zerowym to wierzchołek izolowany.

</doc>
<doc id="3673929" url="https://pl.wikipedia.org/wiki?curid=3673929" title="Dame Grujew">
Dame Grujew



</doc>
<doc id="3673931" url="https://pl.wikipedia.org/wiki?curid=3673931" title="Kuca Miranda">
Kuca Miranda

Jaílton Alves Miranda (ur. 2 sierpnia 1989 w Praii) – kabowerdeński piłkarz grający na pozycji lewego pomocnika. Od 2016 jest piłkarzem klubu FC Arouca.
Kariera piłkarska.
Swoją karierę piłkarską Kuca rozpoczął w klubie AD Bairro. W 2007 roku awansował do pierwszego zespołu i w sezonie 2007/2008 zadebiutował w nim w pierwszej lidze. W 2009 roku przeszedł do Boavisty Praia, w której spędził rok. W sezonie 2009/2010 wywalczył z nim dublet - mistrzostwo i Puchar Republiki Zielonego Przylądka.
W 2010 roku Kuca wyjechał do Portugalii i został zawodnikiem klubu SC Mirandela, grającego w Terceira Divisão. W sezonie 2010/2011 awansował z nim do Segunda Divisão. W styczniu 2012 przeszedł do GD Chaves, w którym zadebiutował 15 stycznia 2012 w wygranym 1:0 wyjazdowym meczu z FC Vizela. W sezonie 2012/2013 awansował z Chaves do drugiej ligi portugalskiej. W Chaves grał również w sezonie 2013/2014.
Latem 2014 Kuca przeszedł do pierwszoligowego Estoril Praia. Swój debiut w nim zaliczył 18 sierpnia 2014 w zremisowanym 1:1 wyjazdowym meczu z FC Arouca. W Estoril grał do stycznia 2015.
W styczniu 2015 Kuca został zawodnikiem Karabüksporu. W Süper Lig zadebiutował 31 stycznia 2015 w przegranym 1:2 domowym meczu z Fenerbahçe SK.
Latem 2015 Kuca został na pół roku wypożyczony do CF Os Belenenses. Zadebiutował w nim 11 września 2015 w przegranych 0:6 derbach Lizbony z Benfiką.
W 2016 roku Kucę wypożyczono do Rio Ave FC. Swój debiut w nim zanotował 8 lutego 2016 w zremisowanym 0:0 wyjazdowym meczu ze Sportingiem.
Latem 2016 Kuca przeszedł do FC Arouca.
Kariera reprezentacyjna.
W reprezentacji Republiki Zielonego Przylądka Kuca zadebiutował 28 marca 2009 roku w wygranym 5:0 towarzyskim meczu z Gwineą Równikową. W 2015 roku został powołany do kadry na Puchar Narodów Afryki 2015. Zagrał na nim w trzech meczach: z Tunezją (1:1), z Demokratyczną Republiką Konga (0:0) i z Zambią (0:0).

</doc>
<doc id="3673936" url="https://pl.wikipedia.org/wiki?curid=3673936" title="Eltringham">
Eltringham

Eltringham – osada w Anglii, w Northumberland, w dystrykcie (unitary authority) Northumberland. Leży 52,9 km od miasta Alnwick, 18 km od miasta Newcastle upon Tyne i 401,2 km od Londynu. W 1951 roku civil parish liczyła 324 mieszkańców.

</doc>
<doc id="3673939" url="https://pl.wikipedia.org/wiki?curid=3673939" title="Milorad Mijatović">
Milorad Mijatović

Milorad Mijatović, cyr. Милорад Мијатовић (ur. 25 listopada 1947 w Erdeviku koło Šidu) – serbski polityk, matematyk, nauczyciel akademicki i działacz związkowy, jeden z liderów Socjaldemokratycznej Partii Serbii.
Życiorys.
Ukończył studia na wydziale przyrodniczo-matematycznym Uniwersytetu w Sarajewie. Na tej samej uczelni uzyskał magisterium, następnie doktoryzował się w zakresie matematyki na Uniwersytecie w Nowym Sadzie. Pracował jako nauczyciel akademicki, początkowo w Sarajewie (na uniwersytecie i w wyższej szkole pedagogicznej). Od 1992 związany ze szkołami wyższymi w Nowym Sadzie, od 1999 na stanowiskach profesorskich.
Jednocześnie zajął się działalnością związkową, był m.in. prezesem federacji związków zawodowych w Wojwodinie (Savez samostalnih sindikata Vojvodine) i wiceprzewodniczącym ogólnokrajowej konfederacji związkowej (Savez samostalnih sindikata Srbije). Zaangażował się w działalność polityczną w ramach Socjaldemokratycznej Partii Serbii założonej przez Rasima Ljajicia, został wiceprzewodniczącym tego ugrupowania. W 2012 uzyskał mandat posła do Zgromadzenia Narodowego Republiki Serbii z listy Borisa Tadicia. W 2014, 2016 i 2020 kandydował z ramienia koalicji skupionej wokół SNS, uzyskując reelekcję na kolejne kadencje. Powoływany na przewodniczącego frakcji parlamentarnej socjaldemokratów.

</doc>
<doc id="3673941" url="https://pl.wikipedia.org/wiki?curid=3673941" title="North Seaton">
North Seaton

North Seaton – osada w Anglii, w Northumberland, w dystrykcie (unitary authority) Northumberland. Leży 29,7 km od miasta Alnwick, 22 km od miasta Newcastle upon Tyne i 418,1 km od Londynu. W 1931 roku civil parish liczyła 1726 mieszkańców.

</doc>
<doc id="3673942" url="https://pl.wikipedia.org/wiki?curid=3673942" title="Astacidea">
Astacidea



</doc>
<doc id="3673943" url="https://pl.wikipedia.org/wiki?curid=3673943" title="KiK">
KiK



</doc>
<doc id="3673945" url="https://pl.wikipedia.org/wiki?curid=3673945" title="0 por Movistar Plus+">
0 por Movistar Plus+

Kanał zastąpił stację Canal+ obecną na rynku od 1990 roku. Profil nowego kanału nie uległ zmianie, #0 por Movistar Plus+ pozostaje stacją premium i oferowana jest wyłącznie klientom platformy Movistar Plus+.

</doc>
<doc id="3673946" url="https://pl.wikipedia.org/wiki?curid=3673946" title="Byk Osborne'a">
Byk Osborne'a



</doc>
<doc id="3673948" url="https://pl.wikipedia.org/wiki?curid=3673948" title="Kościół św. Franciszka a Ripa">
Kościół św. Franciszka a Ripa

Kościół św. Franciszka a Ripa (wł. "Chiesa di San Francesco a Ripa") – rzymskokatolicki kościół w Rzymie na Zatybrzu, od 1960 tytularny kościół kardynalski, ustanowiony przez papieża Jana XXIII.
Świątynia ta jest kościołem parafialnym (od 1906 roku) oraz kościołem tytularnym.
Lokalizacja.
Kościół znajduje się w XIII. Rione Rzymu – Zatybrze ("Trastevere") przy "Piazza San Francesco di Assisi" 88.
Historia.
Kościół znajduje się w sąsiedztwie portu rzecznego na Tybrze, nazywanego Ripa Grande. Ufundowany w XI wieku, jako kościół szpitalny pod wezwaniem św. Błażeja. Odnowiony został i dedykowany św. Franciszkowi Asyskiemu, który według źródeł średniowiecznych, miał nocować w przyległym przytulisku w 1209 oraz w 1223, podczas wizyt u papieży Innocentego III i Honoriusza III. Obecna budowla jest konstrukcją siedemnastowieczną, powstałą według projektów Onorio Longhi (bryła nawy głównej z 1603) oraz Mattia de Rossi (fasada, lata 1681-1701).
Architektura i sztuka.
Wnętrze kościoła jest trójnawowe.
Barokowy ołtarz główny pochodzi z 1746 roku. Drewniany posąg na ołtarzu przedstawiający św. Franciszka w towarzystwie aniołów jest datowany na 1550 rok, został on wykonany przez franciszkanina Diego da Careri.
Kościół znany jest z rzeźby bł. Ludwiki Albertoni autorstwa Giovanniego Lorenzo Berniniego. Dzieło powstało na zamówienie kardynała Paluzzo Paluzzi-Altieri, spokrewnionego z papieżem Klemensem X, w latach 1671-1675. Barokowa statua mistyczki umieszczona została na jaspisowej rzeźbionej podstawie w jednej z kaplic. Według wskazań Berniniego światło pada z dwóch ukrytych okien, co daje wrażenie podobne do tego, jakie artysta uzyskał przy Ekstazie świętej Teresy z Kościoła Matki Bożej Zwycięskiej. Dekorację samej kaplicy wykonał Giovanni Battista Gaulli.
W zakrystii kościoła przechowywana jest ikona "Świętego Franciszka" z XIII wieku, przypisywana Margaritone d'Arezzo. W świątyni pochowani są wikariusz apostolski Antonin z Patti oraz artysta Giorgio de Chirico. W klasztorze przy kościele mieszkał i zmarł mistyk franciszkański św. Karol z Sezze.
Kardynałowie prezbiterzy.
Kościół św. Franciszka a Ripa jest jednym z kościołów tytularnych nadawanych kardynałom-prezbiterom ("Titulus Sancti Francisci Assisiensis ad Ripam Maiorem"). Tytuł ten został ustanowiony 12 marca 1960 roku.

</doc>
<doc id="3673950" url="https://pl.wikipedia.org/wiki?curid=3673950" title="Dorota Cianciara">
Dorota Cianciara

Dorota Antonina Cianciara (ur. 1954) – specjalista promocji zdrowia i zdrowia publicznego, nauczyciel akademicki, doktor habilitowany nauk medycznych, profesor CMKP.
Życiorys.
Absolwentka VI Liceum Ogólnokształcącego im. Tadeusza Reytana w Warszawie (1972) i studiów z zakresu zoologii na Uniwersytecie Warszawskim (1977). Stopień doktora uzyskała w 1995 w Państwowym Zakładzie Higieny – Instytucie Naukowo-Badawczym w Warszawie na podstawie rozprawy pt. "Wiedza o AIDS, postawy i zachowania związane z AIDS wśród mężczyzn rozpoczynających zasadniczą służbę wojskową". W 2007 w tym samym instytucie uzyskała stopień doktora habilitowanego na podstawie dorobku naukowego oraz pracy pt. "Ocena struktury oraz użyteczności informacji zawartych w materiałach reklamujących produkty lecznicze dostępne bez recepty z perspektywy nowego zdrowia publicznego".
Zawodowo związana z Narodowym Instytutem Zdrowia Publicznego – Państwowym Zakładem Higieny oraz Szkołą Zdrowia Publicznego Centrum Medycznego Kształcenia Podyplomowego, gdzie jest kierownikiem Zakładu Epidemiologii i Promocji Zdrowia oraz przez dwie kadencje od 2011 do 2018 była dyrektorem tej instytucji. Wiceprezes Polskiego Towarzystwa Oświaty Zdrowotnej.
W latach 2016–2019 pełniła funkcję konsultanta wojewódzkiego w zakresie zdrowia publicznego w województwie mazowieckim.
Autorka lub współautorka ponad 100 publikacji z zakresu promocji zdrowia i zdrowia publicznego, w tym m.in. autorka książki pt. "Zarys współczesnej promocji zdrowia".

</doc>
<doc id="3673952" url="https://pl.wikipedia.org/wiki?curid=3673952" title="Wojciech Zdrodowski">
Wojciech Zdrodowski

 
Wojciech Zdrodowski (ur. 1954) – polski koszykarz występujący na pozycji skrzydłowego, wielokrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3673953" url="https://pl.wikipedia.org/wiki?curid=3673953" title="High Callerton">
High Callerton

High Callerton – przysiółek w Anglii, w Northumberland, w dystrykcie (unitary authority) Northumberland, w civil parish Ponteland. Leży 43,3 km od miasta Alnwick, 10,3 km od miasta Newcastle upon Tyne i 406,5 km od Londynu. W 1951 roku civil parish liczyła 93 mieszkańców.

</doc>
<doc id="3673955" url="https://pl.wikipedia.org/wiki?curid=3673955" title="Homary">
Homary



</doc>
<doc id="3673956" url="https://pl.wikipedia.org/wiki?curid=3673956" title="Nephropidae">
Nephropidae



</doc>
<doc id="3673957" url="https://pl.wikipedia.org/wiki?curid=3673957" title="Aleksandr Korowuszkin">
Aleksandr Korowuszkin

Aleksandr Konstantinowicz Korowuszkin (ros. Александр Константинович Коровушкин, ur. 1909 we wsi Łoparicha w guberni wołogodzkiej, zm. 25 grudnia 1976 w Moskwie) – przewodniczący Zarządu Banku Państwowego ZSRR (1958-1963).
Życiorys.
Początkowo pracował jako rachmistrz w aptece, później rachmistrz w truście i w zarządzie "Stekłostroja", 1929-1930 był przewodniczącym zarządu klubu robotniczego "Stekłostroja" w miejscowości Biełyj Byczok w obwodzie leningradzkim, a od 1930 do stycznia 1931 przewodniczącym rady wiejskiej w Biełym Byczoku. Od stycznia do września 1931 był słuchaczem fakultetu robotniczego przy Leningradzkim Instytucie Finansowo-Ekonomicznym, później studiował w tym instytucie (1936 ukończył studia), od kwietnia do listopada 1936 kierował sekretariatem Leningradzkiego Instytutu Finansowo-Ekonomicznego, a od listopada 1936 do października 1937 był starszym inspektorem Moskiewskiego Oddziału Banku Komunalnego w Leningradzie. Od 1937 należał do WKP(b), od października 1937 do marca 1938 był zastępcą kierownika, potem kierownikiem Leningradzkiego Miejskiego i Obwodowego Banku Komunalnego, od stycznia 1939 do listopada 1940 kierował Miejskim Oddziałem Finansowym w Leningradzie. Od listopada 1940 do sierpnia 1949 był zastępcą przewodniczącego Zarządu Banku Państwowego ZSRR, od sierpnia 1949 do marca 1952 był w Chinach, gdzie pomagał władzom w zakładaniu systemu bankowego, od marca 1952 do września 1953 ponownie był zastępcą przewodniczącego Zarządu Banku Państwowego ZSRR, potem od września 1953 do sierpnia 1958 zastępcą ministra finansów ZSRR. Od sierpnia 1958 do sierpnia 1963 stał na czele Zarządu Banku Państwowego ZSRR, od listopada 1963 do stycznia 1966 był szefem Zarządu Dochodów Państwowych Ministerstwa Finansów RFSRR, od stycznia 1966 do sierpnia 1969 szefem Zarządu Finansowania Przemysłu Ministerstwa Finansów ZSRR, następnie szefem Zarządu Finansowania Przemysłu - członkiem Kolegium Ministerstwa Finansów ZSRR. Był odznaczony trzema Orderami Czerwonego Sztandaru Pracy i Orderem Znak Honoru.

</doc>
<doc id="3673966" url="https://pl.wikipedia.org/wiki?curid=3673966" title="Miefodij Swiesznikow">
Miefodij Swiesznikow

Miefodij Naumowicz Swiesznikow (ros. Мефо́дий Нау́мович Све́шников, ur. 25 sierpnia 1911 we wsi Sorimostowo w guberni niżnonowogrodzkiej, zm. 18 grudnia 1981 w Moskwie) – przewodniczący Zarządu Banku Państwowego ZSRR (1969-1976).
Życiorys.
Początkowo był kontrolerem i rachmistrzem w fabryce obuwia, 1931 został głównym księgowym i kierownikiem wydziału Banku Państwowego w obwodzie swierdłowskim, 1935 ukończył Wszechzwiązkowy Zaoczny Instytut Finansowo-Ekonomiczny. W 1937 został sekretarzem rejonowego komitetu Komsomołu w obwodzie swierdłowskim, 1938 szefem działu obwodowego biura Banku Państwowego ZSRR, później szefem departamentu Zarządu Banku Państwowego ZSRR i zarządcą Kazachskiego Republikańskiego Biura Banku Państwowego ZSRR i zastępcą przewodniczącego Zarządu Banku Państwowego ZSRR. Od 1939 należał do WKP(b), 1957-1969 był przewodniczącym Zarządu Wniesztorgbanku ZSRR, a od września 1969 do października 1976 przewodniczącym Zarządu Banku Państwowego ZSRR, następnie przeszedł na emeryturę. Deputowany do Rady Najwyższej ZSRR 8 i 9 kadencji.

</doc>
<doc id="3673967" url="https://pl.wikipedia.org/wiki?curid=3673967" title="Shipley (Shropshire)">
Shipley (Shropshire)

Shipley – przysiółek w Anglii, w Shropshire, w dystrykcie (unitary authority) Shropshire. Leży 35,6 km od miasta Shrewsbury i 190,5 km od Londynu. W latach 1870–1872 osada liczyła 40 mieszkańców. Shipley jest wspomniana w Domesday Book (1086) jako "Sciplei".

</doc>
<doc id="3673969" url="https://pl.wikipedia.org/wiki?curid=3673969" title="Futaleufú">
Futaleufú

Futaleufú – rzeka znajdująca się w północnej Patagonii. Dolina rzeki spada nawet 1700 metrów poniżej okolicznych zlodowaciałych szczytów. Nazwa Futaleufú jest rdzenną nazwą nadaną przez plemię Mapuche i jest tłumaczona jako „Duża Rzeka” ("Big River") i „Wielkie, Wielkie Wody” ("Grand Grand Waters"). Mieszkańcy odnoszą się do doliny "un paisaje pintado por dios", czyli „krajobraz malowany przez Boga”.

</doc>
<doc id="3673972" url="https://pl.wikipedia.org/wiki?curid=3673972" title="Mirosław Gołda">
Mirosław Gołda

 
Mirosław Gołda (ur. 1957) – polski koszykarz występujący na pozycji środkowego, dwukrotny medalista mistrzostw Polski.
Osiągnięcia.
Na podstawie, o ile nie zaznaczono inaczej.

</doc>
<doc id="3673978" url="https://pl.wikipedia.org/wiki?curid=3673978" title="OFF jak gorąco">
OFF jak gorąco



</doc>
<doc id="3673979" url="https://pl.wikipedia.org/wiki?curid=3673979" title="Lee Je-hoon">
Lee Je-hoon

Lee Je-hoon (kor. 이제훈, hancha: 李帝勳; ur. 4 lipca 1984) – południowokoreański aktor.

</doc>
<doc id="3673981" url="https://pl.wikipedia.org/wiki?curid=3673981" title="Katedra Zwiastowania w Aleksandrii">
Katedra Zwiastowania w Aleksandrii

Katedra Zwiastowania – prawosławna katedra w Aleksandrii, główna świątynia Prawosławnego Patriarchatu Aleksandryjskiego.
Katedrę zbudowano w XIX w., konsekracja miała miejsce w 1856. Znaczna część elementów budowlanych i wyposażenia świątyni pochodzi spoza Egiptu – ikony z Konstantynopola, okna z Paryża, zegar (znajdujący się na fasadzie budowli) – z Londynu (wykonany przez Fredericka Denta), natomiast żyrandole – z Rosji.
Katedra jest miejscem intronizacji prawosławnych patriarchów aleksandryjskich.
W 2006 świątynia była remontowana.

</doc>
<doc id="3673984" url="https://pl.wikipedia.org/wiki?curid=3673984" title="Dodbrooke">
Dodbrooke

Dodbrooke – osada w Anglii, w Devon. Leży 27,9 km od miasta Plymouth, 51,4 km od miasta Exeter i 292,6 km od Londynu. W 1891 roku civil parish liczyła 1312 mieszkańców. Dodbrooke jest wspomniana w Domesday Book (1086) jako "Dodebroch"/"Dodebroca".

</doc>
<doc id="3673988" url="https://pl.wikipedia.org/wiki?curid=3673988" title="Downicary">
Downicary

Downicary – wieś w Anglii, w Devon. Leży 37,4 km od miasta Plymouth, 55 km od miasta Exeter i 309,4 km od Londynu. Downicary jest wspomniana w Domesday Book (1086) jako "Kari".

</doc>
<doc id="3673989" url="https://pl.wikipedia.org/wiki?curid=3673989" title="Stanisław Baranowski (prawnik)">
Stanisław Baranowski (prawnik)

Stanisław Baranowski (ur. 3 maja 1876 w Puławach, zm. 9 lutego 1950 w Łodzi) – polski prawnik, prokurator, sędzia, notariusz, działacz społeczny i filantrop.
Życiorys.
Wczesne lata.
Stanisław Baranowski urodził się 3 maja 1876 roku w Puławach na ziemi lubelskiej w rodzinie Henryka i Marii Cyman. W 1903 r. ukończył prawo na Uniwersytecie Warszawskim. Po ukończeniu studiów odbył aplikację sądową w okręgu sądowym w Lublinie pełniąc funkcje sekretarza i sędziego śledczego w powiatach zamojskim, puławskim, lubartowskim, lubelskim i w mieście Lublinie. W czasie pracy w sądzie 13 maja 1905 r. zdał egzamin na starszego kandydata do posad sądowych. Udzielał się również społecznie. Był aktywnym członkiem Lubelskiego Towarzystwa Dobroczynności i wspierał je finansowo drobnymi kwotami.
Dnia 28 kwietnia 1906 r. Baranowski ożenił się z Michaliną Jaworowską córką Aleksandra Romana i Florentyny Teodory Suligowskiej. Ślub odbył się w rzymskokatolickiej parafii katedralnej św. Jana w Lublinie. Pomimo dowodów szacunku i wielkiej miłości jaką sędzia darzył swą ukochaną państwo Baranowscy nie doczekali się potomstwa.
W 1909 r. otrzymał nominację na sędziego śledczego przy stacji Tichorieckiej i wyjechał wraz z żoną na Kaukaz. Pełnił tam funkcję m.in. sędziego do spraw szczególnej wagi w Rostowie nad Donem oraz honorowego sędziego pokoju w Armawirowskim okręgu. 
Kariera prokuratorska.
W 1915 r. otrzymał nominację na wiceprokuratora Sądu Okręgowego w Jekaterynodarze, gdzie pozostał do listopada 1918 r. Wraz z odrodzeniem państwa polskiego powrócił do ojczyzny, by odebrać z rąk Naczelnika Państwa – Józefa Piłsudskiego nominację na podprokuratora Sądu Apelacyjnego w Lublinie.
Przez jedenaście lat pracy w prokuraturze apelacji lubelskiej Baranowski często, w zastępstwie prokuratora Józefa Kamińskiego, a później Zygmunta Kałapskiego kierował urzędem. Był osobą znaną w mieście. Przewodniczył m.in. 25 Obwodowej Komisji Wyborczej. Aktywnie działał w Towarzystwie Prawniczym w Lublinie. Był także wiceprezesem zarządu lubelskiej „Lutni”. W 1921 r. zorganizował w mieście Urząd Rozjemczy dla Spraw Najmu, któremu przewodniczył do 1930 r. W czasie swej pracy w prokuraturze myśląc zapewne o przyszłości zdał 21 maja 1926 r. przed komisją w Sądzie Okręgowym w Lublinie egzamin na notariusza. Przy okazji reformy sądownictwa z 1928 roku S. Baranowskiego pozostawiono na stanowisku wiceszefa prokuratury w apelacji lubelskiej. 
Baranowski - notariusz.
Dwa lata później, w lutym r. 1930 przeszedł on na emeryturę. Miało to zapewne związek ze jego staraniami o zatrudnienie w notariacie. Dnia 23 stycznia bowiem minister sprawiedliwości ręką dyrektora departamentu Mieczysława Świątkowskiego podpisał nominację emerytowanego wiceprokuratora Sądu Apelacyjnego w Lublinie na notariusza przy Wydziale Hipotecznym Sądu Grodzkiego w Łodzi. Cztery dni po opuszczeniu Lublina Baranowski złożył ślubowanie, a tydzień później rozpoczął urzędowanie w swej kancelarii przy ulicy Piotrkowskiej 83. Zamieszkał wraz z małżonką w Łodzi przy ul. Cegielnianej 42 (ob. Stefana Jaracza). Zaraz po objęciu urzędu świeżo upieczony notariusz poprosił o akta swych poprzedników – W. Mędrzeckiego, J. Rzymowskiego i notariusza K. Mogilnickiego. Zatrudnił także kilka osób m.in.: Stanisława Kalusińskiego (l. 62, zam. ul. Waryńskiego 9), Zygmunta Kopczyńskiego (l. 32, zam. ul. Główna 32 – ob. Piłsudskiego), Franciszka Zielińskiego (l. 23, zam. ul. Zachodnia 23), Czesława Wernera (l. 29, zam. ul. Piotrkowska 83).
Dnia 26 listopada 1930 r. zapadła na szczeblu ministerialnym decyzja, by przenieść S. Baranowskiego do Wydziału Hipotecznego Sądu Okręgowego na ulicę Pomorską 21. Z początkiem kwietnia 1933 roku decyzja została wcielona w życie.
Pierwsza połowa lat 30. była trudnym okresem dla S. Baranowskiego. Po ciężkiej chorobie 14 marca 1933 r. zmarła jego matka. Nie był to koniec zmartwień notariusza. W czerwcu 1933 r. sąd dyscyplinarny skazał S. Baranowskiego za uchybienie służbowe określone w artykule 1 i 2 Prawa o ustroju sądów powszechnych. Rzecz dotyczyła pokątnego zatrudniania w latach 1932-1933 Faliksa Ciemięgi jako pomocnika do czynności notarialnych dokonywanych w Strykowie. Na domiar złego Baranowskiego zaczęły nękać władze skarbowe. W końcu roku zaczął poważnie chorować. Niemal do końca okresu międzywojennego cierpiał na zapalenie płuc i powikłania po nim, miał także problemy z sercem i artretyzm.
W pracy notariusza często zastępował go pisarz Henryk Konarzewski. W związku z przyrostem pracy powiększył się personel kancelarii. W miejsce F. Zielińskiego przyszedł Stefan Jagusiak, do czynności przy protestowaniu weksli delegował Baranowski Ewalda Kocha (l. 44, zam. Aleksandrów Łódzki, ul. Staszica 4), a także Kazimierza Stępniakowskiego (l. 27, zam. Piotrkowska 255). Do najważniejszych współpracowników notariusza należał jednak zatrudniony w maju 1933 roku Franciszek Skrzyński oraz późniejszy świetny łódzki notariusz Stanisław Imieniński.
Notariusz brał czynny udział w życiu notariatu polskiego. Kilkakrotnie uczestniczył w zjazdach Zjednoczenia Notariuszów Rzeczypospolitej i Walne Zebranie IzbyWalnym Zebraniu Izby w Warszawie. Działał także społecznie. Był członkiem kierownictwa Komitetu Towarzystwa Naukowej Pomocy w Wielkopolsce na powiat odolanowski. Przed wybuchem wojny decyzją prezesa Sądu Apelacyjnego Kazimierza Rudnickiego otrzymał Srebrny i Brązowy Medal za długoletnią służbę w wymiarze sprawiedliwości.
II wojna światowa.
Dnia 5 września 1939 r. Baranowski zamknął kancelarię i uszedł do Warszawy. Tam dzięki pomocy prezesa Rady Notarialnej i Sądu Apelacyjnego otrzymał stanowisko notarialne. Pracę w notariacie przerwał Baranowskiemu wybuch powstania w Warszawie.
Po wojnie S. Baranowski powrócił do Łodzi i zamieszkał przy ulicy Gdańskiej 72. Szybko też rozpoczął pracę w zawodzie. Już w czerwcu 1945 r. urzędował w tymczasowym gmachu hipoteki przy ul. Piotrkowskiej 10 jako notariusz.
W końcu 1945 r. notariusz miał poważny wypadek, wskutek którego musiał na jakiś czas przerwać pracę. S. Baranowski w notariacie pracował ledwie rok, kiedy w końcu lipca 1946 r. został mianowany sędzią Sądu Okręgowego w Łodzi i notariuszem przy Wydziale Hipotecznym Sądu Okręgowego w Łodzi.
Baranowski był w łódzkim sądownictwie człowiekiem niezastąpionym. Pracował jako sędzia w VI Wydziale Karno-Skarbowym, VII Wydziale Karnym, pełniąc obowiązki zastępcy przewodniczącego wydziału. Ponadto nadal był notariuszem. Dokonywał lustracji kancelarii, uczestniczył w seminariach dla notariuszy, brał czynny udział w życiu samorządu. Dla przeszło siedemdziesięcioletniego człowieka pogodzenie tylu obowiązków z pewnością nie było łatwe. Tym bardziej w nowym systemie, w którym władza uważnie przyglądała się sanacyjnym urzędnikom. Rychło pojawiły się więc pierwsze donosy. Prezes Sądu Okręgowego w Łodzi H. Kubisiewicz ostrzegał władze przed S. Baranowskim. Pisał, że sędzia jest: „"negatywnie ustosunkowanym do obecnej rzeczywistości" […] "opurtunistą" (sic!) "bez żadnego rozeznania politycznego" […] "poza tym orzecznictwo Ob. Baranowskiego jest niewłaściwe i często krzywdzące klasę robotniczą"”. H. Kubasiewicz kilkakrotnie podkreślał słabą wydajność sędziego, wytykał mu podeszły wiek i słabą znajomość prawa. Nagonka na S. Baranowskiego poskutkowała. Prezes Sądu Apelacyjnego M. Dobromęski otrzymawszy paszkwil zdecydował o odwołaniu S. Baranowskiego z funkcji sędziego i 4 lutego 1950 r. wysłał pismo w tej sprawie do ministra.
Nie udało się odwołać sędziego z funkcji. Dnia 9 lutego 1950 r. S. Imieniński – pomocnik Baranowskiego poinformował Kubasiewicza, że jego przełożony i przyjaciel zakończył życie kilka godzin wcześniej. W czasie przeszło półtorej dekady urzędowania Baranowskiego w Łodzi spisano w jego kancelarii niemal 20 tysięcy aktów notarialnych (9 890 do 1939 roku i 9713 po 1945 roku). Do najważniejszych należały plany przędzalni Krusche i Ender w Pabianicach, plany parcelacji majątków na Teofilowie i plany podziału nieruchomości prywatnych na Chojnach.
Notariusz spoczął na Starym Cmentarzu Katolickim przy ulicy Ogrodowej w Łodzi. Na płycie nagrobnej wyryto epitafium: „"Najtroskliwszy mąż i brat, uczynny kolega, sprawiedliwy sędzia, współczujący niedoli ludzkiej. Przeszedł pogodny przez życie dobrze czyniąc"”.

</doc>
<doc id="3673990" url="https://pl.wikipedia.org/wiki?curid=3673990" title="Zniczek">
Zniczek



</doc>
<doc id="3673992" url="https://pl.wikipedia.org/wiki?curid=3673992" title="Wacław Łopaciński">
Wacław Łopaciński

Wacław Łopaciński z Łopacina herbu Lubicz, nazywany także Bazylem (ur. 1530 - zm. ok. 1595) – poseł do Moskwy w 1579.
Dworzanin, w 1579 poseł królewski Stefana Batorego do cara Iwana Groźnego. Zawiózł do Moskwy akt wypowiedzenia wojny Księstwu Moskiewskiemu datowany na 26 czerwca 1579 i został uwięziony przez cara. 
W latach 1581-84 instygator Wielkiego Księstwa Litewskiego. Dokumentem z 17 kwietnia 1581 wykonanym przez Wacława Łopacińskiego na zlecenie króla Batorego został nadany status miasta Nowemu Dworowi.
Założyciel gałęzi mścisławskiej Łopacińskich.

</doc>
<doc id="3673996" url="https://pl.wikipedia.org/wiki?curid=3673996" title="Przenośniki białkowe">
Przenośniki białkowe

Przenośniki białkowe są integralnymi białkami błonowymi odpowiedzialnymi za selektywny transport substancji przez błonę komórkową. Cząsteczki wiązane są specyficznie pojedynczo do przenośnika po jednej stronie błony i po zmianie jego konformacji uwalniane po drugiej stronie. 
Za pośrednictwem przenośników białkowych mogą być transportowane zarówno małe cząsteczki organiczne (np. cukry, aminokwasy), jak i nieorganiczne jony (np. Na+, H+). Odbywa się to na zasadzie transportu biernego lub transportu aktywnego. Transport aktywny może przebiegać w następującymi drogami:

</doc>
<doc id="3673997" url="https://pl.wikipedia.org/wiki?curid=3673997" title="Przenośnik białkowy">
Przenośnik białkowy



</doc>
<doc id="3674003" url="https://pl.wikipedia.org/wiki?curid=3674003" title="Cmentarz wojenny nr 263 – Zaborów">
Cmentarz wojenny nr 263 – Zaborów

Cmentarz wojenny nr 263 – Zaborów – austriacki cmentarz wojenny z okresu I wojny światowej znajdujący się we wsi Zaborów w województwie małopolskim, w powiecie brzeskim, w gminie Szczurowa. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Znajduje się na cmentarzu parafialnym i stanowi jego część. Jego projektantem był Johann Watzal. Cmentarz zbudowany jest na planie prostokąta z dodatkowym aneksem. Ogrodzenie tworzą betonowe słupki, pomiędzy którymi zamontowano segmenty z metalowych sztachet. Wejście przez bramkę zamykaną dwuskrzydłową furtką z metalowych sztachet. Od bramki alejka prowadząca do pomnika centralnego. Jest to duży drewniany krzyż łaciński osadzony na betonowym, dwustopniowym cokole. Ramiona krzyża zwieńczone są półokrągłym blaszanym daszkiem, w podstawie duży napis 1915. Krzyż wykonany jest z belek spojonych metalowymi obręczami. Mogiły ulokowano w 6 rzędach, a oprócz nich są też mogiły w aneksie za krzyżem. Większość to pojedyncze nagrobki w postaci metalowych krzyży osadzonych na betonowym cokole. Posiadają tabliczki imienne. Jest kilka rodzajów tych krzyży, m.in.. :
Polegli.
Pochowano tutaj łącznie 186 żołnierzy, w tym:
Zidentyfikowano 135 żołnierzy z różnych jednostek wojennych. Są wśród nich nazwiska polskie: Zieliński, Zawilski, Taborski, Szczepanik, Świstak, Strojny, Orzechowski, Morawiec, Marzinowski, Kasinski, Lopatka, Dębiec, Kaczmarczyk i inni (oryginalna pisownia austriacka).

</doc>
<doc id="3674005" url="https://pl.wikipedia.org/wiki?curid=3674005" title="Paweł i Wirginia (serial telewizyjny)">
Paweł i Wirginia (serial telewizyjny)

Paweł i Wirginia (fra. "Paul et Virginie") – francuski serial z 1974 roku. .

</doc>
<doc id="3674010" url="https://pl.wikipedia.org/wiki?curid=3674010" title="Różdżyca">
Różdżyca

Różdżyca ("Ceratopteris") – rodzaj paproci z rodziny orliczkowatych. Obejmuje 5–6 gatunków występujących w strefie międzyzwrotnikowej i w ciepłym klimacie umiarkowanym. Są to jednoroczne lub stosunkowo krótko żyjące byliny wodne ("C. cornuta" i "C. pteridoides" to rośliny pływające po powierzchni wód) i bagienne. Niektóre gatunki uprawiane są jako rośliny akwariowe ("C. thalictroides" i "C. cornuta") oraz warzywne ("C. thalictroides" w Japonii). Niekiedy masowo rozwijając się w zaburzonych antropogenicznie zbiornikach potrafią zarosnąć całe lustro wody (np. "C. pteridoides" pokrył 17 tys. ha sztucznego zbiornika w Surinamie w 1966).
Systematyka.
Rodzaj siostrzany dla rodzaju "Acrostichum", wraz z którym tworzy podrodzinę "Parkerioideae" w obrębie rodziny orliczkowatych "Pteridaceae".
Zastosowanie.
Różdżyca rutewkowata to roślina akwariowa, zalecana do sadzenia pojedynczo lub w małych grupkach. Rośnie szybko i powinna być uprawiana w dużych akwariach. Gatunek ten uprawiany jest także jako wiosenna roślina warzywna w Japonii. W Chinach paprocie z tego rodzaju stosowane są leczniczo przy zatruciu ciążowym i jako zioła flegmotwórcze.

</doc>
<doc id="3674011" url="https://pl.wikipedia.org/wiki?curid=3674011" title="Ceratopteris">
Ceratopteris



</doc>
<doc id="3674015" url="https://pl.wikipedia.org/wiki?curid=3674015" title="Etnoarcheologia">
Etnoarcheologia

Etnoarcheologia – jedna z dziedzin etnografii i zajmująca się badaniem ludzi za pomocą archeologii, zazwyczaj bada materialne pozostałości dawnych społeczeństw. Etnoarcheologia rekonstruuje starożytny sposób życia poprzez badanie materialnych i niematerialnych tradycji współczesnych społeczeństw. Stara się ona zrozumieć w jaki sposób dany obiekt pochodzący z dawnej społeczności, został stworzony i jak był wykorzystywany. Archeolodzy mogą porównywać starożytne techniki pradawnych społeczności do ich dzisiejszych odpowiedników.
Historia.
Kolejna definicja proponuje używanie pojęcia „archeologii żywej”, czyli archeologicznej etnografii, która zawiera w sobie teoretyczne i metodologiczne aspekty zarówno archeologiczne jak i etnograficzne dane, które są ze sobą porównywane, oraz etnograficzne analogie. W.H. Oswalt definiuje etnoarcheologię jako „studia nad kulturą materialną oparte na ustnej informacji dotyczącej artefaktów otrzymanych od osób, lub ich bezpośrednich potomków, uczestniczących w ich produkcji”. Dobrym przykładem działania etnoarcheologii w nauce, są badania Bryana Haydena, które prowadził w Mezoameryce, szukając analogii pomiędzy współczesnymi żarnami do ręcznej produkcji mąki, oraz tymi odnalezionymi na tym samym terenie, lecz datowanymi na kilkanaście wieków wstecz.
Po raz pierwszy określenia „etnoarcheolog” użył amerykański archeolog Jesse Walter Fewkes w 1900 roku, i zachęcił innych archeologów do prowadzenia etnograficznych badań terenowych. Powszechna akceptacja etnoarcheologii jako prawdziwej pod-dyscypliny archeologii zaczęła mieć miejsce w późnych latach 50.XX w. i początkach lat 60. XX w. Dzisiaj etnoarcheologia stała się powszechnie akceptowaną formą badań, wielu archeologów zaznacza swoją specjalizację samych siebie określając jako „etnoarcheologów” zamiast zwykłych „archeologów”.
Pomimo iż za czas rozwoju etnologii i etnoarcheologii uważa się koniec XIX wieku i początek XX, już w XVIII wieku, francuski badacz De Jussieu użył metody badawczej, która w przyszłości stała się istotnym elementem badań archeologicznych i etnoarcheologicznych. De Jussieu porównywał pradawne narzędzia kamienne z tymi, które używali Indianie w eksplorowanej przez Europejczyków Ameryce Północnej, tłumacząc w ten sposób zastosowanie starszych znalezisk. Metodę tą nazwano analogią. W XIX w. wykorzystywanie analogii etnograficznych w celu wyjaśnienia funkcjonowania znalezisk, stało się popularne i powszechne. Wśród archeologów panowało przekonanie, iż żyjące współcześnie prymitywne społeczności, odzwierciedlają poprzez swój sposób życia pierwotne społeczeństwa. Krytyka metody pojawiła się ze strony Franza Boasa i rodzącej się „szkoły historycznej”. Boasowi nie spodobało się szukanie uniwersalnego schematu rozwojowego. Boas i jego zwolennicy skupiali się na pozyskiwaniu udokumentowanych danych historycznych, lingwistycznych i badaniu zwyczajów kultur. Krótko mówiąc bazowali na konkretnych faktach. Metoda ta była traktowana z dystansem w Europie. Chętniej metodę analogii stosowano w USA, gdzie lata 50. XX w. były epoką rozwoju etnoarcheologii. 
Analogia jest metodą badawczą, która o nieznanych artefaktach i relacjach z przeszłości wnioskuje na podstawie danych posiadanych przez naukowca. W kwestii zastosowania analogii w badaniach etnoarcheologicznych chodzi o zidentyfikowanie źródeł archeologicznych poprzez porównanie ich z dorobkiem materialnym współczesnych kultur i społeczności. Analogia pozwala na rozpoznanie narzędzi używanych przez społeczności pierwotne oraz technik ich wykonania i sposobów zastosowania. Jest to możliwe dzięki opisom podobnych wyrobów użytkowanych przez współczesne społeczności plemienne. Kiedy dla danej epoki nie istnieją żadne źródła pisane, analogia jest jedyną metodą rekonstrukcji.
Zastosowanie analogii w badaniach.
Przykładem zastosowania analogii są badania Lewisa Binforda, które traktują o tzw. „dołkach dymnych” z terenów środkowego i dolnego biegu Missisipi, datowanych na okres po pierwszym tysiącleciu naszej ery. Obiekty, które stały się przedmiotem badań Binforda miały ok, 30 cm długości, 28 cm szerokości i były głębokie na ok. 33 cm. Okrągłe dołki zawierały pozostałości szarej zwęglonej gliny, zwęglone kolby i łodygi kukurydzy oraz zwęgloną korę nieznanego gatunku drzewa. Dołki lokowane były wokół pomieszczeń mieszkalnych i magazynowych. Binford na podstawie swoich badań wysunął dwie hipotezy. Pierwsza mówiła o wykorzystywaniu dołków dymnych jako ochrony przed owadami, druga natomiast przypisywała dołkom funkcje religijne. Podobne obiekty Binford znalazł u kilku współcześnie żyjących na terenie Ameryki Północnej plemion Indian m.in. Naczezów, Czoktawów i Seminoli. Współczesne dołki zawierały te same pozostałości roślin, podobnie jak te badane przez Binforda. Okazało się, iż „dołki dymne” wykorzystywane były do suszenia skór. Zebrane przez Binforda dane i opisy etnograficzne, z pomocą analogii pozwoliły wysunąć badaczowi hipotezę, iż „dołki dymne” od stuleci służyły do suszenia zwierzęcych skór. Jak każda nowa teoria, hipoteza ta potrzebowała jednak dodatkowych danych, aby móc ją bezsprzecznie potwierdzić. Patrick Munson stosując analogię opartą na danych etnograficznych dotyczących wyrobu ceramiki u Indian, zaproponował nadanie dołkom funkcji jednego z narzędzi wyrobu produktów ceramicznych.
Analogia szczegółowa i ogólna.
Analogię w praktyce badawczej można podzielić na analogię szczegółową i ogólną. Analogia ogólna zajmuje się zjawiskami występującymi w kilku kulturach, natomiast analogia szczegółowa, to zestawienie i porównanie zjawisk zachodzących w jednej tradycji kulturowej. Według Sharera, aby użycie analogii szczegółowej było uzasadnione należy „dowieść właściwości zastosowania w trzech aspektach: ciągłości kulturowej, porównywalności środowisk i podobieństwa form kulturowych”
Potwierdzona ciągłość kulturowa daje możliwość zastosowania w badaniach archeologicznych analogii, bazujących na danych z zakresu funkcjonowania współczesnych społeczności i kultur. W przypadku porównywalności środowiska ważne jest, aby współczesne środowisko naturalne nie różniło się mocno od prehistorycznego, ponieważ różnice te mogą wpływać na rozwój społeczności nawet jeśli istnieje ciągłość kulturowa. Istotne jest to, żeby podobieństwo form kulturowych było zauważalne we współczesnej społeczności, która jest porównywana z prehistorycznym odpowiednikiem. W przypadku braku wyżej wymienionych aspektów można zastosować analogię ogólną. Analogia ogólna porównuję społeczeństwa i środowiska w szerszym kontekście. Dotyczy z reguły wybranych działań danej społeczności „które można powiązać ze szczątkami materialnymi nie uwzględniając przy tym środowiska kulturowego”.
Źródłami, które dostarczają badaczom analogie, poza literaturą etnograficzną to relacje z pionierskich wypraw podróżników, którzy natrafiając podczas swoich podróży na nowe środowisko naturalne i społeczeństwa dokumentowali swoje doświadczenia w dziennikach. Kolejnym źródłem, które mogą pomóc w porównaniu artefaktów są zbiory muzealne, które z reguły przedstawiają sam przedmiot, a nie jego zastosowanie. Kolejnym ciekawą metodą badawczą jest archeologia doświadczalna. Polega ona na rekonstrukcji przez współczesnych badaczy technik wyrobu narzędzi, znalezionych podczas wykopalisk, oraz zastosowania wytworzonych drogą analogii narzędzi i stworzenia definicji ich działania na bazie własnych doświadczeń. Za najbardziej pewne źródło analogii uznaje się współcześnie żyjące społeczności, aczkolwiek nadal należy zachować ostrożność podczas badań i tworzenia wniosków. Badacze podchodzą z rezerwą do stosowania porównań pomiędzy współczesnymi społeczeństwami a prehistorycznymi, kiedy nie zachodzi między nimi ciągłość kulturowa, oraz są oddalone od siebie w czasie i przestrzeni.
Etnoarcheologiczny projekt Kalinga.
Projekt ten był jednym z najdłużej działających projektów etnoarcheologicznych na świecie. Ruszył w 1973 roku, z inicjatywy Williama Loncgacra. Projekt w sposób „socjologiczny” podchodził do badania wyrobów ceramicznych tradycyjnych społeczności. Poprzez badanie kultury materialnej społeczności chciano zaobserwować zmiany w ekonomii, dorobku materialnym oraz funkcjonowaniu badanej grupy. Zebrane podczas badań przedmioty znajdują się dzisiaj w Arizona State Museum w Tucson.

</doc>
<doc id="3674016" url="https://pl.wikipedia.org/wiki?curid=3674016" title="Antoni Stanisław Łopaciński">
Antoni Stanisław Łopaciński

Antoni Stanisław Łopaciński herbu Lubicz (ur. ok. 1720 - zm. ok. 1777) – sędzia ziemski, marszałek konfederacji barskiej.
Pochodził z gałęzi upitskiej Łopacińskich. Pod koniec lat 50. był rotmistrzem upickim. Deputat powiatu upickiego na Trybunał Główny Wielkiego Księstwa Litewskiego, członek Koła Duchownego w 1743 roku, deputat w 1751 i 1761 roku, w 1762 był marszałkiem trybunału skarbowego. W 1760 został poborcą pogłównego żmudzkim, a w 1763 dostał urząd pisarza grodzkiego upickiego. W 1764 był elektorem Stanisława Augusta Poniatowskiego. Od 1765 sędzia ziemski upicki. 
Przystąpił do konfederacji barskiej. Pod naciskiem konfederacji wiłkomierskiej i kowieńskiej drobna szlachta sporządziła 24 września 1768 w Poniewieżu akt konfederacji upickiej, a Łopacińskiego przymusiła do przyjęcia laski marszałkowskiej. Akcja Rosjan i rozproszenie sąsiedzkich konfederacji przeszkodziły Łopacińskiemu w zorganizowaniu własnego oddziału. Uciekł do Prus, a w 1770 w Cieszynie złożył przysięgę w Generalności i do końca konfederacji barskiej reprezentował w niej powiat upicki.
Na początku 1773 powrócił do kraju. Z ramienia sejmu rozbiorowego brał udział w kilku komisjach do rozsądzenia spornych spraw majątkowych. Od maja 1773 uczestniczył w komisji sejmowej do odnowienia granic między Wielkim Księstwem Litewskim a Księstwem Kurlandzkim i Semigalskim. Zmarł prawdopodobnie w 1777.

</doc>
<doc id="3674017" url="https://pl.wikipedia.org/wiki?curid=3674017" title="Kościół św. Rozalii z Palermo w Przerębie">
Kościół św. Rozalii z Palermo w Przerębie

Kościół Świętej Rozalii z Palermo – rzymskokatolicki kościół parafialny należący do dekanatu Kodrąb archidiecezji częstochowskiej.
Obecna świątynia, murowana, pierwotnie była dworską suszarnią tytoniu. Właściciel wsi przed 1834 rokiem urządził w niej kaplicę dworską. Została przebudowana w 1861 roku i podczas I wojny światowej dzięki staraniom księdza Wacława Szczotkowskiego proboszcza parafii w Rzejowicach. W dniu 1 października 1941 roku przy kościele została utworzona samodzielna placówka duszpasterska, tzw. ekspozytura, a w dniu 2 listopada 1947 roku została powołana parafia pw. św. Rozalii z Palermo. Wnętrze świątyni zostało przebudowane w latach 1969-1973, podczas urzędowania księdza Jerzego Barszcza.
Jest to budowla wybudowana w stylu klasycystycznym, na planie prostokąta, w formie sali, z zakrystią znajdującą się za ołtarzem głównym. Wnętrze nakryte jest sklepieniem kolebkowym. Fasada z trójkątnym szczytem jest ozdobiona wgłębnym portykiem kolumnowym. Kościół nakryty jest dachem dwuspadowym.
We wnętrzu znajdują się: ołtarz główny z 1. połowy XIX wieku, posiadający rokokowe tabernakulum, nowa ambona z fragmentami pochodzącymi z XVIII wieku, trzy obrazy namalowane w 1. połowie XVIII wieku przedstawiające św. Rozalię, Ukrzyżowanie i Matkę Bożą Bolesną, tablica nagrobna Łubieńskiej pochodząca z 1849 roku oraz monstrancja, relikwiarz i dzwonek ręczny pochodzące z XVIII wieku.

</doc>
<doc id="3674018" url="https://pl.wikipedia.org/wiki?curid=3674018" title="Piętnaście">
Piętnaście



</doc>
<doc id="3674019" url="https://pl.wikipedia.org/wiki?curid=3674019" title="Persówkowate">
Persówkowate



</doc>
<doc id="3674023" url="https://pl.wikipedia.org/wiki?curid=3674023" title="Stanisław Postnikow">
Stanisław Postnikow

Stanisław Iwanowicz Postnikow (ros. Станисла́в Ива́нович По́стников, ur. 20 grudnia 1928 w Makariewie, zm. 8 maja 2012 w Moskwie) – radziecki dowódca wojskowy, generał armii.
Życiorys.
W 1951 ukończył Szujską Szkołę Piechoty i został dowódcą plutonu w Kirowie, 1954 skończył kursy doskonalenia kadry oficerskiej zwiadu i został dowódcą kompanii zwiadu, potem szefem zwiadu pułku zmechanizowanego w obwodzie orenburskim. Od 1957 należał do KPZR. W 1961 ukończył Akademię Wojskową im. Frunzego i służył w Turkiestańskim Okręgu Wojskowym na stanowiskach dowódcy batalionu, szef sztabu i dowódca pułku. W 1969 po ukończeniu Akademii Sztabu Generalnego Sił Zbrojnych ZSRR im. Woroszyłowa został dowódcą dywizji w Odeskim Okręgu Wojskowym. Później został przeniesiony do Grupy Wojsk Radzieckich w Niemczech, następnie został szefem sztabu - zastępcą dowódcy Północnej Grupy Wojsk stacjonującej w Polsce, potem dowodził 7 Armią Gwardii w Zabajkalskim Okręgu Wojskowym. Od 1979 był szefem sztabu - I zastępcą dowódcy wojsk Kijowskiego Okręgu Wojskowego, w latach 1979-1980 dowodził wojskami Północnokaukaskiego Okręgu Wojskowego, w latach 1980-1984 Nadbałtyckiego Okręgu Wojskowego, a w latach 1984-1987 Zabajkalskiego Okręgu Wojskowego. W 1986 mianowany do stopnia generała armii, w roku 1987 został I zastępcą głównodowodzącego Wojskami Lądowymi ZSRR. W latach 1988-1993 był głównodowodzącym Wojskami Kierunku Zachodniego. Od 23 lutego 1981 do 2 lipca 1990 był członkiem Centralnej Komisji Rewizyjnej KPZR. Deputowany do Rady Najwyższej ZSRR 11 kadencji, deputowany ludowy ZSRR.
Odznaczenia.
I wiele medali.

</doc>
<doc id="3674027" url="https://pl.wikipedia.org/wiki?curid=3674027" title="Rawia Rawicz (koszykówka)">
Rawia Rawicz (koszykówka)

Rawia Rawicz – koszykarski klub sportowy z Rawicza o tradycjach sięgających 1932 roku.
Historia.
Historia współczesnego sportu w Rawiczu sięga czasów, gdy po 123 latach zaborów i zwycięskim Powstaniu wielkopolskim, na mocy postanowień traktatu wersalskiego, 17 stycznia 1920 roku Rawicz powrócił do Polski. Tworzenie od podstaw struktur życia sportowego w mieście było procesem trwającym wiele lat.
Uprawianie zorganizowanego sportu rozpoczęło się w 1919 r. wraz z zarejestrowaniem (pod numerem 260) Towarzystwa Gimnastycznego "SOKÓŁ" w Rawiczu, organizacji mającej swój rodowód jeszcze z czasów zaborów. Wśród dyscyplin sportu, które powstały po powrocie Rawicza do Polski były m.in. pływactwo, piłka nożna, kolarstwo, boks oraz koszykówka.
Początkowo zorganizowana działalność sportowa w mieście koncentrowała się wokół powołanego w 1923 r. Rawickiego Klubu Sportowego, przekształconego później w Kolejowy Klub Sportowy Rawicz. Od 1932 roku oficjalnie zaczęła działalność sekcja koszykówki.
W okresie międzywojennym do wyróżniających się zawodników sekcji należeli: Niedźwiedź, Nadolny, Kuhn, Kamiński i Adamski.
Wybuch II wojny światowej spowodował, że życie sportowe w rawickiem zamarło. Prześladowania, jakim poddani byli mieszkańcy Rawicza przez Niemców nie ominęły również sportowców zawodników i działaczy. W obozie w Oświęcimiu zginął członek RKS-u koszykarz Bronisław Nadolny.
W maju 1945 r. pracownicy rawickiego węzła kolejowego zakładają Kolejowy Klub Sportowy. Podstawową działalność w KKS-ie była piłka nożna, a od czerwca z inicjatywy Stanisława Pietraszka sekcja gier sportowych.
W 1957 roku Kolejowy Klub Sportowy przekształcony zostaje w Rawicki Kolejowy Klub Sportowy Kolejarz Rawicz z sekcją koszykówki żeńskiej i męskiej.
Od 17 kwietnia 1970 roku połączono Ravię i Kolejarza w jeden Międzyzakładowy Klub Sportowy (MZKS). Z upływem czasu zmniejszała się liczba sekcji. W roku jubileuszu 60-lecia Rawickiego Klubu Sportowego, tj. w 1983 r., w MZKS istniały już tylko trzy sekcje: piłki nożnej (ze 105 zawodnikami), lekkiej atletyki (103 zawodników) i koszykówki (75 zawodników). Koszykarze grali wówczas w klasie ligi międzywojewódzkiej.
Do wyróżniających się zawodników i działaczy koszykarskich w latach powojennych do 1975 roku należeli: Irena Wasielica, Bożena Szydłowska, Urszula Chudziak, Danuta Pietraszek, Aleksandra Kordylas, Barbara Idziak, Maria Kaczmarek, panowie: Gierko, Hupa, Nowak, Michalak, Modrzyński, Żyto, Niedźwiedź, Tatarek, Konat, Matysiak, Talarowski, Staśkowiak, Czemerys, Englert, Rydzoń, Skopiński, Mikołajczyk, Skotnicki, Błaszczak, bracia Zbigniew i Lech Pietraszkowie oraz Kosik. W pracy trenerskiej brali udział: Stanisław Pietraszek, Jerzy Gierko, Tadeusz Konat, Henryk Żyto i Bronisława Becelanka. Długoletnim kierownikiem sekcji był Włodzimierz Wujec.
Od 26 lipca 1993 roku, podczas nadzwyczajnego Walnego Zebrania MKKS Rawia, zadecydowano o powołaniu autonomicznych sekcji piłki nożnej i koszykówki. Wówczas powstał Rawicki Koszykarski Klub Sportowy Rawia prowadzący działalność w sekcji męskiej. Pierwszym prezesem po 1996 roku samodzielnego klubu był Marek Nowaczyk, po nim Grzegorz Ceglarek i Bartosz Pola; obecnie Michał Gertchen. Największym osiągnięciem była gra drużyny seniorów w II lidze w latach 2004–2007. W roku 2007 drużyna kadetów prowadzona przez trenera Przemysława Szurka awansowała do finału mistrzostw Polski zajmując VIII miejsce.
Od 1997 roku działa UKS Olimp prowadzący szkolenie w sekcji koszykówki dziewcząt. Drużyny młodzieżowe Olimpu wielokrotnie awansowały do rozgrywek centralnych.
Działacze zarówno męskiej jak i żeńskiej kilkakrotnie podejmowali się organizacji ćwierćfinałów jak i półfinałów Mistrzostw Polski. Na czele Zarządu UKS Olimp stoi Wiesław Ceglarek, a czołowymi trenerami są Kazimierz Machowiak, Lech Pietraszek i Jerzy Bawolski.
Od początku lat 90. klub corocznie jest współfinansowany z budżetu gminy.
Informacje ogólne.
Rawicki Koszykarski Klub Sportowy Rawia Rawicz

</doc>
<doc id="3674028" url="https://pl.wikipedia.org/wiki?curid=3674028" title="Eduard Oriol">
Eduard Oriol

Eduard Oriol Gràcia (ur. 5 listopada 1986 w Cambrils) – hiszpański piłkarz występujący na pozycji pomocnika w UE Llagostera.

</doc>
<doc id="3674029" url="https://pl.wikipedia.org/wiki?curid=3674029" title="Halowe Mistrzostwa Świata w Lekkoatletyce 2016 – bieg na 400 m mężczyzn">
Halowe Mistrzostwa Świata w Lekkoatletyce 2016 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytuł mistrzowski z 2014 roku obronił Czech Pavel Maslák.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 46,70 (hala) lub 45,10 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Pierwszych dwóch z każdego biegu (Q) oraz dwóch z najlepszymi czasami wśród przegranych (q)."Źródło: IAAF"
Półfinały.
Awans: Pierwszych trzech z każdego biegu (Q)."Źródło: IAAF"
Finał.
"Źródło: IAAF"

</doc>
<doc id="3674030" url="https://pl.wikipedia.org/wiki?curid=3674030" title="Nikołaj Garietowski">
Nikołaj Garietowski

Nikołaj Wiktorowicz Garietowski (ros. Николай Викторович Гаретовский, ur. 7 lutego 1929 we wsi Piesocznia w obwodzie riazańskim) – radziecki działacz państwowy, przewodniczący Zarządu Banku Państwowego ZSRR (1987-1989).
Życiorys.
Od 1942 pracował jako elektryk w fabryce nr 30 w Moskwie, 1950 ukończył Moskiewski Instytut Finansowy, 1950-1952 był ekonomistą i starszym ekonomistą Zarządu Budżetowego Ministerstwa Finansów ZSRR, a 1952-1956 pomocnikiem wiceministra finansów ZSRR. Od 1949 należał do WKP(b), 1956-1959 był zastępcą szefa Wydziału Przemysłu Leśnego, Papierniczego i Materiałów Budowlanych i zastępcą szefa Zarządu Budżetowego Ministerstwa Finansów ZSRR, a 1959-1963 szefem Wydziału Budżetów Republik Związkowych Zarządu Budżetowego Ministerstwa Finansów ZSRR. Od września 1963 do czerwca 1966 był zastępcą szefa Zarządu Budżetowego Ministerstwa Finansów ZSRR, od czerwca 1966 do lipca 1973 konsultantem Wydziału Organów Planowych i Finansowych KC KPZR, a od lipca 1973 do lutego 1981 kierownikiem sektora Wydziału Organów Planowych i Finansowych KC KPZR. Od lutego 1981 do 1986 był zastępcą, a od 1986 do sierpnia 1987 I zastępcą ministra finansów ZSRR, od sierpnia 1987 do lipca 1989 zajmował stanowisko przewodniczącego Zarządu Banku Państwowego ZSRR, następnie przeszedł na emeryturę. Był odznaczony Orderem Czerwonego Sztandaru Pracy i Orderem Znak Honoru.

</doc>
<doc id="3674033" url="https://pl.wikipedia.org/wiki?curid=3674033" title="Jesús Imaz">
Jesús Imaz

Jesús Imaz Ballesté (ur. 26 września 1990 w Lleidzie) – hiszpański piłkarz występujący na pozycji napastnika lub pomocnika w polskim klubie Jagiellonia Białystok.
Kariera.
Urodził się w katalońskiej Lleidzie. Jest wychowankiem lokalnego klubu, UE Lleida. W seniorskich rozgrywkach zadebiutował 30 sierpnia 2009, zmieniając Figuerolę w 65. minucie zremisowanego 1-1 meczu z UE Sant Andreu.
W sierpniu 2011, jako wolny zawodnik, po rozwiązaniu klubu UE Lleida, zdecydował się na podpisanie kontraktu ze świeżo założoną drużyną Lleida Esportiu. Oprócz niego, z kontynuatorem UE Lleidy, kontrakt podpisało większość zawodników. Od początku był graczem podstawowej jedenastki, jednakże klub z nim w składzie nie zdołał awansować do wyższej ligi. Łącznie dla Lleidy Esportiu rozegrał 98 meczów, w których zdobył 25 bramek.
12 lipca 2014 podpisał dwuletni kontrakt z występującym w Segunda División klubiem UE Llagostera. Pierwszy mecz dla nowej drużyny rozegrał 23 sierpnia tego samego roku, wchodząc z ławki w 77 minucie za Vallho, w przegranym 2-0 meczu 1. kolejki z UD Las Palmas. Premierowego gola dla nowego zespołu zdobył 21 grudnia 2014, w 15 minucie meczu 18. kolejki z Albacete Balompié. W tym samym meczu zdobył również drugą bramkę, a mecz skończył się wynikiem 0-2.
11 lipca 2016 po spadku jego dotychczasowej drużyny, podpisał roczny kontrakt z UCAM Murcia CF. W nowej drużynie zadebiutował 22 sierpnia 2016 w przegranym 3-1 meczu 1. kolejki z Realem Saragossa. Zmienił on w 77 minucie Natalio i zdobył jedyną bramkę dla swojej drużyny.
27 stycznia 2017 trafił do Cádiz CF. Debiut dla zespołu z Kadyksu zaliczył 11 lutego 2017 w meczu 25. kolejki z Getafe CF. Zmienił on w 57. minucie Rubéna Cruza. Pierwszego gola dla Cádiz strzelił 26 lutego tego samego roku w wygranym 0:3 meczu 27. kolejki z Numancią.
31 sierpnia 2017 Wisła Kraków porozumiała się z Cádiz CF w sprawie transferu zawodnika. Imaz związał się z krakowskim klubem roczną umową z opcją przedłużenia o kolejny rok. W Wiśle zadebiutował 8 września 2017 w meczu 8. kolejki z Arką Gdynia. Po raz pierwszy w koszulce z gwiazdą na piersi, gola zdobył 14 października tegoż roku, w wygranym 2-0 meczu 12. kolejki ze Śląskiem Wrocław.
21 stycznia 2019 podpisał 3,5-letni kontrakt z polskim klubem Jagiellonia Białystok, do której trafił na zasadzie transferu gotówkowego, razem z innym zawodnikiem "Białej Gwiazdy" Martinem Košťálem, za łączną kwotę 650 tys. euro (350 tys. za Košťála, a 300 tys. za Imaza). Transfery te były spowodowane poważnymi problemami finansowymi Wisły. W barwach "Dumy Podlasia" pierwszą bramkę zdobył 16 marca, w przegranym 1-3 meczu z Koroną Kielce. W 6. kolejce Ekstraklasy sezonu 2019/2020, w meczu ze swoim byłym klubem zdobył klasycznego hat tricka, dzięki czemu został wybrany najlepszym zawodnikiem meczu oraz kolejki. Był to pierwszy hat trick Jagiellonii zdobyty na najwyższym poziomie rozgrywkowym w Polsce.
Statystyki.
Aktualne na dzień 31 sierpnia 2019.

</doc>
<doc id="3674034" url="https://pl.wikipedia.org/wiki?curid=3674034" title="Płetwonurek KDP/CMAS">
Płetwonurek KDP/CMAS

Płetwonurek KDP/CMAS – uprawnienia płetwonurkowe w ramach organizacji KDP/CMAS w której wyróżniamy następujące stopnie nurkowania rekreacyjnego:
Przebieg szkolenia.
Płetwonurek KDP/CMAS * (P1).
Łączny czas pobytu pod wodą musi być dłuższy niż 120 minut
Płetwonurek KDP/CMAS ** (P2).
Warianty:
Kadra kursu.
Kadra kursu na stopień P1.
Kurs może prowadzić instruktor z uprawnieniami Instruktora KDP/CMAS * (M1) lub wyższymi. Szkolenie musi być zrealizowane w czasie nie dłuższym niż 2 miesiące.
Uprawnienia.
Uprawnienia (P3).
Płetwonurek KDP/CMAS*** (P3) ma prawo:
Po kursie uczestnik otrzymuje wpis do Książki Płetwonurka KDP/CMAS i międzynarodowy certyfikat KDP/CMAS*** (P3)

</doc>
<doc id="3674038" url="https://pl.wikipedia.org/wiki?curid=3674038" title="Kościół Wniebowzięcia Najświętszej Marii Panny w Rogowie">
Kościół Wniebowzięcia Najświętszej Marii Panny w Rogowie

Kościół Wniebowzięcia Najświętszej Marii Panny w Rogowie – katolicki kościół w Rogowie (Litwa, rejon poniewieski).
W 1816 roku w Rogowie zbudowano drewniany kościół w stylu klasycystycznym na miejscu poprzedniego, który spłonął w pożarze. Kościół przebudowano w 1887. Remontowany w 1930 oraz (po zniszczeniach wojennych) w 1944.
Budynek na planie krzyża. Fasadę tworzy czterokolumnowy portyk, nad którym znajduje się trójkątny fronton. Całość fasady wieńczy niewielka, czworoboczna wieżyczka. 
Wewnątrz kościoła znajduje się kilka cennych obrazów z XVII i XVIII wieku.
Przy kościele stoi trójkondygnacyjna, murowana dzwonnica z przełomu XVIII i XIX wieku, o elewacjach ozdobionych pilastrami, niszami, trójkątnymi frontonami oraz fryzem tryglifowym.

</doc>
<doc id="3674041" url="https://pl.wikipedia.org/wiki?curid=3674041" title="Ulica księdza kardynała Stefana Wyszyńskiego w Łomży">
Ulica księdza kardynała Stefana Wyszyńskiego w Łomży

Ulica księdza kardynała Stefana Wyszyńskiego w Łomży – dawniej ulica Słoneczna, biegnie od skrzyżowania z ul. generała Władysława Sikorskiego do ulicy Spółdzielczej. 
Ulica powstała w miejscu drogi prowadzącej do prawosławnego cmentarza wojskowego założonego poza granicami miasta przez władze rosyjskie w 1861 roku. Dokładna data powstania ulicy nie jest znana. Ulica istniała już w 1941 roku. Dawna nazwa ulicy Słonecznej została zmieniona na obecną nazwę – ulica księdza kardynała Stefana Wyszyńskiego, decyzją Miejskiej Rady Narodowej w Łomży z dnia 8.05.1982.
Przy ulicy mieści się Sanktuarium Miłosierdzia Bożego w Łomży oraz Park Wodny.

</doc>
<doc id="3674044" url="https://pl.wikipedia.org/wiki?curid=3674044" title="Mistrzostwa Azji w Rugby 7 Kobiet 2004">
Mistrzostwa Azji w Rugby 7 Kobiet 2004

Mistrzostwa Azji w Rugby 7 Kobiet 2004 – piąte mistrzostwa Azji w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez ARFU mające na celu wyłonienie najlepszej żeńskiej reprezentacji narodowej w tej dyscyplinie sportu w Azji, które odbyły się w dniach 15–16 marca 2004 roku w Ałmaty.
Kazachski Związek Rugby otrzymał prawa do organizacji zawodów w lipcu 2003 roku. Planowany na koniec kwietnia turniej odbył się ostatecznie w maju. Mistrzem Azji po raz piąty została reprezentacja Kazachstanu, w finale pokonując zawodniczki z Singapuru.

</doc>
<doc id="3674045" url="https://pl.wikipedia.org/wiki?curid=3674045" title="Bakopa drobnolistna">
Bakopa drobnolistna

Bakopa drobnolistna, b, Monniera ("Bacopa monnieri" (L.) Wettst.) – gatunek rośliny z rodziny babkowatych ("Plantaginaceae" Juss.). Występuje naturalnie na całym świecie od strefy umiarkowanej do tropikalnej. Gatunek zawiera saponiny, przez co jest stosowany jako roślina lecznicza w Ajurwedzie. Występuje jako chwast na polach ryżowych, może też zarastać rowy odwadniające. Uprawiany jest także jako roślina ozdobna w paludariach i akwariach.
Rozmieszczenie geograficzne.
Rośnie naturalnie na całym świecie od strefy umiarkowanej do tropikalnej. W Afryce spotykany jest w Nigerii, Somalii, Mozambiku, Suazi, Południowej Afryce (w prowincji KwaZulu-Natal), na Madagaskarze. W Azji występuje w Chinach (Fujian, Guangdong, Junnan i Hajnan, a także w regionie autonomicznym Kuangsi), na Tajwanie, Filipinach, w Indonezji, Malezji, Tajlandii, Kambodży, Wietnamie, Laosie, Bhutanie, Indiach oraz na Sri Lance. W Australii rośnie głównie we wschodniej części kontynentu – w Nowej Południowej Walii oraz Queensland. W Ameryce Północnej został zaobserwowany w Stanach Zjednoczonych (w Teksasie, Alabamie, na Florydzie, w Georgii, Luizjanie, Missisipi, Karolinie Południowej, Karolinie Północnej i Wirginii), Meksyku, Gwatemali, Belize, Hondurasie, Salwadorze, Nikaragui, Kostaryce, Panamie, na Bahamach, Kubie, Jamajce, w Haiti, Dominikanie, na Portoryko, Wyspach Dziewiczych Stanów Zjednoczonych, Brytyjskich Wyspach Dziewiczych (na Tortoli), Gwadelupie, Martynice, Saint Lucia, Barbadosie, Grenadzie oraz wyspie Trynidad. W Ameryce Południowej rośnie w Brazylii, Gujanie Francuskiej, Ekwadorze, Peru, Boliwii, Chile i Argentynie. W Brazylii został zarejestrowany w stanach Bahia, Ceará, Pernambuco, Espírito Santo, Rio de Janeiro, São Paulo, Parana, Rio Grande do Sul oraz Santa Catarina.
Biologia i ekologia.
Rośnie najczęściej przy zbiornikach wodnych, na piaszczystych plażach, na wilgotnym podłożu. Kwitnie od maja do października.
Zastosowanie.
Gatunek zawiera saponiny i dlatego jest stosowany w Ajurwedzie przeciw wrzodom, guzom nowotworowym, wodobrzuszu, splenomegalii, stanom zapalnym, trądowi, niedokrwistości, zapalenie żołądka i jelit. Lokalnie był używany jako tonik w celu zwiększenia rozwoju pamięci, poprawy uczenia się i koncentracji. Jest również sprzedawany do akwariów.
Badania.
Badania wykazały, że "Bacopa monnieri" to przeciwutleniacz posiadający właściwości neuroprotekcyjne. U zwierząt wykazano wpływ bakopy na zwiększenie ilości komórek i połączeń neuronowych oraz stwierdzono, że hamuje acetylocholinoesterazę, aktywuje przekaźniki cholinowe i zwiększa przepływ krwi w mózgu.
Wyniki kilku badań sugerują, że "Bacopa monnieri" może mieć działanie przeciw chorobom neurodegeneracyjnym. Badania kliniczne na ludziach zakładają pewną liczbę dowodów potwierdzających poprawę pamięci wynikającą z suplementacji bakopy, ale nie ma dowodów potwierdzających wzmocnienie efektów.
Badania na myszach polegające na podaniu ekstraktu z "Bacopa monnieri" wykazały u nich zmniejszenie ruchliwości, żywotności i liczby plemników, a także zmiany w ich morfologii. Z kolei doświadczenia na mężczyznach zmniejszały ich płodność, przy czym ich libido pozostało niezmienione. Te zmiany były odwracalne po 56 dniach od daty podania ekstraktu – wówczas parametry płodności wróciły na naturalny poziom.
Ochrona.
"Bacopa monnieri" w „Czerwonej księdze gatunków zagrożonych” został zaliczony do kategorii LC – gatunków najmniejszej troski. Jako uzasadnienie podano jego powszechne występowanie oraz stabilne populacje, które nie napotykają poważnych zagrożeń.

</doc>
<doc id="3674047" url="https://pl.wikipedia.org/wiki?curid=3674047" title="Płetwonurek Młodzieżowy KDP/CMAS">
Płetwonurek Młodzieżowy KDP/CMAS

Płetwonurek Młodzieżowy KDP/CMAS – uprawnienia płetwonurkowe dla dzieci w ramach organizacji KDP/CMAS w której wyróżniamy trzy stopnie:
Przebieg szkolenia.
na stopień PMB.
Lekcje i zajęcia praktyczne – minimum 5 godzin. W trakcie zajęć praktycznych uczestnik szkolenia wykonuje z instruktorem:
na stopień PMS.
Lekcje i zajęcia praktyczne – minimum 5 godz. W trakcie zajęć praktycznych uczestnik szkolenia wykonuje z instruktorem:
na stopień PMZ.
Lekcje i zajęcia praktyczne minimum 8 godz. W trakcie zajęć praktycznych uczestnik szkolenia wykonuje z instruktorem:
Uprawnienia.
Płetwonurek Młodzieżowy Złoty KDP/CMAS (PMZ).
Po kursie uczestnik otrzymuje wpis do Książki Płetwonurka Młodzieżowego KDP/CMAS, międzynarodowy certyfikat KDP/CMAS (PMZ) oraz mały pakiet płetwonurka młodzieżowego.

</doc>
<doc id="3674049" url="https://pl.wikipedia.org/wiki?curid=3674049" title="Kodra">
Kodra



</doc>
<doc id="3674050" url="https://pl.wikipedia.org/wiki?curid=3674050" title="Athletissima 2015">
Athletissima 2015

Athletissima 2015 – mityng lekkoatletyczny, który odbył się 9 lipca w Lozannie. Zawody były kolejną odsłoną prestiżowej Diamentowej Ligi w sezonie 2015.

</doc>
<doc id="3674056" url="https://pl.wikipedia.org/wiki?curid=3674056" title="Drayford">
Drayford

Drayford – przysiółek w Anglii, w Devon. Leży 66,7 km od miasta Plymouth, 25,1 km od miasta Exeter i 263,2 km od Londynu. Drayford jest wspomniana w Domesday Book (1086) jako "Draheford"/"Draheforda".

</doc>
<doc id="3674058" url="https://pl.wikipedia.org/wiki?curid=3674058" title="Bartłomiej Stawiarski">
Bartłomiej Stawiarski

Bartłomiej Eugeniusz Stawiarski (ur. 1 maja 1979 w Strzelcach Opolskich) – polski polityk, historyk i samorządowiec, poseł na Sejm VIII kadencji, od 2018 burmistrz Namysłowa.
Życiorys.
Na Wydziale Nauk Historycznych i Pedagogicznych Uniwersytetu Wrocławskiego uzyskał magisterium z historii (2006) i archeologii (2007). Na tej samej uczelni w 2011 otrzymał stopień doktora nauk humanistycznych w zakresie historii na podstawie pracy pt. "Żydzi w średniowiecznym Wrocławiu". Pracował na stanowisku komendanta Środowiskowego Hufca Pracy w Namysłowie, a następnie w Namysłowskim Ośrodku Kultury (jako instruktor odpowiedzialny za funkcjonowanie Izby Regionalnej). W latach 2009–2014 prowadził własną działalność gospodarczą.
W 2010 bezskutecznie ubiegał się o mandat radnego Namysłowa (z ramienia związanego z PSL lokalnego stowarzyszenia Wspólnota Obywatelska). W 2014 z ramienia Prawa i Sprawiedliwości bezskutecznie ubiegał się o stanowisko burmistrza Namysłowa, zajmując w I turze głosowania czwarte miejsce. Został natomiast wybrany na radnego powiatu namysłowskiego, po czym objął stanowisko wicestarosty. W 2015 bez powodzenia kandydował do Sejmu w okręgu opolskim, otrzymując 3299 głosów. Został jednak posłem w marcu 2016, zastępując Jerzego Żyżyńskiego, powołanego do Rady Polityki Pieniężnej.
W 2018 ponownie został kandydatem PiS na burmistrza Namysłowa, wygrywając wybory na ten urząd w drugiej turze głosowania. Urząd objął 22 listopada 2018, składając ślubowanie na pierwszej sesji nowej rady miejskiej.
W 2021 został odznaczony Złotym Krzyżem Zasługi.
Życie prywatne.
Żonaty z Marzeną (radną Rady Miejskiej w Namysłowie), ma trzech synów.

</doc>
<doc id="3674060" url="https://pl.wikipedia.org/wiki?curid=3674060" title="Lleida Esportiu">
Lleida Esportiu

 
Lleida Esportiu ("Club Lleida Esportiu") – hiszpański klub piłkarski z siedzibą w Lleida. Założony w 2011 roku klub gra w Segunda División B.
Historia.
W maju 2011 roku został rozwiązany UE Lleida, z powodu długów sięgających ponad 27 milionów. Na aukcji prawa do klubu kupił Sisco Pujol, który stworzył zespół o nowej nazwie "Club Lleida Esportiu". Lleida Esportiu zajęło miejsce dawnego klubu. Od sezonu 2011/12 zaczęło swoją przygodę w rozgrywkach Segunda División B.

</doc>
<doc id="3674065" url="https://pl.wikipedia.org/wiki?curid=3674065" title="Deeper (album Pete'a Belasco)">
Deeper (album Pete'a Belasco)



</doc>
<doc id="3674068" url="https://pl.wikipedia.org/wiki?curid=3674068" title="R’n’B">
R’n’B



</doc>
<doc id="3674073" url="https://pl.wikipedia.org/wiki?curid=3674073" title="This Is What the Truth Feels Like">
This Is What the Truth Feels Like

This Is What the Truth Feels Like – trzeci album studyjny amerykańskiej piosenkarki Gwen Stefani, wydany 18 marca 2016 roku nakładem wytwórni Interscope. Krążek zadebiutował na pierwszym miejscu Billboard 200, będąc tym samym pierwszym albumem artystki, który dotarł na szczyt tego notowania. Album promowały dwa single, wydany 20 października 2015 „Used to Love You” oraz „Make Me Like You” do którego zrealizowano pierwszy klip w historii nakręcony na żywo podczas rozdania nagród Grammy.

</doc>
<doc id="3674074" url="https://pl.wikipedia.org/wiki?curid=3674074" title="Harbertonford">
Harbertonford

Harbertonford – wieś w Anglii, w Devon, w dystrykcie South Hams, w civil parish Harberton. Leży 30,6 km od miasta Plymouth, 38,9 km od miasta Exeter i 283,4 km od Londynu. W latach 1870–1872 osada liczyła 533 mieszkańców.

</doc>
<doc id="3674075" url="https://pl.wikipedia.org/wiki?curid=3674075" title="Aleksandr Prokofjew">
Aleksandr Prokofjew

Aleksandr Andriejewicz Prokofjew (ros. Алекса́ндр Андре́евич Проко́фьев, ur. 2 grudnia 1900 we wsi Kobona w guberni sankt-petersburskiej, zm. 18 września 1971 w Leningradzie) – radziecki poeta, Bohater Pracy Socjalistycznej (1 grudnia 1970).
Życiorys.
Po ukończeniu szkoły wiejskiej w latach 1913-1917 uczył się w seminarium nauczycielskim, 1919 został członkiem RKP(b) i wstąpił do Armii Czerwonej. Brał udział w wojnie domowej, w walkach z białą armią Judenicza dostał się do niewoli, skąd zbiegł, 1922-1930 był funkcjonariuszem Czeki/OGPU. Podczas wojny ZSRR z Finlandią 1939-1940 i wojny ZSRR z Niemcami był dziennikarzem wojennym i członkiem grupy pisarskiej przy Zarządzie Politycznym Frontu Leningradzkiego. W czasie wojny z Niemcami aktywnie pracował w prasie armijnej. W latach 1945-1948 i 1955-1965 był sekretarzem odpowiedzialnym Leningradzkiego Oddziału Związku Pisarzy RFSRR.
Działalność pisarską rozpoczął w 1919. Był autorem wierszy lirycznych i epickich, nawiązujących do klasycznej rosyjskiej liryki, często opartych na motywach poezji ludowej, a także liryki patriotycznej. Polskie przekłady jego utworów zostały wydane w antologiach: "Dwa wieki poezji rosyjskiej" (1954) i "Stu trzydziestu poetów" (1957). Od 25 lutego 1956 do 29 marca 1966 był członkiem Centralnej Komisji Rewizyjnej KPZR. W 1959 został sekretarzem Zarządu Związku Pisarzy RFSRR. Mieszkał w Leningradzie, gdzie zmarł i został pochowany na Cmentarzu Bogosłowskim. Jego imieniem nazwano ulicę w północno-zachodniej części Petersburga.
Odznaczenia i nagrody.
Oraz dwa inne ordery, a także medale.

</doc>
<doc id="3674077" url="https://pl.wikipedia.org/wiki?curid=3674077" title="Lee Jee Hoon">
Lee Jee Hoon



</doc>
<doc id="3674078" url="https://pl.wikipedia.org/wiki?curid=3674078" title="Szczelina w Osmętnicy">
Szczelina w Osmętnicy

Szczelina w Osmętnicy – jaskinia w Dolinie Chochołowskiej w Tatrach Zachodnich. Wejście do niej znajduje się na zachodnim zboczu Kominiarskiego Wierchu, w północno-wschodnim stoku Dudzińca, w Osmętnicy, na wysokości 1245 m n.p.m. Długość jaskini wynosi 19 metrów, a jej deniwelacja 5 metrów.
Opis jaskini.
Jaskinię stanowi szczelina idąca bez żadnych odgałęzień, prawie prosto, od otworu wejściowego i kończąca się po kilkunastu metrach. Na całej jej długości znajdują się dwa prożki (1-metrowy i 3-metrowy). Przed drugim prożkiem jest zacisk.
Przyroda.
W jaskini można spotkać drobne nacieki grzybkowe. Roślinność w niej nie występuje.
Historia odkryć.
Jaskinia była znana prawdopodobnie od dawna. W 1933 roku był w niej Stefan Zwoliński.

</doc>
<doc id="3674079" url="https://pl.wikipedia.org/wiki?curid=3674079" title="Nitrendypina">
Nitrendypina

Nitrendypina () – wielofunkcyjny organiczny związek chemiczny z grupy pirydyn, stosowany jako lek blokujący kanały wapniowe w leczeniu nadciśnienia tętniczego. Jest związkiem chiralnym, produkt farmaceutyczny jest mieszaniną racemiczną obu enancjomerów.
Mechanizm działania.
Nitrendypina jest antagonistą kanału wapniowego działającym na wolne kanały wapniowe, którego maksymalny efekt następuje po 1–3 godzinach od podania.
Zastosowanie.
W 2015 roku nitrendypina była dopuszczona do obrotu w Polsce jako preparat prosty.
Działania niepożądane.
Nitrendypina może powodować następujące działania niepożądane, które zwykle występują na początku leczenia:

</doc>
<doc id="3674083" url="https://pl.wikipedia.org/wiki?curid=3674083" title="Nikołaj Worobjow">
Nikołaj Worobjow

Nikołaj Worobjow (ros. Николай Воробьёв; ur. 22 października 1974) – rosyjski kulturysta. Mistrz Rosji oraz dwukrotny mistrz świata w kulturystyce.
Życiorys.
Jego miastem rodzinnym jest Engels, położone w obwodzie saratowskim.
W grudniu 2012 roku brał udział w Mistrzostwach Świata w Kulturystyce federacji WFF/WBBF, które rozegrano na Słowacji. Wywalczył dwa złote medale: w kategorii "extreme" oraz w kategorii ogólnej w fitnessie. Rok później startował w Pucharze Świata Pro Muscle WFF/WBBF, gdzie uhonorowano go złotem w tych samych kategoriach. Jesienią 2014 podczas Mistrzostw Rosji federacji WFF dwukrotnie zajmował pierwsze miejsce na podium: w kategorii "extreme" oraz w kategorii generalnej w fitnessie. Ma 180 cm wzrostu, waży około 110–115 kg. Obwód jego bicepsa wynosi 59 cm.
Mieszka w Saratowie. Żonaty ze Swietłaną Worobjową. Ma dwoje dzieci: córkę Nataszę (ur. 1994) oraz syna Maksimiliana (ur. 2002).

</doc>
<doc id="3674084" url="https://pl.wikipedia.org/wiki?curid=3674084" title="Totton">
Totton

Totton – osada w Anglii, w Hampshire, położona nad ujściem rzeki Test. Leży 5,8 km od miasta Southampton i 117,8 km od Londynu. W 2001 miejscowość liczyła 27 986 mieszkańców. Totton jest wspomniana w Domesday Book (1086) jako "Dodintune". W mieście znajduje się stacja kolejowa.

</doc>
<doc id="3674085" url="https://pl.wikipedia.org/wiki?curid=3674085" title="SC Austria Lustenau">
SC Austria Lustenau



</doc>
<doc id="3674086" url="https://pl.wikipedia.org/wiki?curid=3674086" title="Nigmat Aszurow">
Nigmat Aszurow

Nigmat Aszurow (ros. Нигмат Ашуров, ur. 1904 w kiszłaku Machrami w obwodzie fergańskim, zm. 1973 w Duszanbe) – radziecki działacz państwowy i partyjny.
Życiorys.
Początkowo był nauczycielem i dyrektorem szkoły w Tadżyckiej ASRR/Tadżyckiej SRR, od 1927 należał do WKP(b), 1930–1934 studiował w Środkowoazjatyckim Uniwersytecie Komunistycznym, 1934–1935 był zastępcą sekretarza rejonowego komitetu Komunistycznej Partii (bolszewików) Tadżykistanu w Kulabie. W latach 1935–1937 był zastępcą dyrektora stanicy maszynowo-traktorowej w Tadżyckiej SRR, 1937–1938 I sekretarzem rejonowego komitetu KP(b)T, 1938–1940 II sekretarzem KC KP(b)T, a od 13 lipca 1938 przewodniczącym Prezydium Rady Najwyższej Tadżyckiej SRR. W latach 1940–1941 był słuchaczem Wyższej Szkoły Organizatorów Partyjnych przy KC WKP(b), od 20 marca 1941 do 1942 sekretarzem KC KP(b)T ds. przemysłu i transportu, a 1942–1945 III sekretarzem KC KP(b)T. Od 1945 do stycznia 1947 był I sekretarzem Kurgan-Tiubińskiego Komitetu Obwodowego KP(b)T, 1947–1949 słuchaczem Wyższej Szkoły Partyjnej przy KC WKP(b), 1949–1950 I sekretarzem Górsko-Badachszańskiego Komitetu Obwodowego KP(b)T, 1950–1953 ministrem przemysłu mięsnego i mleczarskiego Tadżyckiej SRR, a 1953–1954 ministrem gospodarki komunalnej Tadżyckiej SRR.
Odznaczenia.
I 2 medale.

</doc>
<doc id="3674090" url="https://pl.wikipedia.org/wiki?curid=3674090" title="Harrowby">
Harrowby

Harrowby – przysiółek w Anglii, w Lincolnshire. Leży 35,7 km od miasta Lincoln i 160 km od Londynu. W 1891 roku civil parish liczyła 272 mieszkańców. Harrowby jest wspomniana w Domesday Book (1086) jako "Herigerbi".

</doc>
<doc id="3674095" url="https://pl.wikipedia.org/wiki?curid=3674095" title="Atsushi Inaba">
Atsushi Inaba

 – japoński producent gier komputerowych związany z Platinum Games, były producent i dyrektor generalny Clover Studio, firmy zależnej od Capcom.
Kariera.
Zanim zaczął pracę w firmie Capcom, Inaba pracował w Irem i współtworzył "R-Type Leo". Potem przeniósł się do Nazca, a potem do SNK, gdzie współtworzył od strony programistycznej grę "Samurai Shodown". W 1998 roku zgłosił się do firmy Capcom, chcąc wziąć udział przy produkcji kolejnej części "Resident Evil", ale zamiast tego został wyznaczony do pomocy Hidekiemu Kamiya przy tworzeniu gry "Devil May Cry". Później Inaba wyprodukował gry z serii "" i "Steel Battalion". W kwietniu 2004 roku razem z Kamiya, Shinji Mikami i innymi pracownikami utworzył podległą Capcom firmę Clover Studio. Inaba był w niej producentem i dyrektorem generalnym. Wyprodukował dla nowego studia kilka tytułów, w tym uznany przez krytyków "Ōkami". Na początku 2007 roku Capcom oficjalnie zamknął podległe studio. Wielu pracowników zamkniętego studia przeniosło się do Seeds, Inc., gdzie Inaba został czołowym deweloperem. Później firma przekształciła się w Platinum Games.

</doc>
<doc id="3674098" url="https://pl.wikipedia.org/wiki?curid=3674098" title="Holland Fen">
Holland Fen

Holland Fen – wieś w Anglii, w Lincolnshire. Leży 34,1 km od miasta Lincoln i 168,2 km od Londynu. W latach 1870–1872 miejscowość liczyła 1223 mieszkańców (W przybliżeniu).

</doc>
<doc id="3674099" url="https://pl.wikipedia.org/wiki?curid=3674099" title="Maria Rogozińska">
Maria Rogozińska

Maria Rogozińska z d. Leśniak (zm. ok. 12 stycznia 1943 w Pilicy) – polska rolniczka, mieszkanka wsi Wierbka pod Pilicą, wraz z trzyletnim synem zamordowana przez Niemców za ukrywanie Żydów, odznaczona medalem „Sprawiedliwy wśród Narodów Świata”.
Życiorys.
Mieszkała we wsi Wierbka w powiecie olkuskim (obecnie powiat zawierciański). Po śmierci męża samotnie wychowywała troje dzieci – córki Marię i Helenę (urodzone ok. 1932 i 1934) oraz syna Piotra (urodzony ok. 1940).
W okresie niemieckiej okupacji ukrywała pod swoim dachem Żydów oraz członków konspiracji. Istnieją sprzeczne informacje na temat liczby osób, które korzystały z jej pomocy. Jest pewne, że w gospodarstwie Rogozińskich ukrywała się starsza wiekiem Żydówka o nazwisku Berlińska vel Berlicka vel Perlińska (właścicielka młyna w Maleszynie) oraz młody żydowski mężczyzna o nieznanym nazwisku. Zeznania niektórych świadków wskazywały jednak, że Rogozińska mogła ukrywać nawet czterech lub pięciu Żydów.
Nie wiadomo w jaki sposób do Niemców dotarła informacja o Żydach ukrywających się w gospodarstwie Rogozińskich. Maria była nielubiana we wsi, stąd Krystyna Samsonowska przypuszczała, że mogła paść ofiarą donosu lub przypadkowej dekonspiracji ze strony któregoś ze skłóconych z nią sąsiadów.
Około 11 stycznia 1943 w gospodarstwie Rogozińskich pojawiła się niemiecka żandarmeria. W trakcie rewizji Niemcy wykryli dwoje Żydów, których zastrzelili nieopodal domu. Zabito także dwóch Polaków, Piotra Sendrę vel Senderę oraz Piotra Podgórskiego, którzy w momencie najścia żandarmów znajdowali się na terenie gospodarstwa. W czasie, gdy rozgrywały się te wypadki, Maria i jej dzieci znajdowali się poza domem. Matka wraz z synem przebywała w odwiedzinach u swego brata w Maleszynie, podczas gdy starsze dziewczynki znajdowały się pod opieką sąsiadów. Maria, ostrzeżona przez swoje córki, nie powróciła do rodzinnego domu. Egzekucja, która miała miejsce w jej gospodarstwie, do tego stopnia przeraziła jednak mieszkańców wsi, że nikt nie zgodził się przyjąć zagrożonej rodziny pod swój dach. Ostatecznie kobieta pozostawiła córki na terenie fabryki w Wierbce, a sama wraz z synem prawdopodobnie udała się do swojego gospodarstwa. Jeszcze tego samego wieczora ujęto ją w niewyjaśnionych okolicznościach. Po nocy spędzonej w domu miejscowego sołtysa została zabrana wraz z synem do siedziby żandarmerii na zamku w Pilicy. Tam Niemcy poddali ją brutalnemu przesłuchaniu, m.in. na jej oczach torturując trzyletniego Piotra. Po zakończeniu przesłuchania Maria wraz z synem została rozstrzelana w zamkowej fosie. Jej ciało pogrzebano na cmentarzu w Pilicy.
23 maja 2004 została pośmiertnie odznaczona medalem „Sprawiedliwy wśród Narodów Świata”.

</doc>
<doc id="3674100" url="https://pl.wikipedia.org/wiki?curid=3674100" title="Shameless - Niepokorni">
Shameless - Niepokorni



</doc>
<doc id="3674104" url="https://pl.wikipedia.org/wiki?curid=3674104" title="Wojtkowa Szpara">
Wojtkowa Szpara

Wojtkowa Szpara – jaskinia w Dolinie Chochołowskiej w Tatrach Zachodnich. Wejście do niej znajduje się w sztolni, w Klinowej Czubie nad Polaną Huciska (Huciańskie Banie), w jej ramieniu zwanym Huciański Klin, na wysokości 1175 (1210) m n.p.m. Długość części naturalnej jaskini wynosi 65 metrów, a jej deniwelacja 15 metrów (12 metrów).
Opis jaskini.
Ponad skałkami znajdują się otwory sześciu sztolni, a około 20 metrów wyżej dwu kolejnych – w tym Wojtkowej Szpary, w której po 8 metrach od otworu zaczyna się naturalna jaskinia.
Idąc sztolnią dochodzi się do salki Sień, gdzie znajduje się prostopadły, naturalny korytarz w kształcie szczeliny. Tu zaczyna się jaskinia.
Korytarz idący w kierunku zachodnim ma około 20 metrów długości i obniża się na głębokość około 15 metrów, natomiast w kierunku wschodnim (Czarna Izba) jego długość wynosi około 10 metrów.
Przyroda.
W jaskini występują drobne nacieki. Flora i fauna nie była badana.
Historia odkryć.
Odkrywcami jaskini byli górnicy, którzy w XIX wieku (a być może w końcu XVIII wieku) wydobywali tu rudy manganu.
19 lipca 1987 roku zbadali ją grotołazi z Zakopanego. Opis i plan sporządziła R. Jach w 2000 roku.

</doc>
<doc id="3674108" url="https://pl.wikipedia.org/wiki?curid=3674108" title="Little Carlton (Nottinghamshire)">
Little Carlton (Nottinghamshire)

Little Carlton lub South Carlton – przysiółek w Anglii, w Nottinghamshire. Leży 27,1 km od miasta Nottingham i 184,4 km od Londynu. W latach 1870–1872 osada liczyła 79 mieszkańców.

</doc>
<doc id="3674112" url="https://pl.wikipedia.org/wiki?curid=3674112" title="Kościół Le Zitelle">
Kościół Le Zitelle

Kościół Le Zitelle (pol. kościół panien bez posagu – nazwa potoczna, pod którą kościół ten jest najbardziej znany; nazwa oficjalna: chiesa di Santa Maria della Presentazione – kościół Ofiarowania Najświętszej Maryi Panny) – rzymskokatolicki kościół w Wenecji (dzielnica Cannaregio), w jurysdykcji Patriarchatu Wenecji).
Historia.
Kościół Santa Maria della Presentazione jest bardziej znany jako Le Zitelle ([dla] niezamężnych, młodych kobiet), ponieważ został założony w 1559 roku z inicjatywy grupy weneckich szlachcianek jako przytułek dla „urodziwych dziewcząt” z ubogich rodzin, którym z powodu urody groziło niebezpieczeństwo lub popadnięcie w prostytucję. Postawiono na profilaktykę, a nie – jak w przypadku kościoła Le Convertite – na pomoc kobietom, które już popadły w prostytucję. Do prowadzonego przez jezuitów ośrodka przyjmowano ubogie dziewczęta już w wieku 12 lat i uczono je wyszywania koronek lub muzyki, dopóki nie osiągnęły 18 lat, kiedy to mogły wybrać pójście za mąż lub życie w klasztorze. Jeśli wybierały to pierwsze, wówczas wyszukiwano im męża i zapewniano posag. Choć nabycie działki pod budynek kościoła i ośrodka pomocy na wyspie Giudecca sięga 1561 roku, to prace rozpoczęto dopiero w 1581 roku, już po śmierci Andrei Palladia; kościół został konsekrowany w 1588 roku. Udokumentowane, duże zakupy materiałów budowlanych w latach 1575–1576 wskazują, iż mogły być one przeznaczone na budowę kościoła. Na tej podstawie przypuszcza się, iż Palladio mógł zaprojektować kościół już w połowie lat. 70., choć ani fasada, ani wnętrze kościoła nie zawierają elementów pozwalających jednoznacznie zakwalifikować je jako styl Palladia.
Architektura.
Wygląd zewnętrzny.
Kościół wraz z otaczającym go z trzech stron przytułkiem stanowi jednolity kompleks architektoniczny. Jest on trzecim kościołem zaprojektowanym przez Andreę Palladia (po kościołach San Giorgio Maggiore i Il Redentore) i zarazem trzecim ukończonym pośmiertnie. Zbudowany został na planie kwadratu ze ściętymi narożnikami i jest prawie całkowicie przykryty kopułą, zwieńczoną latarnią. Z przodu flankują ją dwie wieżyczki pełniące funkcję dzwonnic. Fasada kościoła jest dwukondygnacyjna. Pierwsza kondygnacja została przepruta dwoma wysokimi oknami, druga natomiast – oknem termalnym. Całość wieńczy imponujący tympanon.
Dawny przytułek został zamieniony na luksusowy hotel.
Wnętrze.
Wnętrze kościoła jest jednonawowe. Zdobią je obrazy takich malarzy jak: Leandro Bassano, Palma młodszy i Aliense oraz rzeźby dłuta Jacopa Sansovino i Giovanniego Marii Morlaitera.
Obraz w ołtarzu głównym, przedstawiający Ofiarowanie Najświętszej Maryi Panny, jest przypisywany Francesco Bassano lub Leandro Bassano.
Obraz w ołtarzu bocznym po prawej stronie, przedstawiający Modlitwę w Ogrójcu namalował Palma młodszy pod koniec XVI wieku. W ołtarzu są również portrety jego fundatorów, Pasquale i Elisabetty Foppa, których grobowiec z 1618 roku znajduje się przed ołtarzem.
Obraz w ołtarzu bocznym po lewej stronie przedstawiający Najświętszą Maryję Pannę i Świętego Franciszka oraz portret prokuratora Federico Contariniego namalował Aliense pod koniec XVI wieku.

</doc>
<doc id="3674125" url="https://pl.wikipedia.org/wiki?curid=3674125" title="Dom ks. Boduena">
Dom ks. Boduena



</doc>
<doc id="3674126" url="https://pl.wikipedia.org/wiki?curid=3674126" title="Molesden">
Molesden

Molesden lub Molesdon – przysiółek w Anglii, w Northumberland, w dystrykcie (unitary authority) Northumberland. Leży 30 km od miasta Alnwick, 22,4 km od miasta Newcastle upon Tyne i 420,1 km od Londynu. W 1951 roku civil parish liczyła 17 mieszkańców.

</doc>
<doc id="3674127" url="https://pl.wikipedia.org/wiki?curid=3674127" title="Molesdon">
Molesdon



</doc>
<doc id="3674128" url="https://pl.wikipedia.org/wiki?curid=3674128" title="Smashwords">
Smashwords

 Smashwords (Smashwords, Inc.) – amerykańska firma z siedzibą w Los Gatos w Kalifornii. Jest platformą dystrybucji e-booków dla niezależnych autorów i wydawców. Twórcą serwisu jest Mark Coker. Smashwords udostępnia samoobsługową, bezpłatną usługę wydawniczą pozwalająca niezależnym autorom (self-publisherom) konwertować przesyłane pliki jednocześnie do kilku najbardziej popularnych formatów e-book m.in. EPUB, MOBI(AZW), PDF, LRF, PDB, TXT, HTML. Po konwersji e-booki są udostępniane w sprzedaży on-line w cenie ustalonej przez autora. Smashwords nie używa DRM. Według właściciela serwisu, ideą przyświecającą Smashwords było stworzenie "najlepszej na świecie platformy do publikowania i dystrybucji e-booków dla niezależnych autorów, wydawców, agentów literackich i sprzedawców detalicznych". 
Historia.
Coker rozpoczął pracę nad Smashwords w 2005 roku i oficjalnie uruchomił serwis w maju 2008. W ciągu pierwszych siedmiu miesięcy od uruchomienia, portal opublikował 140 książek 90 autorów. w 2009 roku katalog Smashwords liczył 6 tysięcy tytułów, rok później 28 tysięcy, w roku 2011 tytułów było 92 tysiące, a w 2012 opublikowanych tytułów było już ponad 191 tysięcy. W połowie czerwca 2019 roku w ofercie serwisu znalazło się ponad 515 tysięcy e-booków (w tym ponad 80 tysięcy darmowych).  
Serwis początkowo oferował autorom jedynie 30% prowizji od sprzedaży, obecnie prowizja wynosi do 70% ceny. W 2009 roku umożliwił sprzedaż opublikowanych tytułów u pierwszego zewnętrznego detalisty, którym była księgarnia Barnes &amp; Noble. Platforma odnotowała zysk po raz pierwszy w 2010 roku. W 2014 roku Smashwords znalazł się na liście 500 najszybciej rozwijających się prywatnych firm w Stanach Zjednoczonych.
Działanie.
Smashwords umożliwia niezależnym autorom publikowanie swoich utworów w podobny sposób jak Kindle Direct Publishing z tą rozniecą, że sprzedaż jest realizowana nie tylko za pośrednictwem własnej księgarni internetowej, ale również nawet w 18 innych kanałach sprzedaży – m.in. księgarniach Apple, Barnes &amp; Noble, Kobo, Scribd, Sony. Autor ma możliwość rezygnacji z każdego kanału dystrybucji. Autorzy mogą ustalać cenę (nie niższą od 99 centów) lub publikować edycje darmowe. Honorarium wynosi do 70,5% ceny netto e-booka.
Autorzy.
Firma poinformowała, że pod koniec 2015 roku liczba oferowanych tytułów wyniosła 388000 oraz że współpracuje z ponad 118 tysiącami autorów. Jednym z pierwszych polskich autorów wykorzystującym Smashwords był Aleksander Sowa. Trzecią opublikowaną przez serwis książką była wcześniej wielokrotnie odrzucana przez wydawnictwa powieść pt. "Boob Tube (a Soap Opera Novel)" autorstwa twórcy serwisu i jego żony Lesleyann Coker opublikowana 7 marca 2008 roku. 
Kontrola jakości.
Jednym z najczęściej pojawiającym się argumentem przeciw zjawisku samopublikowania jest brak kontroli jakości utworów wydawanych bez udziału wydawnictw. Twórca serwisu jest świadom tego, że część publikowanych w jego serwisie dzieł jest fatalnej jakości, mimo serwis nie ingeruje w ich treść zgodnie z przyświecającym od początku działalności Smashwords założeniem: dać autorom możliwość, aby dzieło mogły dotrzeć do odbiorcy, a odbiorcom możliwość weryfikacji jakości. Blokowane są jedynie treści nielegalne, zawierające plagiat lub też nawołujące do rasizmu, homofobii i przemocy.

</doc>
<doc id="3674133" url="https://pl.wikipedia.org/wiki?curid=3674133" title="Fenrother">
Fenrother

Fenrother – przysiółek w Anglii, w Northumberland, w dystrykcie (unitary authority) Northumberland, w civil parish Tritlington and West Chevington. Leży 21,7 km od miasta Alnwick, 28,5 km od miasta Newcastle upon Tyne i 426,8 km od Londynu. W 1951 roku civil parish liczyła 52 mieszkańców.

</doc>
<doc id="3674134" url="https://pl.wikipedia.org/wiki?curid=3674134" title="Halowe Mistrzostwa Świata w Lekkoatletyce 2016 – bieg na 400 m kobiet">
Halowe Mistrzostwa Świata w Lekkoatletyce 2016 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Oregon Convention Center w Portland.
Tytułu mistrzowskiego z 2014 roku nie broniła Amerykanka Francena McCorory.
Minimum kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 53,15 (hala) lub 51,20 na otwartym stadionie (uzyskane w okresie od 1 stycznia 2015 do 7 marca 2016).
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, poszczególnych kontynentów oraz halowych mistrzostw świata.
Listy światowe.
Tabela przedstawia 10 najlepszych wyników uzyskanych w sezonie halowym 2016 przed rozpoczęciem mistrzostw.
Wyniki.
Eliminacje.
Awans: Dwie najlepsze z każdego biegu (Q) oraz cztery z najlepszymi czasami wśród przegranych (q)."Źródło: IAAF"
Półfinały.
Awans: Trzy najlepsze z każdego biegu (Q)."Źródło: IAAF"
Finał.
"Źródło: IAAF"

</doc>
<doc id="3674136" url="https://pl.wikipedia.org/wiki?curid=3674136" title="Dzień Lata">
Dzień Lata

Dzień Lata (Dita e Veres) – albańskie święto obchodzone 14 marca na cześć zakończenia zimy i nadejścia cieplejszej pogody. Od 2004 roku Dzień Lata jest oficjalnym świętem państwowym w Albanii. Obchodzony jest głównie w Elbasan oraz innych miastach w środkowej i południowej części kraju, a także wśród Albańczyków zamieszkujących Macedonię.
Święto wywodzi się z czasów pogańskich. Według legendy, związane jest z boginią łowów, lasów i natury, Çermeniką. Miała ona pojawiać się w poświęconej sobie kapliczce właśnie 14 marca.
W Dzień Lata domy przystrajane są kwiatami i gałązkami laurowymi, a na podwórzach zapala się ognie, mające odstraszyć zimowe ciemności. Je się także specjalne ciasto – ballokume. W niektórych miejscach dzień przed świętem zbiera się też świeżą trawę, którą (wraz z korzeniami i ziemią) przechowuje się w domu przez noc. Organizowane są także oficjalne obchody miejskie, głównie w Elbasan (które odwiedzane jest wtedy przez tysiące Albańczyków z całego kraju oraz przez turystów z zagranicy), ale też w innych miejscach, m.in. w Tiranie. W ramach obchodów miejskich odbywają się m.in. koncerty, pokazy sztucznych ogni, parady.

</doc>
<doc id="3674141" url="https://pl.wikipedia.org/wiki?curid=3674141" title="Oluwakemi Adekoya">
Oluwakemi Adekoya



</doc>
<doc id="3674146" url="https://pl.wikipedia.org/wiki?curid=3674146" title="José Ayoví">
José Ayoví

José Manuel Ayoví Plata (ur. 6 grudnia 1991 w Esmeraldas) – ekwadorski piłkarz występujący na pozycji lewego skrzydłowego, obecnie zawodnik meksykańskiego Chiapas.
Kariera klubowa.
Ayoví pochodzi z miasta Esmeraldas i jest wychowankiem tamtejszej akademii młodzieżowej Club Tácito Ortiz Urriola, skąd jako siedemnastolatek przeniósł się do innego juniorskiego klubu – CS Norte América z siedzibą w Guayaquil. Profesjonalną karierę rozpoczął jesienią 2009 w drugoligowym Municipalu Cañar, gdzie spędził kilka miesięcy na wypożyczeniu z Norte América. W lutym 2010 podpisał kontrakt z absolutnym beniaminkiem najwyższej klasy rozgrywkowej – słynącym z pracy z młodzieżą klubem Independiente del Valle z miasta Sangolquí. Tam za kadencji szkoleniowca Janio Pinto zadebiutował w ekwadorskiej Serie A, 28 lutego 2010 w przegranym 0:3 spotkaniu z Deportivo Cuenca, zaś premierowego gola w pierwszej lidze strzelił 23 lipca tego samego roku w zremisowanej 1:1 konfrontacji z Deportivo Quito. Już po kilku miesiącach został podstawowym graczem ekipy, tworząc duet atakujących z Narciso Miną, zaś ogółem w Independiente spędził dwa lata bez poważniejszych sukcesów.
Wiosną 2012 Ayoví został zawodnikiem krajowego giganta – zespołu Barcelona SC z siedzibą w Guayaquil. Tam już w sezonie 2012 zdobył z nim swoje pierwsze mistrzostwo Ekwadoru, jednak mimo regularnych występów pozostawał często rezerwowym w drużynie prowadzonej przez trenera Gustavo Costasa. W styczniu 2014 został odsunięty od treningów pierwszej drużyny w wyniku konfliktu z zarządem klubu spowodowanym nieścisłościami w jego kontrakcie, wobec czego przez pół roku nie zanotował żadnego występu w zespole Barcelony. W lipcu 2014 przeszedł do meksykańskiego drugoligowca Dorados de Sinaloa z miasta Culiacán, którego barwy reprezentował przez sześć miesięcy bez większych osiągnięć, po czym przeniesiono go do grającego w pierwszej lidze zespołu Club Tijuana (Dorados i Tijuana posiadały tego samego właściciela – Grupo Caliente). W Liga MX zadebiutował 27 lutego 2015 w wygranym 3:2 meczu z Pachucą, a w Tijuanie grał przez pół roku, będąc wyłącznie rezerwowym.
W lipcu 2015 Ayoví udał się na wypożyczenie po raz kolejny, tym razem do występującego w drugiej lidze meksykańskiej nowo założonego klubu Cafetaleros de Tapachula. Tam występował przez rok jako podstawowy zawodnik – w wiosennym sezonie Clausura 2016 znalazł się w ogłoszonej przez władze ligi najlepszej jedenastce rozgrywek, lecz nie odniósł poważniejszych sukcesów zespołowych. Bezpośrednio po tym powrócił na najwyższy szczebel rozgrywek, podpisując umowę z ekipą Chiapas FC z siedzibą w Tuxtla Gutiérrez.

</doc>
<doc id="3674148" url="https://pl.wikipedia.org/wiki?curid=3674148" title="Boberka (dopływ Biebrzy)">
Boberka (dopływ Biebrzy)

Boberka – struga znajdująca się w województwie podlaskim, będąca prawobrzeżnym dopływem Biebrzy, uchodząca do niej na 63,9 km jej biegu. Długość strugi wynosi około 7 km, a szerokość waha się pomiędzy 0,5 m a 1,5 m. Źródło jest usytuowane wśród łąk w pobliżu miejscowości Białosuknia, przez którą przepływa.

</doc>
<doc id="3674151" url="https://pl.wikipedia.org/wiki?curid=3674151" title="Sauron (zespół muzyczny)">
Sauron (zespół muzyczny)

Sauron – polski zespół black metal założony w 1991 in Radomiu. Nazwa zespołu pochodzi od postaci stworzonej przez John R.R. Tolkiena.
Historia.
Sauron powstał w 1991 roku na zgliszczach Malleus Maleficarum z inicjatywy P.W. (bas, wokal) i Vica (gitara). Pierwszy skład został uzupełniony przez Walca (gitara) i Bonbla (perkusja).
W 1993 roku zespół rejestruje pierwsze demo „Hellish Requiem” w pół-profesjonalnym studio w Radomiu.
Na demo składa się 6 utworów, spośród których te na stronie ‘A’ są zorientowane bardziej death-metalowo, podczas gdy strona ‘B’ przejawia wpływy black-metalu.
Na intro otwierające Necromansy wykorzystano fragment ścieżki z klasycznego dzieła Clive Barkera – Nightbreed (scena, w której Lori spotyka Peloquina).
Okładka została wykonana przez Walca.
We wczesnym 1994 Evil zastąpił Vico na gitarze. Niedługo potem Rzeczy obejmuje pozycję perkusisty.
W nowym składzie z P.W. (bas, wokale), EVIL (guitary), i RZECZY (perkusja), SAURON rejestruje drugi materiał demo – „The Baltic Fog”.
Nagrania miały miejsce w Zespole Szkół Elektronicznych im. Bohaterów Westerplatte w Radomiu.
Ze względu na brak czasu Rzeczy decyduje się opuścić Sauron. Evil i P.W. zaproponowali Blademu (perkusiście lokalnej death metalowej hordy Aghast) przejęcie perkusji po Rzeczym i w 1997 Sauron był gotowy na nagranie pierwszego, profesjonalnego materiału – „Kraina Martwego Słońca”.
Materiał zarejestrowano w New Project Studio prowadzonym przez Krzysztofa Maszotę.
Wkrótce po nagraniu „Krainy…” do zespołu dołącza drugi gitarzysta Kordian.
Zespół nawiązał wstępne rozmowy z Michałem Kraszewskim w kwestii wydania „Krainy…” w Novum Vox Mortis. Niestety, stało się to tuż przed rozpadem wytwórni i do wydania nie doszło.
Po odejściu Evila Benek obejmuje wolną pozycję gitarzysty, lecz Sauron ostatecznie zawiesza działalność w 1999 roku.
Kraina Martwego Słońca została wydana przez podziemną wytwórnię Devil Worship Records w 2000 jako CD-R zawierający również „The Baltic Fog”.
Obraz użyty na okładkę przedstawia „Wydobycie zwłok Wandy z Wisły” autorstwa Aleksandra Lessera.
W 2003 roku P.W. (wokale) i Evil (muzyka) decydują się wskrzesić Sauron. Zespół zarejestrował w 2006 roku nowy materiał – HornologY wydany w 2007 roku przez Old Temple.
Album został wydany w książkowym formacie z tekstami zilustrowanymi grafikami Von Krolocka. W 2008 roku zostaje wydana druga, limitowana wersja zawierająca dodatkowo CD-R z coverami CELTIC FROST „Innocence And Wrath” / „The Usurper”.
Między 2009 a 2011 Sauron nagrywa kolejny materiał „Unholy Man” zmiksowany i wyprodukowany przez Toma „Thrawn” Kvålsvolla w studiu Strype Audio w Oslo. Tom zagrał również gościnnie gitarowe solo w coverze Desolate Ways zespołu Morbid Angel.
Zarówno „Unholy Man”, jak i reedycja „Hornology” ukazują się nakładem Via Nocturna w 2015 roku.
W 2015 roku Rzeczy ponownie obejmuje pozycję perkusisty.
29 lutego 2016 roku ma miejsce premiera na winylu materiału „The Land of Dead Sun”, który zawiera nagrania zarejestrowane w 1997 roku. Za wydawnictwo odpowiedzialna jest wytwórnia Wheelwright Productions.
W 2016 zespół zakończył prace nad nowym materiałem zatytułowanym “WARA!”. Okładkę przygotował Robert A. von Ritter, layout i całość grafiki przygotowana przez mentalporn.com. Nagrań dokonano w Studiu Nagraniowym – FFF w Radomiu, miks i mastering „popełnił” Haldor Grunberg w Satanic Audio. Płyta zostanie wydana przez WITCHING HOUR PRODUCTIONS pod koniec września 2016 jako 12” limitowany winyl, digi pack oraz kasetę, dostępna będzie także limitowana koszulka.

</doc>
<doc id="3674153" url="https://pl.wikipedia.org/wiki?curid=3674153" title="Kalamaja">
Kalamaja

Kalamaja (z est. "dom rybny", niem. "Fischermay") – jedna z poddzielnic Põhja-Tallinn, będącej dzielnicą Tallinna, stolicy Estonii. Znajduje się na północny zachód od historycznego centrum miasta, nad brzegiem Zatoki Tallińskiej. W 2015 roku zamieszkana przez 9820 osób.
Historia.
Od XIV wieku wśród mieszkańców obszaru dominowali rybacy, handlarze rybami i szkutnicy. Stąd wzięła się nazwa dzisiejszej poddzielnicy. Sytuacja zmieniła się w roku 1870, kiedy Tallinn połączony został linią kolejową z Sankt Petersburgiem, co było silnym impulsem dla rozwoju miasta. Na Kalamaja zaczęły powstawać liczne fabryki i zakłady, a wraz z nimi pojawiła się konieczność budowy mieszkań robotniczych. Wtedy właśnie pojawiły się charakterystyczne dla dzielnicy drewniane dwu- lub trzypiętrowe bloki, przedzielone na środku kamienną klatką schodową. Najwięcej powstało w latach 20. i 30. XX wieku. Obecnie w mieście jest ich około 500, głównie w Kalamaja.
Obecnie Kalamaja nie jest dzielnicą robotniczą, zamiast tego przyciągając artystów i ludzi młodych. Nazywana jest "dzielnicą hipsterską".

</doc>
<doc id="3674157" url="https://pl.wikipedia.org/wiki?curid=3674157" title="Sportivo Dock Sud Buenos Aires">
Sportivo Dock Sud Buenos Aires



</doc>
<doc id="3674162" url="https://pl.wikipedia.org/wiki?curid=3674162" title="Wczesnośredniowieczny cmentarz grodowy w Trepczy">
Wczesnośredniowieczny cmentarz grodowy w Trepczy

Wczesnośredniowieczny cmentarz grodowy w Trepczy – najstarszy rzędowy cmentarz chrześcijański przedlokacyjnego Sanoka. Nekropolia położona jest na szczycie górującego nad tą miejscowością Horodyszcza (429 m n.p.m.), zwanego potocznie Fajką, jest to majdan grodu funkcjonującego w tym miejscu od VIII wieku, położony około 140 m ponad dnem lustra rzeki San i zajmującego powierzchnię około 5 ha, w rejonie u wylotu Kotliny Sanockiej, na terenie obecnej wsi Trepcza w masywie Kopacza, w miejscu największego przewężenia doliny Sanu, w pobliżu miejscowości Międzybrodzie. 
Historia.
Cmentarz został założony pod koniec XI wieku i zajmował powierzchnię ok. 0,30 ha. Kilkaset metrów dalej od tego miejsca, znajduje się wczesnośredniowieczny ciałopalny cmentarz kurhanowy, a właściwie – to, co z niego zostało.
Grodzisko w Trepczy wraz z sąsiadującym drugim grodziskiem Horodna oraz cmentarzyskiem kurhanowym tworzy wczesnośredniowieczny kompleks osadniczy w paśmie wzgórz na lewym brzegu Sanu. Grodzisko otoczone jest od zachodu, południa i północy pięcioma liniami wałów, dookolny obronny przebieg posiadają tylko umocnienie samego majdanu. Od wschodu i południowego wschodu naturalną obronę tego założenia stanowiły strome zbocza i wgłębienia.
W 1996 i 1997 prowadzono na majdanie tego obiektu ratownicze badania wykopaliskowe w wyniku których odsłonięto zarys drewnianego obiektu sakralnego oraz towarzyszące mu cmentarzysko ze schyłkowych faz wczesnego średniowiecza. Wykopaliska archeologiczne rozpoczęto od odsłonięcia kamiennych reliktów drewnianej cerkwi datowanej wstępnie na wiek XII. Obiekt ten przetrwał zasadniczo w stanie nienaruszonym, zachowując swój "prostokątny zarys z trójbocznie zamkniętą od wschodu apsydą". 
Po zniszczeniu cerkwi około połowy XIII wieku, nekropolia funkcjonowała dalej, a groby lokalizowano niejednokrotnie w 
bezpośrednim sąsiedztwie jej kamiennych podmurówek. Prace archeologiczne uwidoczniły jamy grobowe wkopywane w ławy piaskowca, natomiast wnętrze świątyni pozostawiono wolne od pochówków. W drugiej połowie XIII wieku wzniesiono na miejscu cerkwi drewnianą, mniejszą kaplicę (o wymiarach 8,5 x 5,6 m), z wyodrębnionym, prostokątnym prezbiterium. Cmentarz użytkowany był w dalszym ciągu jeszcze w wieku XIV. Badania archeologiczne potwierdziły istnienie cmentarza liczącego blisko 300 grobów. Początki tego cmentarza mogą według różnych hipotez sięgać nawet IX-X wieku. Po najazdach tatarskich w połowie XIII wieku gród został zniszczony i w późniejszym czasie po aneksji Rusi Czerwonej przez Kazimierza Wielkiego nie odzyskał swojej pierwotnej świetności.
Konstrukcja i budowa grobów trepczańskiej nekropolii była zróżnicowana w zależności od ich usytuowania w obrębie cmentarzyska. Jamy grobowe wykuwano w podłożu skalnym i obstawiano dodatkowo kamieniami, niektóre z nich przykryte były także płytami wykonanymi z piaskowca. Pojedyncze obiekty były bardzo starannie wykonane — "płyty grobowe spoczywały na pionowo ustawionych kamieniach, tworząc rodzaj sarkofagów", zlokalizowano je przed wejściem do cerkwi. Rzędowy układ grobów odpowiadała zorientowaniu świątyni — głowy 
skierowane na zachód, z twarzą ku wschodowi, orientacja pochówków na linii wschód-zachód, oraz obyczaj składania zmarłych z rękami złożonymi na tułowiu. W przypadku kilku pochówków pod dużymi płytami kamiennymi szkielety znajdowały się w stanie prawie kompletnym. Szczątki kostne poddano analizom anatomo-antropologicznym w Zakładzie Antropologii Uniwersytetu Jagiellońskiego.
Odkryciem było znalezienie na terenie cmentarzyska fragmentu pozłacanego diademu książęcego - warsztatu najprawdopodobniej bizantyjskiego, ołowianej matrycy do produkcji enkolpionów oraz całej serii przedmiotów kultu i ozdób z brązu, srebra a nawet złota.
Znalezione przedmioty potwierdzają, ze grzebani tu byli chrześcijanie obrządku wschodniego, jednak początki grodziska sięgają czasów, których cezurę stanowi rok 1054 i wielka schizma wschodnia. Zabytki wydobyte w trakcie wykopalisk wykazują wschodnią proweniencję i wyznaczają horyzont czasowy funkcjonowania świątyni oraz późniejszej nekropolii na okres od XII do połowy XIV wieku.
Religia i upamiętnienie.
Od kilku lat odbywają się na wzgórzu ekumeniczne modlitwy z udziałem wiernych obu obrządków, których organizatorem jest Kościół Prawosławny.

</doc>
<doc id="3674163" url="https://pl.wikipedia.org/wiki?curid=3674163" title="Marlies Mosiek-Urbahn">
Marlies Mosiek-Urbahn

Marlies Mosiek-Urbahn (ur. 9 sierpnia 1946 w Lipsku) – niemiecka polityk i prawniczka, sędzia, posłanka do Parlamentu Europejskiego IV kadencji, minister w rządzie regionalnym.
Życiorys.
Studiowała prawo na uczelniach we Fryburgu Bryzgowijskim, Lozannie, Genewie i Bonn. Zawodowo związana z sądami do spraw społecznych (Sozialgericht). Orzekała w Marburgu, Gießen i Darmstadt. W 1991 została zastępcą prezesa tej instytucji we Frankfurcie nad Menem, a w 1992 otrzymała nominację na sędziego Federalnego Sądu Społecznego w Kassel.
W 1994 uzyskała mandat eurodeputowanej IV kadencji z ramienia Unii Chrześcijańsko-Demokratycznej. Zasiadała we frakcji Europejskiej Partii Ludowej. Był wiceprzewodniczącą Komisji ds. Regulaminu, Weryfikacji Mandatów i Immunitetów, a później wiceprzewodniczącą Komisji ds. Kwestii Prawnych i Praw Obywatelskich. Mandat złożyła na kilka miesięcy przed końcem kadencji w kwietniu 1999. Objęła wówczas stanowisko ministra ds. społecznych w rządzie regionalnym Hesji kierowanym przez Rolanda Kocha, które zajmowała do sierpnia 2001. Później pełniła funkcję rzeczniczki jednej z organizacji pozarządowych, a także zajęła się działalnością akademicką.

</doc>
<doc id="3674167" url="https://pl.wikipedia.org/wiki?curid=3674167" title="Eesti Laul">
Eesti Laul

Eesti Laul (dosł.: Estońska piosenka) – coroczny konkurs muzyczny organizowany od 2009 roku przez estońską sieć telewizyjno-radiową Eesti Rahvusringhääling. Program ma na celu wyłonienie reprezentanta kraju w Konkursie Piosenki Eurowizji.
O wynikach każdego z koncertów decydują zarówno jurorzy, jak i telewidzowie.
Format.
Konkurs podzielony jest na kilka etapów: dwa półfinały oraz finał. W latach 2009–2010 organizowany był jedynie koncert finału, zaś od 2011 roku rozgrywane są dwa koncerty półfinałowe.
W każdym z koncertów półfinałowych bierze udział po dziesięciu wykonawców, spośród których do finału awans uzyskuje po pięciu z nich. W finale bierze udział dziesięciu wykonawców, a zwycięzca wyłaniany jest w dwuetapowym głosowaniu: w pierwszej rundzie głosy oddają jurorzy i telewidzów w stosunku głosów 50:50, a w drugiej rundzie o wyniku decydują jedynie telewidzowie.
Zwycięzcy.
Pierwszym zwycięzcą formatu "Eesti Laul" został zespół Urban Symphony z piosenką „Rändajad”, która zajęła szóste miejsce w finale 54. Konkursu Piosenki Eurowizji w 2009 roku. Tym samym grupa osiągnęła jeden z najlepszych wyników w historii startów kraju w widowisku. Drugim zwycięzcą eliminacji, który osiągnął największy sukces podczas Konkursu Piosenki Eurowizji, jest Ott Lepland, który w 2012 roku także zajął szóste miejsce, ale z utworem „Kuula” w finale 57. Konkursu Piosenki Eurowizji. Kolejnymi zwycięzcami eliminacji, którzy osiągnęli sukces, są Stig Rästa i Elina Born, którzy w 2015 roku zajęli siódme miejsce, z utworem „Goodbye to Yesterday” w finale 60. Konkursu Piosenki Eurowizji, oraz Elina Neczajewa, która w 2018 roku z utworem „La Forza” zajęła ósme miejsce w finale 63. Konkursu Piosenki Eurowizji.

</doc>
<doc id="3674173" url="https://pl.wikipedia.org/wiki?curid=3674173" title="Rosemarie Wemheuer">
Rosemarie Wemheuer

Rosemarie Wemheuer (ur. 6 maja 1950 we Frankfurcie nad Menem) – niemiecka polityk, posłanka do Parlamentu Europejskiego IV kadencji.
Życiorys.
Uzyskała magisterium (MA) w zakresie socjologii oraz historii. Pracowała jako socjolog. W 1973 wstąpiła do Socjaldemokratycznej Partii Niemiec, zasiadała we władzach partyjnych na szczeblu powiatowym i krajowym w Dolnej Saksonii. W latach 1994–1999 sprawowała mandat eurodeputowanej. Należała do frakcji socjalistycznej, pracowała m.in. w Komisji ds. Kontroli Budżetu.

</doc>
<doc id="3674175" url="https://pl.wikipedia.org/wiki?curid=3674175" title="Karl Glusman">
Karl Glusman

Karl Glusman (ur. 3 stycznia 1988 w Bronksie w Nowym Jorku) – amerykański aktor filmowy, najlepiej znany jako Murphy w dramacie "Love" (2015) argentyńskiego reżysera Gaspara Noé.
Życiorys.
Urodził się w Bronksie w Nowym Jorku w rodzinie katolickiej jako syn lekarzy Elaine i Stevena Glusmanów. Jego rodzina miała pochodzenie niemieckie, żydowskie i irlandzkie. Kiedy miał sześć miesięcy, wraz z rodziną przeniósł się do Portland w stanie Oregon. Jego matka była irlandzką katoliczką, a ojciec był niemieckim Żydem. Uczęszczał do West Hills Daycare Beaverton, a następnie do Montclair Elementary School. Gdy jego rodzice rozstali się, jego matka przeprowadziła się do Lake Oswego, gdzie kontynuował naukę w Lake Oswego High School. Przez półtora roku uczęszczał do Portland State University, gdzie pobierał pierwsze lekcje aktorstwa w Portland Actors Conservatory. Później przeniósł się do Nowego Jorku, gdzie uczył się aktorstwa w William Esper Studio.
Debiutował w dramacie "Ikonograf" ("The Iconographer", 2008). Znalazł się w obsadzie dramatu społecznego Rolanda Emmericha "Stonewall" (2015) obok Joey King, Jeremy’ego Irvine’a, Jonathana Rhysa-Meyersa i Rona Perlmana. W filmie zagrał gwiazdora szkolnego futbolu, który jest skrytym homoseksualistą.
Po kręceniu zdjęć i reklamy dla Adidas, poleciał do Francji. Tam, dzięki wspólnemu znajomemu, spotkał argentyńsko-francuskiego reżysera Gaspara Noé, który obsadził w swoim filmie "Love" (2015) przedstawiając rozległy, nieudolny seks. Film był prezentowany na 68. MFF w Cannes, gdzie Glusman spotkał reżysera i projektanta mody Toma Forda, który następnie obsadził go w swoim filmie "Zwierzęta nocy" ("Nocturnal Animals", 2016). Wystąpił w dreszczowcu Nicolasa Windinga "Neon Demon" (2016).
Życie prywatne.
W 2016 spotykał się z aktorką Zoë Kravitz. Kravitz ujawniła w wywiadzie opublikowanym w październiku 2018, że zaręczyła się w lutym tego roku. Pobrali się 29 czerwca 2019 w Paryżu, w domu ojca Kravitz, muzyka Lenny’ego Kravitza. Po 18 miesiącach małżeństwa, 23 grudnia 2020 Kravitz złożyła pozew o rozwód.

</doc>
<doc id="3674177" url="https://pl.wikipedia.org/wiki?curid=3674177" title="Ken’yū Horiuchi">
Ken’yū Horiuchi

 – japoński seiyū i aktor dubbingowy. Przynależy do założonej przez samego siebie agencji Kenyu Office.

</doc>
<doc id="3674179" url="https://pl.wikipedia.org/wiki?curid=3674179" title="Zatoka Tallińska">
Zatoka Tallińska

Zatoka Tallińska (est. "Tallinna laht") – zatoka Morza Bałtyckiego w Estonii, w południowej części Zatoki Fińskiej. Na jej brzegach leży stolica kraju – Tallinn.
Zatoka położona jest pomiędzy dwoma półwyspami: Kakumäe i Viimsi. Dzieli się na trzy mniejsze części: Zatoka Tallińska (właściwa), Zatoka Kopli oraz Zatoka Paljassaare. Wody przybrzeżne są płytkie, ale szybko pogłębiają się. Maksymalna głębokość dochodzi do 100 m. Na wodach zatoki leżą dwie wyspy: Aegna i Naissaar.
Na zatoce znajduje się główny port pasażerski Tallinna – Vanasadam, a także dwa porty towarowe: Port Bekker w Kopli oraz Port Paljassaare. Na jej brzegach znajdują się cztery publiczne plaże w dzielnicach Pirita, Pelguranna (plaża Stroomi), Kakumäe i Paljassaare (plaża Pikakari).
Wody zatoki zostały silnie zaminowane podczas II wojny światowej. Jeszcze w maju 2015 roku podczas dwutygodniowej akcji oczyszczania wód z niewybuchów znaleziono 210 min, głównie wokół wysp Aegna i Naissaar.

</doc>
<doc id="3674180" url="https://pl.wikipedia.org/wiki?curid=3674180" title="Zamach w Lahaur (27 marca 2016)">
Zamach w Lahaur (27 marca 2016)



</doc>
<doc id="3674182" url="https://pl.wikipedia.org/wiki?curid=3674182" title="Henry Cowell">
Henry Cowell

Henry Dixon Cowell (ur. 11 marca 1897 w Menlo Park w USA, zm. 10 grudnia 1965 w Shady Hill koło Nowego Jorku) – amerykański kompozytor, pianista, muzykolog, teoretyk muzyki, publicysta i organizator życia koncertowego. Obok Ch. Ivesa jeden z największych innowatorów w historii XX-wiecznej muzyki amerykańskiej.
Życiorys.
Wychowywał się w San Francisco oraz na farmach rodzinnych w Kansas, Iowie i Oklahomie. W wieku 14 lat nauczył się gry na fortepianie, a mając 15 lat dał pierwszy koncert w San Francisco (złożony z własnych, eksperymentalnych kompozycji fortepianowych). Jako 17-latek studiował w University of California w Berkeley pod kierunkiem Charlesa Seegera. Za jego namową Cowell opisał swe nowatorskie poglądów i doświadczenia z lat 1916-19 w pracy pt. "New Musical Resources" z 1919 r. (wyd. 1930, wznowienie 1969 w Nowym Jorku). Była to, obok krótkiego studium "Some 'Quarter-tone Impressions" Ivesa, jedna z pierwszych amerykańskich rozpraw teoretycznych poświęconych nowej muzyce.
Jako stypendysta Fundacji Guggenheima wyjechał do Berlina, gdzie w latach 1931-32 podczas zajęć z muzykologii porównawczej u Ericha von Hornbostela zainteresował się muzyką kręgu pozaeuropejskiego; później pogłębiał wiedzę o muzyce Bliskiego Wschodu (bardziej z pobudek estetycznych niż religijnych). W latach 1923-33 koncertował w Europie, a następnie w Stanach Zjednoczonych, zapoznając publiczność głównie z własnymi kompozycjami, które poprzedzał dowcipnymi i często ironicznymi komentarzami.
W 1927 założył czasopismo "New Music Quarterly" (był jego redaktorem do 1936), na łamach którego publikował partytury współczesnych kompozytorów (m.in. Ch. Ivesa: fragment "IV Symfonii", "The Fourth of July", "Washington's Birthday" oraz zbiory "34 Songs" i "19 Songs"; A. Weberna, A. Schönberga, Rugglesa, Rieggera, Beckera, Varèse'a).
Cowell był zapalonym propagatorem twórczości współczesnych kompozytorów, przede wszystkim amerykańskich: wydał "American Composers on American Music" (1933), wspólnie z żoną Sidney Cowell napisał monografię "Charles Ives and His Music" (1955).
W 1928 zorganizował wraz z E. Varèse'em, C. Salzedą i C. Chávezem "Pan American Association of Composers". Był ponadto członkiem: "Leage of Composers", "International Composers' Guild". "National Institute of Arts and Letters" (od 1951), przewodniczył "American Composers Alliance" (1951-55).
W latach 1928-63 był dyrektorem New School of Social Research w Nowym Jorku, wykładał również w Columbia University (1949-65), a odczyty wygłaszał na wielu innych uczelniach obu Ameryk, w Europie i Azji. Studiowali u niego m.in. G. Gershiwn, L. Harrison i J. Cage.
W latach 1956-57 odbył podróż do krajów azjatyckich (Turcja, Liban, Iran, Pakistan, Indie, Japonia) w celu studiowania muzyki orientalnej, zwłaszcza perskiej i hinduskiej.
Twórczość.
Dorobek twórczy Cowella jest olbrzymi i obejmuje ponad 1000 utworów (nie wszystkie są wydane). Mając zaledwie 17 lat w swoim dorobku miał już ok. stu kompozycji.
Kompozytor inspirował się amerykańskimi pieśniami ludowymi i dawnymi hymnami (np. Old "American Country Set" na orkiestrę, "Tales of our Countryside" na fortepian i orkiestrę czy "Hymn and Fuguing Tunes"), folklorem irlandzkim (np. "Celtic Set" na zespół instrumentalny, "IV Symfonia"), a także muzyką pozaeuropejską, głównie orientalną. Cowell bardzo często stosował charakterystyczne modele rytmiczne i melodyczne Wschodu, a także egzotyczne instrumentarium (np. 2 koncerty na japońskie koto i orkiestrę, XIII Symfonia "Madras" na orkiestrę i hindusko-perskie instrumenty – table i jal-tarang).
Klastery dźwiękowe ("tone clusters") i inne eksperymenty związane z grą na fortepianie.
Nowatorstwo Cowella przejawiało się szczególnie w muzyce fortepianowej powstającej w latach 1912-30. Poszukując nowych brzmień, jako pierwszy na szeroką skalę stosował i rozwinął technikę klasterów ("tone clusters"), polegającą na jednoczesnym uderzaniu kilku sąsiednich klawiszy (np. przedramieniem). Później na określenie owych klasterów używał terminu harmonika sekundowa ("secondal harmonies"), ponieważ opierała się na współbrzmieniu interwałów sekundy, w opozycji do tradycyjnej harmoniki dur-moll, której podstawę stanowi budowa tercjowa.
Cowell tak zdefiniował ideę klasterów dźwiękowych:
"Klastery dźwiękowe (tone-clusters) są akordami zbudowanymi z małych sekund, które wywodzą się z górnego zakresu szeregu alikwotów i zyskują w ten sposób prawomocność. Przy budowaniu klasterów z sekund wielkich i małych, na wzór wielkich małych tercji stosowanych w systemie tercjowym, zakładamy ścisłe podobieństwo obydwu systemów oraz ten sam zasób możliwości. Dochodzimy też do ścisłych odpowiedników: 1) sekunda wielka wraz z małą na górze daje, tworząc od C klaster C-D-Es; 2) sekunda mała z wielką na górze: C-Des-Es; 3) dwie sekundy małe: C-Des-Eses; 4) dwie skundy wielkie: C-D-E. Te cztery triady są podstawą dla wszystkich większych klasterów, które mogą zyskać wielką różnorodność dzięki licznym możliwym zestawieniom triad w obrębie obszerniejszych klasterów. (New Musical Resources, 1919, str. 118)"
Harmonika sekundowa pojawiła się w wielu wczesnych utworach fortepianowych Cowella – po raz pierwszy w "Adventure in Harmony" (1911) – a także w kompozycjach na większy zespół instrumentalny: "Koncercie fortepianowym" (1930) czy "Synchrony" na orkiestrę i trąbkę solo (1931).
W latach 20. kompozytor wprowadził innowacje w zakresie sposobów wydobycia dźwięków z fortepianu, np. utwory "Aeolian Harp" i "The Banshee", wykonywane są bezpośrednio na strunach fortepianu (pianista pociera, uderza lub szarpie struny).
Eksperymenty metrorytmiczne.
Drugim obszarem poszukiwań Cowella były zależności metrorytmiczne: badał on efekt równoczesnych przebiegów dźwiękowych o różnym czasie trwania. We wczesnych utworach usiłował wykorzystać polirytmię w przejrzystej, kilkugłosowej fakturze, np. utwór fortepianowy "Fabric" (1917) opiera się na proporcjach rytmicznych wysnutych z proporcji liczbowych szeregu harmonicznego. Trudności wykonawcze doprowadziły do stworzenia wspólnie z rosyjskim inżynierem Lwem Thereminem (Termenem) "rhythmiconu" – elektronicznego instrumentu mogącego jednocześnie odtwarzać symultanicznie bądź sukcesywnie efekty polirytmiczne w granicach do 16 rytmów. Kompozytor wykorzystał rhytmicon w połączeniu z tradycyjną orkiestrą w utworze "Rhythmicana" (1931). Prawykonanie tej kompozycji odbyło się dopiero w 1971. Partię rhythmiconu powierzono komputerowi, ponieważ oryginalny instrument już nie istniał.
Związki rytmu i harmonii oparte na proporcjach liczbowych szeregu harmonicznego są osnową "Quartet Romantic" (1917) oraz "Quartet Euphometric" (1919), noszących wspólną nazwę "Rhythm-Harmony Quartets".
Koncepcja "elastic form".
Cowell wprowadził również prekursorską koncepcję "elastic form." Pomysł ten zrodził się w związku z rozważaniami wokół muzyki baletowej i zakładał udział wykonawców w ustaleniu kształtu dzieła poprzez swobodny układ jego segmentów. Kompozytor wykorzystał ją m.in. w "III Kwartecie smyczkowym Mosaic" (1935) i "American Suite" (1935). Koncepcja "elastic form" była zapowiedzią formy otwartej i aleatoryzmu.
Ważniejsze kompozycje.
Muzyka orkiestrowa.
21 symfonii: "I" (1916), "II „Anthropos”" (1939), "III „Gaelic”" (1942), "IV „Short Symphony”" (1946), "V" (1948), "VI" (1950-55), "VI" na małą orkiestrę (1952), "VIII" "„Choral”" na chór i orkiestrę (1952), "IX" (1953), "X" (1953), "XI" "„7 Rituals of Music”" (1954), "XII" (1956), "XIII „Madras”" na table, jala-tarang i orkiestrę (1958), "XIV" (1960), "XV „Thesis”" (1960), "XVI „Icelandic”" (1962), "XVII „Lancaster”" (1962), "XVIII" (1964), "XIX" (1964), "XX" (1965), "XXI" (1965)
"Polyphonica" (1925), "Synchrony" (1930), "Old American Country Set" (1939), "Ancient Desert Drone" (1940), "American Melting Pot" (1940), "Saturday Night at the Firehouse" (1948), "Ongaku. Music or the Art and Science of Sound" (1957), "Music" (1957), "Antiphony" na 2 orkiestry (1959), "Chiaroscuro" (1961)
Muzyka na instrument solowy i orkiestrę.
"Suita" na fortepian perkusyjny o orkiestrę kameralną (1928), "Koncert fortepianowy" (1929), "Rhythmicana" na rytmikon i orkiestrę (ok. 1931), "Tales of our Countryside" na fortepian i orkiestrę (1941; zawiera "Tides of Manaunaun" na fortepian solo), "Fiddler's Jig" na skrzypce i orkiestrę smyczkową (1952), "Persian Set" na tar i orkiestrę kameralną (1956), Koncert na perkusję (1959), Koncert na akordeon (1961), Koncert na harmonikę (1961), I Koncert na koto (1962), II Koncert na koto (1965), "Concerto grosso" na pięć instrumentów i orkiestrę smyczkową (1963), Koncert na harfę (1965).
Muzyka kameralna.
Kwartety smyczkowe: "I „Pedantic”" (1916), "II „Movt”" (1934), "III „Mosaic”" (1935), "IV „Unitet Quartet”" (1936), "V" (1956);
"Quartet Romantic" na 2 flety, skrzypce i altówkę (1917), "Quartet Euphometric" na kwartet smyczkowy (1919), Sound-form for Dance na flet, klarnet, fagot oraz zachodnią i azjatycką perkusję (1936), "Ritual of Wonder" na trąbkę, fortepian i perkusję (1937), "Celtic Set" na zespół instrumentalny (1939), "Hymn and Fuguing Tunes nr 1-18" na różne instrumenty solowe i zespoły (1944-64), "Set of Five" na skrzypce, fortepian i perkusję (1952), "Homage to Iran" na skrzypce i fortepian (1957), Trio fortepianowe (1965)
Utwory fortepianowe.
"Adventure in Harmony" (1911), "The Tides of Manaunaun" (1912), "Advertisement" (1914), "Antimony" (1914), "Dynamic Motion" (1914), "Fabric" (1917), "Amiable Conversation" (1917), "Voice of Lir" (1919), "Aeolian Harp" (1923), "The Banshee" (1925), "Lilt of the Reel" (1925), "The Fairy Bells" (1929), "Sinister Resonance" (1930), "American Suite" (1935), "Rhythmicana" (1938)
Pieśni na głos i fortepian.
3 "Antimodernist Songs" (1938),
Utwory na chór "a capella".
"The Coming of Light" (1938), "Ultima actio" (1964)
Kompozycje na chór i orkiestrę.
"Thanksgiving Psalm from the Dead Sea Scrolls" na chór mieszany i orkiestrę (1956), "Edson Hymns and Fuguing Tunes" na chór o orkiestrę lub organy (1961), "The Creator" na chór i orkiestrę (1963)
Opera.
"O'Higgins of Chile" (1947-50; nieukończona)

</doc>
<doc id="3674185" url="https://pl.wikipedia.org/wiki?curid=3674185" title="Zamach w Lahaur (1 lipca 2010)">
Zamach w Lahaur (1 lipca 2010)



</doc>
<doc id="3674187" url="https://pl.wikipedia.org/wiki?curid=3674187" title="Atak na Akademię Policyjną w Lahaur (30 marca 2009)">
Atak na Akademię Policyjną w Lahaur (30 marca 2009)



</doc>
<doc id="3674189" url="https://pl.wikipedia.org/wiki?curid=3674189" title="Christof Tannert">
Christof Tannert

Christof Tannert (ur. 4 kwietnia 1946 w m. Wehrsdorf, zm. 11 kwietnia 2019 w Berlinie) – niemiecki polityk, biolog i nauczyciel akademicki, poseł do Parlamentu Europejskiego IV kadencji.
Życiorys.
Ukończył w 1969 studia z zakresu biologii na Uniwersytecie w Lipsku. Pracował następnie nad doktoratem w enerdowskiej akademii nauk w Berlinie. W latach 1971–1972 był więziony z powodów politycznych. Zatrudniony po zwolnieniu jako laborant i asystent, doktoryzował się w 1979 na Uniwersytecie Humboldtów w Berlinie. Od 1980 do 1984 kształcił się także w zakresie teologii protestanckiej. Od 1981 do 1989 pracował w zawodzie księgarza, prowadził jednocześnie wykłady z etyki i ekologii. W 1989 współtworzył struktury Greenpeace w Niemieckiej Republice Demokratycznej i niezależny instytut zajmujący się ochroną środowiska (Unabhängiges Institut für Umweltfragen).
W 1990 dołączył do Socjaldemokratycznej Partii Niemiec, był wiceprzewodniczącym regionalnych struktur partii w Berlinie. W latach 1991–1994 zasiadał w berlińskiej Izbie Deputowanych. W latach 1994–1999 sprawował mandat eurodeputowanego, należąc do frakcji socjalistycznej.
Później pracował w centrum badawczym Max-Delbrück-Centrum für Molekulare Medizin w Berlinie. Zajął się również pisaniem powieści kryminalnych.

</doc>
<doc id="3674190" url="https://pl.wikipedia.org/wiki?curid=3674190" title="Wataru Takagi">
Wataru Takagi

 – japoński seiyū i aktor dubbingowy związany z grupą Arts Vision. W anime znany jest m.in. jako Genta Kojima w serii "Detektyw Conan" oraz jako Tobi/Obito Uchiha w serii "Naruto Shippūden".
Znany jest również z dubbingowania głosu postaci Kaczora Daffy’ego w wersji japońskiej.

</doc>
<doc id="3674193" url="https://pl.wikipedia.org/wiki?curid=3674193" title="Atak na akademię policyjną w Lahaur (marzec 2009)">
Atak na akademię policyjną w Lahaur (marzec 2009)



</doc>
<doc id="3674195" url="https://pl.wikipedia.org/wiki?curid=3674195" title="Lista odcinków Shameless (amerykański serial telewizyjny)">
Lista odcinków Shameless (amerykański serial telewizyjny)



</doc>
<doc id="3674196" url="https://pl.wikipedia.org/wiki?curid=3674196" title="Agnieszka Roszig">
Agnieszka Roszig

Agnieszka Roszig (ur. 17 listopada 1971 w Kętrzynie) – polska działaczka społeczna i samorządowiec, założycielka ludowego zespołu Mazurska Kosaczewina, który jako pierwszy w Polsce podczas występów posługuje się gwarą mazurską; prezes stowarzyszenia o tej samej nazwie. Zwyciężczyni konkursu Barwy Wolontariatu organizowanego przez Ogólnopolską Sieć Centrów Wolontariatu. Od 1 grudnia 2017 do 31 sierpnia 2018 dyrektor Kętrzyńskiego Centrum Kultury.
Życiorys.
Od urodzenia była mieszkanką Gminy Kętrzyn. Została wychowana w Czernikach, jej nazwisko rodowe to Mrozek, ma brata Jacka Mrozka, doktora trzech nauk oraz siostrę Urszulę Kowalczyk. Mieszka w Giżycku. Jest wdową, posiada czworo dzieci.
Wykształcenie.
Uzyskała tytuł zawodowy magistra w Wyższej Szkole Bankowej w Gdańsku na kierunku finanse i bankowość w specjalności finanse i rachunkowość przedsiębiorstw. Wcześniej uzyskała tytuł zawodowy licencjata w Wyższej Szkole Finansów i Zarządzania w Białymstoku na kierunku zarządzanie i marketing w specjalności zarządzanie finansami przedsiębiorstw. Następnie ukończyła studia podyplomowe w zakresie rachunkowości przedsiębiorstw na Uniwersytecie Gdańskim. W latach 2017-2019 była doktorantką Wydziału Ekonomicznego Uniwersytetu Gdańskiego.
Działalność zawodowa.
Pracę zawodową rozpoczęła jeszcze jako nastolatka. Przez pierwsze lata aktywności zawodowej zajmowała stanowiska robotnicze. Awansując i zdobywając wykształcenie wyspecjalizowała się na główną księgową. Jest właścicielką biura finansowo-księgowego, które prowadzi na mocy Certyfikatu Ministra Finansów.
Przeszła ścieżkę zawodową, która przedstawia się następująco: szwaczka – 1991, pomoc wagowego – 1991, pomoc kuchenna – 1992-1997, kasjer sprzedawca – 1998, referent, referent ekonomista – 1998-1999, sprzedawca-fakturzysta – 2003, księgowa, kadrowa – 2003, główna księgowa – 2003-2005, specjalista ds. analiz finansowych i budżetowania – 2005, główny księgowy – 2005-2014, główny specjalista ds. kontroli zarządczej – 2014, właściciel Biura Finansowo-Księgowego „Effect” – 2008-2017, główny księgowy – od 2015.
Działalność kulturalna.
Inicjatorka wykonania i odsłonięcia na cmentarzu w Koczarkach tablicy upamiętniającej jeńców wojennych i robotników przymusowych z 1944 z podobozu Stalag 1A w Koczarkach.
Założycielka i prezes Stowarzyszenia Mazurska Kosaczewina z siedzibą w Koczarkach, założycielka wielopokoleniowego amatorskiego zespołu ludowego "Mazurska Kosaczewina". Wraz z zespołem z ramienia stowarzyszenia zorganizowała imprezy związane z kulturą mazurską: "Wesele mazurskie", "Plon – czyli dożynki na Mazurach", "Kiszenie kapusty", "Mazurska Palinocka".
Audycja radiowa z przedstawienia, na podstawie Karola Małłka, "Plon – czyli dożynki na Mazurach" została wyróżniona nagrodą Marszałka Województwa Warmińsko-Mazurskiego. Gościem honorowym na premierze tego przedstawienia był Janusz Małłek syn Karola Małłka.
Autorka scenariusza i lektor filmu dokumentalnego "Odnaleźć Mazury" produkcji Stowarzyszenia Mazurska Kosaczewina.
Działalność społeczna.
W latach 2012-2013 była przewodniczącą Rady Organizacji Pozarządowych Powiatu Kętrzyńskiego. W kadencji 2012-2015 była ławnikiem Sądu Rejonowego w Kętrzynie w Wydziale Rodzinnym i Nieletnich. Jest radną Gminy Wiejskiej Kętrzyn VII kadencji. W 2014 uczestniczyła w spotkaniu Pary Prezydenckiej z aktywnymi społecznie kobietami w pałacu prezydenckim.
Działalność polityczna.
W wyborach parlamentarnych w 2015 kandydowała do Sejmu RP z ugrupowania Kukiz’15.

</doc>
<doc id="3674197" url="https://pl.wikipedia.org/wiki?curid=3674197" title="Sekret (telenowela)">
Sekret (telenowela)

Sekret (hiszp. "El secreto de Puente Viejo") – hiszpańska telenowela kostiumowa produkowana i emitowana od 2011 do 2020 roku przez hiszpańską stację Antena 3. Serial opowiada historię Pepy, akuszerki, która pragnie odnaleźć swojego zaginionego syna. Na swojej drodze spotyka Tristána, jak się później okazuje oboje zakochują się w sobie.
W Polsce telenowela emitowana była od 1 września 2014 przez stację TV Puls. 4 marca 2016 wyemitowano 346 odcinek, który jak do tej pory był ostatnim wyświetlonym w Polsce.
Treść.
Akcja toczy się na przełomie XIX i XX wieku. Pepa, młoda uboga dziewczyna, zostaje zdradzona przez Carlosa, swojego pana i kochanka, który wyrzuca ją z miasteczka i odbiera jej ich wspólne dziecko, aby wychowywać je razem z żoną, która sama właśnie wydała na świat martwe niemowlę.
Kilka lat później, w roku 1902 Pepa jest już doświadczoną akuszerką. W niewielkiej wiosce Puente Viejo spotyka w niej Tristana, żołnierza wracającego z wojny do domu. Między Pepą i Tristanem rodzi się uczucie.

</doc>
<doc id="3674200" url="https://pl.wikipedia.org/wiki?curid=3674200" title="Wilmya Zimmermann">
Wilmya Zimmermann

Wilmya Zimmermann (ur. 30 lipca 1944 w Heerlen) – holenderska i niemiecka polityk oraz działaczka związkowa, posłanka do Parlamentu Europejskiego IV kadencji.
Życiorys.
Urodziła się w Holandii, później przeprowadziła się do Niemiec. Pracowała jako technik i asystent medyczny. Działała w związku zawodowym ÖTV, a także w organizacjach społecznych takich jak AWO czy Greenpeace. W 1988 wstąpiła do Socjaldemokratycznej Partii Niemiec, zasiadała we władzach partyjnych na szczeblu lokalnym. Była wiceprzewodniczącą socjaldemokratycznej organizacji kobiecej (ASF) w Górnej Frankonii. W latach 1994–1999 sprawowała mandat eurodeputowanej. Należała do frakcji socjalistycznej, pracowała m.in. w Komisji ds. Swobód Obywatelskich i Spraw Wewnętrznych. Po odejściu z PE pozostała aktywistką SPD i jej organizacji kobiecej.

</doc>
<doc id="3674202" url="https://pl.wikipedia.org/wiki?curid=3674202" title="Kenyu Horiuchi">
Kenyu Horiuchi



</doc>
<doc id="3674203" url="https://pl.wikipedia.org/wiki?curid=3674203" title="Odmienić los">
Odmienić los



</doc>
<doc id="3674205" url="https://pl.wikipedia.org/wiki?curid=3674205" title="Ülemiste (stacja kolejowa)">
Ülemiste (stacja kolejowa)

Ülemiste – stacja kolejowa w stolicy Estonii, Tallinnie, na linii Tallinn – Narwa. Znajduje się 6,5 km od głównego dworca Tallinna Balti jaam i około 500 m od terminala lotniska w Tallinie.

</doc>
<doc id="3674209" url="https://pl.wikipedia.org/wiki?curid=3674209" title="Anton Kotlar">
Anton Kotlar

Anton Stanisławowycz Kotlar, ukr. Антон Станіславович Котляр (ur. 7 marca 1993 w Kirowohradzie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Sportowej nr 2 w Kirowohradzie oraz klubów Dynamo Kijów i Monolit Illicziwśk, barwy których bronił w juniorskich mistrzostwach Ukrainy (DJuFL). Latem 2010 rozpoczął karierę piłkarską w drużynie rezerw Dynama Kijów. Po roku przeszedł do FK Ołeksandrija, ale nie był piłkarzem podstawowego składu. Na początku 2012 został zaproszony do Stali Dnieprodzierżyńsk. 30 marca 2016 podpisał kontrakt z białoruskim Naftanem Nowopołock, w którym grał do 28 czerwca 2016. 5 lipca 2016 zgodził się na propozycję byłego trenera Stali Wołodymyra Maziara na przejście do Weresu Równe. 13 lutego 2018 podpisał kontrakt z Heliosem Charków. 2 sierpnia 2018 ponownie został piłkarzem Weresu Równe. 10 października 2018 przez naruszenie dyscypliny sportowej został skreślony z listy piłkarzy. 9 lutego 2019 podpisał kontrakt z klubem Hirnyk-Sport Horiszni Pławni.

</doc>
<doc id="3674213" url="https://pl.wikipedia.org/wiki?curid=3674213" title="Słomka (rzeka)">
Słomka (rzeka)



</doc>
<doc id="3674215" url="https://pl.wikipedia.org/wiki?curid=3674215" title="Przybory kapłańskie">
Przybory kapłańskie

Przybory kapłańskie – utensylia stosowane w obrzędach rytualnych starożytnych Rzymian. 
Większą ich część stanowiły przybory ofiarnicze. Spotykane na płaskorzeźbach sakralnych, najlepiej znane są z przedstawień na monetach, na których pojawiają się od czasów Republiki i utrzymują się niemal do końca III wieku n.e. 
Należały do nich:

</doc>
<doc id="3674218" url="https://pl.wikipedia.org/wiki?curid=3674218" title="Atomówki (serial animowany 2016)">
Atomówki (serial animowany 2016)

Atomówki (, 2016–2019) – amerykański serial animowany wyreżyserowany przez Nicka Jenningsa oraz Boba Boyle’a i wyprodukowany przez wytwórnię Cartoon Network Studios, reboot oryginalnego serialu "pod tym samym tytułem" autorstwa Craiga McCrackena (twórcę seriali jak "Dom dla zmyślonych przyjaciół pani Foster" oraz "W tę i nazad").
Premiera serialu odbyła się w Stanach Zjednoczonych 4 kwietnia 2016 na amerykańskim Cartoon Network. W Polsce serial zadebiutował 23 kwietnia 2016 o godzinie 8.30 na antenie Cartoon Network. Premiera serialu odbyła się także w Pulsie 2 w dniu. 15 maja 2017 o godz. 16:30.
Fabuła.
Serial opowiada o nowych przygodach trzech dziewczynek obdarzonych supermocą – Bójki, Bajki i Brawurki, a ich zadaniem jest walka z przestępczością, ratowanie ludzi przed kataklizmami i katastrofami oraz obrona miasta Townsville przed atakami potworów i kosmitów.
Produkcja.
Dnia 16 czerwca 2014 roku, stacja Cartoon Network ogłosiła, że powstanie nowy serial z "Atomówkami", który będzie produkowany przez amerykańską wytwórnię Cartoon Network Studios. Dnia 19 lutego 2015 zostało potwierdzone, że Nick Jennings zostanie producentem wykonawczym. Animator Bob Boyle, który był twórcą takich seriali jak "Yin Yang Yo!" dla kanału Disney XD czy "Wow! Wow! Wubbzy!" stacji Nickelodeon także będzie producentem. Tymczasem Craig McCracken, oryginalny twórca "Atomówek" nie brał udziału przy produkcji nowej kreskówki. Twórca po zakończeniu prac nad serialem "Dom dla zmyślonych przyjaciół pani Foster" pożegnał się z Cartoon Network Studios, mimo że dał swoją zgodę.
W czerwcu 2015 roku zostało ogłoszone, że nowe aktorki Amanda Leighton, Kristen Li i Natalie Palamides będą użyczać głosu głównym bohaterkom – Bójce, Bajce i Brawurce. Będzie to pierwszy serial bez udziału oryginalnych aktorek – Cathy Cavadini, Tary Strong i Elizabeth Daily, które użyczały głosu bohaterkom w latach 1998-2005.
Wersja polska.
Wersja polska: SDI Media Polska
Reżyseria: Artur Kaczmarski
Dialogi polskie: Marta Robaczewska
Kierownictwo produkcji: Katarzyna Ciecierska 
Wystąpili:
W pozostałych rolach:
i inni
Piosenkę śpiewał: Adam Krylik 
Lektor tytułów: Artur Kaczmarski

</doc>
<doc id="3674220" url="https://pl.wikipedia.org/wiki?curid=3674220" title="Eesti laul">
Eesti laul



</doc>
<doc id="3674223" url="https://pl.wikipedia.org/wiki?curid=3674223" title="Gerhard Botz">
Gerhard Botz

Gerhard Botz (ur. 15 września 1955 w Rudolstadt) – niemiecki polityk, inżynier i agronom, deputowany do Izby Ludowej i Bundestagu, poseł do Parlamentu Europejskiego IV kadencji.
Życiorys.
W 1974 został absolwentem szkoły średniej (Erweiterte Oberschule) w rodzinnej miejscowości, po czym do 1976 odbywał służbę wojskową. W 1981 ukończył studia rolnicze na Uniwersytecie w Rostocku (ze specjalizacją inżynier meliorant). W latach 80. był pracownikiem naukowym jednego z instytutów akademii nauk rolniczych NRD (AdL), zaś w 1991 został referentem do spraw europejskich w ministerstwie rolnictwa Turyngii.
W okresie przemian politycznych dołączył do Socjaldemokratycznej Partii Niemiec w Turyngii. Był przewodniczącym struktur powiatowych, a od 1994 do 2002 wiceprzewodniczącym struktur krajowych SPD w Turyngii. Od marca do października 1990 zasiadał w Izbie Ludowej, a następnie do grudnia tegoż roku sprawował mandat posła do Bundestagu. W latach 1991–1994 był obserwatorem w Parlamencie Europejskim. W kolejnej kadencji do 1999 wykonywał mandat eurodeputowanego, należąc do frakcji socjalistycznej i pracując w Komisji ds. Polityki Regionalnej.
Od 1999 do 2004 był posłem do landtagu Turyngii. W kadencji 2005–2009 zasiadał ponownie w Bundestagu. Później zatrudniony w administracji publicznej (m.in. jako dyrektor zarządzający instytucji Kommunales Bildungswerk Thüringen e.V.).

</doc>
<doc id="3674224" url="https://pl.wikipedia.org/wiki?curid=3674224" title="Maria Gorzechowska">
Maria Gorzechowska

Maria Gorzechowska (ur. 27 listopada 1883 w Siedlcach, zm. 2 grudnia 1961 w Łodzi) – polska nauczycielka, działaczka społeczna, bibliotekarka, poetka.
Życiorys.
Urodziła się w rodzinie Henryka Adolfa (zm. 1878), urzędnika i powstańca z 1863 r., i Zofii z domu Tonkel-Ślepowron. Miała braci: Jana, ps. „Jur” – członek Organizacji Bojowej PPS, generał brygady, w latach 1922–1929 mąż Zofii Nałkowskiej, Henryka – porucznik kawalerii Wojska Polskiego, ofiara zbrodni katyńskiej, Józefa (1880–1966) – późniejszy pracownik MSZ oraz siostry: Helenę po mężu Ziemęcką (1894–1972) i Zofię po mężu Pogorzelską (zm. 1975). 
W latach 1900–1905 studiowała historię, historię literatury i filozofię na Uniwersytecie Latającym w Warszawie, następnie w Towarzystwie Kursów Naukowych oraz na Uniwersytecie Jagiellońskim (1910–1911). Od 1900 roku pracowała w Warszawie jako nauczycielka, a równocześnie prowadziła jedną z czytelń Warszawskiego Towarzystwa Dobroczynności i organizowała nielegalne biblioteczki ruchome dla robotników. Pracę bibliotekarki podjęła w latach 1906–1910 w Bibliotece Kolejowej Drogi Żelaznej Warszawsko-Wiedeńskiej. Następnie od grudnia 1911 do połowy 1913 roku pracowała w Wydziale Czytelń WTD, a w latach 1913–1914 w Bibliotece Ordynacji Krasińskich.
W 1915 roku objęła kierownictwo Wydziału Czytelń WTD. Brała udział w tworzeniu jednolitej sieci bibliotek oświatowych. Równocześnie, od 1922 roku, była dyrektorem Towarzystwa Bibliotek Powszechnych w Warszawie, którego celem była unifikacja bibliotek: Towarzystwa Czytelń m. Warszawy, Wydziału Czytelń WTD oraz Towarzystwa Biblioteki Publicznej (24 placówki) i kierowała nimi do czasu przejęcia bibliotek przez Zarząd Miejski w 1935 roku. Wprowadziła do sieci bibliotecznej TBP nowoczesne metody pracy, dbała o podniesienie kwalifikacji personelu współorganizując kusy bibliotekarskie, na których wykładała historię literatury, ze względu na jej wszechstronną znajomość.
Od 1917 roku była członkiem Związku Bibliotekarzy Polskich, brała czynny udział w Sekcji Bibliotek Powszechnych oraz Komisji Katalogowej ZBP. W 1936 roku przeszła na emeryturę.
Podczas powstania warszawskiego przebywała w Warszawie. Po wyjściu z Warszawy 6 października 1944 roku od 15 października 1944 do 30 kwietnia 1946 roku przebywała w Pionkach pod Radomiem, gdzie pracowała w Komitecie Opieki Społecznej. Później pracowała w Bibliotece Towarzystwa Naukowego Lekarskiego, a następnie w Bibliotece Akademii Medycznej w Łodzi (1950–1958), którą współtworzyła.

</doc>
<doc id="3674231" url="https://pl.wikipedia.org/wiki?curid=3674231" title="Ahmadżan Adyłow">
Ahmadżan Adyłow



</doc>
<doc id="3674233" url="https://pl.wikipedia.org/wiki?curid=3674233" title="Łopacińscy herbu Lubicz">
Łopacińscy herbu Lubicz

Łopacińscy z Łopacina (lit. "Lopacinskiai", biał. Лапацінскія, ros. Лопацинские) – ród szlachecki herbu Lubicz z Wielkiego Księstwa Litewskiego. Wywodzili się z Łopacina w ziemi ciechanowskiej. Protoplastą rodów Łopackich w Koronie oraz Łopacińskich na Litwie był Wilhelm z Łopacina, który poległ w bitwie pod Grunwaldem osłaniając Jagiełłę od pocisków. Jego syn Bohdan z Łopacina został starostą grodowym mścisławskim, a wnuk Józef wzniósł osadę Łopacin w księstwie mścisławskim i zaczął się pisać "z Łopacina Łopaciński vel Łopatyński". Prawnuk Józefa, Wacław Łopaciński był posłem do Moskwy w 1579.
Najwyższą pozycję Łopacińscy osiągnęli w XVIII w. za Mikołaja Tadeusza Łopacińskiego (założyciela linii wojewódzkiej). Od 1733 przebywał on na dworze marszałka wielkiego litewskiego Aleksandra Sapiehy, a później jego syna Józefa Sapiehy. Został wojewodą brzeskolitewskim i pisarzem wielkim litewskim. Jego starszy brat Jan Dominik Łopaciński został biskupem żmudzkim, a młodszy brat Ignacy Błażej Łopaciński był pamiętnikarzem i dramatopisarz.
Z synów Mikołaja Tadeusza Józef Leon Łopaciński został sufraganem żmudzkim, a Jan Nikodem Łopaciński starostą mińskim i mścisławskim. W 1753 Mikołaj Tadeusz Łopaciński odkupił od Sapiehów dobra Saria, Szarkowszczyznę i Rosicę. Dodatkowo w latach 1745–1748 nabył majątek zwany „Czuryłowicze” i zmienił jego nazwę na Leonpol na cześć swojego ojca Leona. Kupiony od Massalskich majątek Jody przekazał z kolei bratu Ignacemu Błażejowi (założycielowi linii pisarskiej) w zamian za Łopacin. Mikołaj Tadeusz Łopaciński miał majątki w woj. mścisławskim, witebskim, płockim, inflandzkim, wileńskim i trockim. W 1774 zostały mu nadane Bezdany.
Po I rozbiorze Rzeczypospolitej, w 1778 jego młodszy syn, Tomasz Ignacy Łopaciński sprzedał majątek Łopacin, który znalazł się za granicą. Osiadł w Sarii tworząc odnogę saryjską rodu. Z kolei starszy syn Jan Nikodem Łopaciński objął Szarkowszczyznę i Dryświaty tworząc odnogę szarkowską rodu. Syn Jana Nikodema, Tomasz Franciszek Łopaciński sprzedał Szarkowszczyznę w 1814.
Inny znany przedstawiciel rodu to Antoni Stanisław Łopaciński z gałęzi upitskiej, który w 1768 był marszałkiem konfederacji barskiej. W XIX w. Ignacy Dominik Łopaciński z odnogi saryjskiej linii wojewódzkiej był członkiem władz powstańczych 1863. Jego syn Stanisław Łopaciński został posłem do Rady Państwa Imperium Rosyjskiego, a wnuk Euzebiusz Łopaciński był znanym badaczem archiwów.
Pałace.
Inne pałace Łopacińskich:

</doc>
<doc id="3674235" url="https://pl.wikipedia.org/wiki?curid=3674235" title="Władimir Zeldin">
Władimir Zeldin



</doc>
<doc id="3674237" url="https://pl.wikipedia.org/wiki?curid=3674237" title="Wieża „Turkmenistan”">
Wieża „Turkmenistan”



</doc>
<doc id="3674239" url="https://pl.wikipedia.org/wiki?curid=3674239" title="Kostas Frantzeskos">
Kostas Frantzeskos



</doc>
<doc id="3674240" url="https://pl.wikipedia.org/wiki?curid=3674240" title="Rachel Azaria">
Rachel Azaria



</doc>
<doc id="3674242" url="https://pl.wikipedia.org/wiki?curid=3674242" title="Gila Gamliel">
Gila Gamliel



</doc>
<doc id="3674245" url="https://pl.wikipedia.org/wiki?curid=3674245" title="Mefodij Swiesznikow">
Mefodij Swiesznikow



</doc>
<doc id="3674256" url="https://pl.wikipedia.org/wiki?curid=3674256" title="Antoneta Koçi">
Antoneta Koçi

Antoneta Koçi (ur. w 1962) – albańska lekkoatletka, kulomiotka.

</doc>
<doc id="3674257" url="https://pl.wikipedia.org/wiki?curid=3674257" title="Antoneta Koci">
Antoneta Koci



</doc>
<doc id="3674258" url="https://pl.wikipedia.org/wiki?curid=3674258" title="Paweł Urysohn">
Paweł Urysohn



</doc>
<doc id="3674259" url="https://pl.wikipedia.org/wiki?curid=3674259" title="Paweł Aleksandrow">
Paweł Aleksandrow



</doc>
<doc id="3674260" url="https://pl.wikipedia.org/wiki?curid=3674260" title="Zenon Belina-Brzozowski">
Zenon Belina-Brzozowski



</doc>
<doc id="3674261" url="https://pl.wikipedia.org/wiki?curid=3674261" title="Jamie-Lee Kriewitz">
Jamie-Lee Kriewitz

Jamie-Lee Kriewitz (ur. 18 marca 1998 w Springe) – niemiecka piosenkarka.
Zwyciężczyni piątej edycji programu "The Voice of Germany" (2015). Reprezentantka Niemiec w 61. Konkursie Piosenki Eurowizji (2016).
Życiorys.
Urodziła się w Springe koło Hanoweru. Jej ojciec jest perkusistą w niemieckim zespole punk rockowym 3Zylinder. Gdy miała 12 lat, wstąpiła do chóru gospel Joyful Noise.
17 grudnia 2015 zwyciężyła w finale piątej edycji programu "The Voice of Germany". 25 lutego 2016 zwyciężyła z utworem „Ghost” w programie "Unser Lied für Stockholm", zdobywszy 44,5% głosów, dzięki czemu została reprezentantką Niemiec podczas 61. Konkursu Piosenki Eurowizji w Sztokholmie. 14 maja zajęła ostatnie, 26. miejsce w finale konkursu. Z piosenką „Ghost” dotarła do 11. miejsca listy przebojów w Niemczech, a także trafiły do notowań w Austrii i Szwajcarii. Latem wyjechała do Korei Południowej, gdzie nagrała teledysk do singla „Wild One”.
Życie prywatne.
Od 2012 jest weganką.
Interesuje się kulturą azjatycką, fascynuje się anime i mangą oraz japońskim stylem „decora kei”.

</doc>
<doc id="3674263" url="https://pl.wikipedia.org/wiki?curid=3674263" title="Teatr Bez Sceny">
Teatr Bez Sceny

Teatr Bez Sceny – teatr kameralny, założony w 1997 r. przez Andrzeja Dopierałę, prezentujący dorobek polskiej i światowej dramaturgii, od niedawna działający w siedzibie przy ul. 3 Maja 11 w Katowicach.
Założyciel.
Założycielem Teatru Bez Sceny jest Andrzej Dopierała – katowiczanin, aktor, reżyser i scenograf. Laureat Złotych Masek, dwukrotny stypendysta Marszałka województwa śląskiego w dziedzinie Kultury.
Osiągnięcia.
Spektakle Teatru Bez Sceny były dziesięciokrotnie nominowane do nagrody Złotych Masek i otrzymały ją 5 razy. Zostały dwukrotnie zaproszone na Festiwal „Rzeczywistość przedstawiona” w Zabrzu (nagroda aktorska) i na Kontrapunkt w Szczecinie.
Teatr prezentował swoje prace w Essen (Festiwal Światła), w Warszawie (Teatr Narodowy) i we Wrocławiu (Teatr Współczesny).
Przez 20 lat istnienia współpracę z nim podjęło ponad 60 artystów.
Panna Julia A.Strindberga reż. J. Maciejowski
Przemiana F. Kafki  reż. J. Bunsch
Dla Julii M.Garpe reż. Andrzej Dopierała
Play Schulz. Sanatorium Pod Klepsydrą reż. Jacek Bunsch
Wszystkie dni, wszystkie noce Garpe reż. Andrzej Dopierała
Wernisaż Ingmara Villqista
Noc śpiewa piosenki Jona Fosse reż. A.Dopierała
Diabelski młyn reż. A. Dopierała
Dla Julii reż. Andrzej Dopierała
Przytuleni reż. Gabriel Gietzky
Szczęście reż. Andrzej Dopierała 

</doc>
<doc id="3674265" url="https://pl.wikipedia.org/wiki?curid=3674265" title="KA-SAT">
KA-SAT

KA-SAT – satelita telekomunikacyjny należący do firmy Eutelsat. Zapewnia bezprzewodowy dostęp do internetu w całej Europie, a także na obszarze Bliskiego Wschodu. Został umieszczony na pozycji 9°E, dołączając do satelity Eurobird 9A pasma Ku. KA-SAT wyprodukowano na zlecenie Eutelsatu przez EADS Astrium, w oparciu o platformę Eurostar E3000. Satelitę wyniosła rakieta Proton w grudniu 2010 roku. Nazwa satelity pochodzi od pasma w jakim działa – jest to tak zwane pasmo Ka.
Satelita.
Satelita jest wyposażony w cztery anteny z tzw. multifeederami, które można dokładnie wycelować w wybrany obszar i wysokowydajne przekaźniki. Dzięki temu generuje 82 wiązki, co czyni go najbardziej zaawansowanym wieloprzekaźnikowym satelitą w historii. Każda wiązka to szerokość 237 MHz pasma transpondera, zapewniając przepustowość 475 Mb/s.
Satelita zasilany jest w około 14 kW, podczas gdy zużywa 11 kW. Baterie słoneczne potrafią dostarczyć do 16 kW mocy.
Masa ładunku użytecznego satelity to około 1000 kg, a cała masa wynosi około 3200 kg. Masa startowa (wraz z paliwem) wyniosła 6150 kg.
Czas działania satelity na orbicie przewidziano na 16 lat.
Dostęp do Internetu.
Według danych Eutelsatu, KA-SAT jest potencjalnie w stanie zapewnić dostęp do internetu ponad milionowi domostw. Firma w przedsięwzięcie zainwestowała około 350 mln €, łącznie z konstrukcją satelity i umieszczeniem go na orbicie.
Konfiguracja KA-SAT pozwala wykorzystać jedną częstotliwość 20 razy i dzięki temu uzyskuje łączną przepustowość do ponad 90 Gbps.
Satelita działa w połączeniu z dziesięcioma stacjami naziemnymi (dwie z nich jako zapasowe), które pełnią rolę bramy sieciowej, będąc częścią usługi Eutelsat Tooway. Centrum sterowania zlokalizowane jest w Turynie (Włochy). Jest zarządzane przez firmę Skylogic, która jest spółką zależną od Eutelsatu.
Łączność.
Transmisja danych zapewniania jest przez urządzenia firmy ViaSat:
„SurfBeam 2” jest zmodyfikowaną wersją DOCSIS dostosowanym przez ViaSat na potrzeby komunikacji satelitarnej. Zastosowano najnowszą technologię DVB-S2 oraz metody współdzielenia pasma MF-TDMA.

</doc>
<doc id="3674271" url="https://pl.wikipedia.org/wiki?curid=3674271" title="Collegium Znanieckiego w Poznaniu">
Collegium Znanieckiego w Poznaniu



</doc>
<doc id="3674273" url="https://pl.wikipedia.org/wiki?curid=3674273" title="Kwiecień 2016">
Kwiecień 2016



</doc>
<doc id="3674274" url="https://pl.wikipedia.org/wiki?curid=3674274" title="Ivan Alexandre Cruz Rosario">
Ivan Alexandre Cruz Rosario

Ivan Alexandre Cruz Rosário (ur. 3 maja 1996) – kabowerdeński piłkarz grający na pozycji bramkarza. Jest wychowankiem klubu Gil Vicente FC.
Kariera piłkarska.
Swoją karierę piłkarską Cruz rozpoczął w klubie Gil Vicente FC. W 2014 roku awansował do pierwszego zespołu.
Kariera reprezentacyjna.
W 2015 roku Cruz został powołany do reprezentacji Republiki Zielonego Przylądka na Puchar Narodów Afryki 2015. Tam był rezerwowym bramkarzem i nie rozegrał żadnego meczu.

</doc>
<doc id="3674276" url="https://pl.wikipedia.org/wiki?curid=3674276" title="N’tji Michel Samaké">
N’tji Michel Samaké

N’tji Michel Samaké (ur. 27 czerwca 1994) – malijski piłkarz grający na pozycji bramkarza. Jest wychowankiem klubu CS Duguwolofila.
Kariera piłkarska.
Swoją karierę piłkarską Cruz rozpoczął w klubie CS Duguwolofila. W 2014 roku awansował do pierwszego zespołu.
Kariera reprezentacyjna.
W 2015 roku Samaké został powołany do reprezentacji Mali na Puchar Narodów Afryki 2015. Tam był rezerwowym bramkarzem i nie rozegrał żadnego meczu.

</doc>
<doc id="3674277" url="https://pl.wikipedia.org/wiki?curid=3674277" title="Robert Kilen">
Robert Kilen

Robert Kilen (ur. 28 kwietnia 1970 w Warszawie) – dziennikarz radiowy, telewizyjny i prasowy, pisarz.
Życiorys.
Pracę dziennikarza muzycznego zaczął od miesięcznika "Rock'n'roll", był wtedy studentem dziennikarstwa na Uniwersytecie Warszawskim. 
Następnie na wiele lat związał się Radiem Wawa, w którym pracował od początku istnienia stacji, prowadził wiele audycji od amerykańskiej listy przebojów "The Z-Rock 50" przez "Kilen Zone", "3 po 3" aż do programu "Wielka płyta". Od 2000 do 2016 wraz z żoną Moniką Tarką poranne pasmo, które na przestrzeni lat zmieniało nazwę: "Poranny Express", "Przebojowe małżeństwo", ostatnia nazwa to "Z parą od rana". Był też szefem DJ-ów i szefem newsroomu. Z Radia Wawa odszedł wraz z żoną pod koniec marca 2016. Od maja 2016 roku do końca czerwca 2019 był dziennikarzem Jedynki Polskiego Radia. Wspólnie z żoną prowadził autorski codzienny poranny program "Podwójne espresso", a także autorskie, wyjazdowe, sobotnie (od 9:00 do 12:00) audycje podróżnicze "Jedyne takie miejsce". Był też przez trzy lata związany z Latem z radiem. W 2016 i 2017 roku był gospodarzem koncertów plenerowych Lata z radiem, a także weekendowych audycji Lata z radiem. W 2018 roku był współgospodarzem antenowego Lata z radiem. Jest też pomysłodawcą trasy reporterskiej Lata z radiem realizowanej na antenie w 2018 i 2019 roku. 
Dziennikarz związany był także z telewizją. Pod koniec lat 90. pracował w telewizjach muzycznych Atomic TV i MTV Polska. Był pierwszym prezenterem polskiej wersji najbardziej znanej na świecie muzycznej stacji - MTV.
Potem wraz z żoną współpracował z "Pytaniem na śniadanie" w TVP2. W 2014 roku wraz z Moniką Tarką-Kilen byli gospodarzami i współtwórcami programu "Para daje radę" w Fokus TV. Był to na początku codzienny, a potem weekendowy program lifestylowy. W sumie powstało 56 odcinków. Dziennikarz pisze też od kilku lat felietony o tematyce motoryzacyjnej, a w czerwcu 2019 roku uruchomił na YouTube autorski kanał "Kilen TV", na którym zamieszcza talk show z gwiazdami i testy samochodów.
W 2014 roku Robert Kilen debiutował jako pisarz. W wydawnictwie Bellona wydał książkę przygodowo-sensacyjną pt. "Krew Illapa". Jego druga powieść sensacyjna zatytułowana "Czart", opisująca kolejną sprawę prowadzoną przez pracującego na zlecenie ABW Maksa Kellera, ukazała się pod koniec 2019 roku. Trzecią powieść pt. "Ogień jeziora" wydał w 2021 roku w Oficynie 4eM. To kolejny thriller i tajemnica, tym razem Wikingów, groźny przestępca i tropy, które prowadzą agentów ABW do zaskakującej historii związanej z pierwszymi polskimi władcami i potężnymi wojownikami z przeszłości. Trzy pierwsze książki to seria z Maksem Kellerem w roli głównej. W 2022 roku ukazała się nakładem wydawnictwa Harde powieść "10 PLAG. Mówią na nią Furia" - pierwsza część sensacyjno-kryminalnej serii z bohaterką - dziennikarką Anną Krolen pseudonim "Furia". Kolejne książki w przygotowaniu. 
Prywatnie Robert Kilen jest mężem dziennikarki Moniki Tarki-Kilen. Mają córkę Annę.

</doc>
<doc id="3674278" url="https://pl.wikipedia.org/wiki?curid=3674278" title="Marzenie (film 1941)">
Marzenie (film 1941)

Marzenie (oryg. "Мечта") – radziecki dramat psychologiczny z 1941 roku w reżyserii Michaiła Romma. 
Film miał charakter propagandowy i jego wymowa służyła usprawiedliwieniu zagarnięcia przez ZSRR terenów wschodniej Polski pod pozorem „wyzwolenia bratniego narodu” ukraińskiego.
Opis fabuły.
Ukraina Zachodnia (tj. Małopolska Wschodnia w II Rzeczypospolitej) lat 30. XX w. Anna, córka biednych, ukraińskich chłopów postanawia udać się do miasta w poszukiwaniu lepszego życia. Tam udaje się jej znaleźć pracę w restauracji, a nieduża pensja, jaką otrzymuje. wystarcza na wynajęcie skromnego pokoiku w pensjonacie „Marzenie” madame Skorochod. W przybytku tym poznaje ludzi będących (w zamierzeniu autorów filmu) przekrojem polskiego społeczeństwa mieszczańskiego Polski lat 30. na „kresach wschodnich”. Są nimi: Róża Skorochod – właścicielka pensjonatu i drobna sklepikarka; jej syn Łazar – utalentowany architekt przemysłowy, pozostający od lat na utrzymaniu matki, nie mogąc z braku koneksji i siły przebicia doczekać się realizacji żadnego ze swoich projektów; Zygmunt – onegdaj wzięty artysta-plastyk i wozak Janek, obydwaj klepiący biedę nie mogąc znaleźć stałego zajęcia; Wanda – chcąca jak najszybciej wyjść za mąż dojrzała kobieta, dla której korzystne zamążpójście oznacza udane i spełnione życie. Spotyka też Tomasza – kolegę jej brata Wasyla, komunistę ściganego przez polską policję, w którym dziewczyna zakochuje się bez reszty i dzięki któremu uświadamia sobie nędzę swojego dotychczasowego życia. Zwolniona z pracy za nieopatrzne wylanie zawartości tacy na obsługiwanego klienta i wyrzucona z pensjonatu bezpodstawnie oskarżona o kradzież, dziewczyna wraz z Łazarem, którego projekt nowoczesnej fabryki nad którym pracował latami właśnie został odrzucony przez fabrykantów, postanawia przedostać się przez „zieloną granicę” do ZSRR – w ich pojęciu kraju, gdzie obydwoje będą mogli realizować swoje aspiracje. Ich wędrówka szybko się jednak kończy gdy zostają aresztowani przez polską policję. Anna oskarżona o współpracę z komunistami – policja wie o jej znajomości z Tomaszem – zostaje poddana brutalnym przesłuchaniom, a Łazar dzięki pieniądzom i znajomościom matki zostaje zwolniony. 
Mija kilka lat. Jesienią 1939 roku, gdy (jak głoszą napisy filmu) „ziemie Ukrainy zostały połączone w jedno państwo”, Anna ponownie zjawia się w mieście, w sklepiku madame Skorochod. Łazar w pierwszym momencie bierze ja za zwykłą klientkę, jednak wkrótce rozpoznaje dawną przyjaciółkę. Anna pokazuje Łazarowi zdjęcie wielkiej hali przemysłowej w ZSRR, gdzie pracuje i z przykrością dowiaduje się, że jej ukochany Tomasz został stracony.
Obsada aktorska.
i inni.
O filmie.
Film był ostatnim przedwojennym filmem reżysera Michaiła Romma, którego ostatnie sceny nakręcono rankiem 22 czerwca 1941 roku. Był również radzieckim "półkownikiem" – jego premierę wstrzymano na dwa lata, miała ona miejsce dopiero w 1943 roku, już w zmienionej sytuacji politycznej w ZSRR (Armia Czerwona ponownie wkraczała na tzw. Zachodnią Ukrainę). Jego twórca traktował obraz bardzo osobiście i miał do niego szczególny sentyment, uważając za swój ulubiony film. Zachwycać się miał nim ponoć nawet amerykański prezydent Franklin Roosevelt. Za plenery miejskie posłużył przedwojenny Lwów. W polskiej literaturze przedmiotu film bywał określany jako "antypolski". Nigdy nie był wyświetlany w Polsce. 

</doc>
<doc id="3674280" url="https://pl.wikipedia.org/wiki?curid=3674280" title="Nimodypina">
Nimodypina

Nimodypina () – wielofunkcyjny organiczny związek chemiczny z grupy pirydyn, lek stosowany w profilaktyce i leczeniu następstw skurczu naczyń mózgowych, będącego powikłaniem krwotoku podpajęczynówkowego, o działaniu blokującym wolne kanały wapniowe. Jest związkiem chiralnym, produkt farmaceutyczny jest mieszaniną racemiczną obu enancjomerów.
Mechanizm działania.
Nimodypina jest antagonistą kanału wapniowego działającym na wolne kanały wapniowe, szczególnie w naczyniach mózgowia, którego maksymalny efekt następuje po 0,5–1 godzinie od podania.
Zastosowanie.
W 2015 roku nimodypina była dopuszczona do obrotu w Polsce jako preparat prosty.
Działania niepożądane.
Nimodypina może powodować następujące działania niepożądane:

</doc>
<doc id="3674281" url="https://pl.wikipedia.org/wiki?curid=3674281" title="Nimotop">
Nimotop



</doc>
<doc id="3674288" url="https://pl.wikipedia.org/wiki?curid=3674288" title="Ławeczka pary Kaszubów w Gdyni">
Ławeczka pary Kaszubów w Gdyni



</doc>
<doc id="3674295" url="https://pl.wikipedia.org/wiki?curid=3674295" title="Monika Tarka-Kilen">
Monika Tarka-Kilen

Monika Tarka-Kilen (ur. 30 stycznia 1972 w Warszawie) – dziennikarka radiowa, telewizyjna i prasowa.
Życiorys.
Ukończyła studia na Wydziale Dziennikarstwa i Nauk Politycznych Uniwersytetu Warszawskiego.
Pracę zawodową rozpoczęła w Programie III Polskiego Radia. Następnie przez ponad 24 lata związana byłą z Radiem WAWA. Zaczęła jako reporterka, po czym była serwisantem, a w końcu DJ-em. W programie "Babka Rockowa" popularyzowała m.in. kobiecą muzykę rockową, w audycji "3 po 3" przeprowadzała wywiady z polskimi i zagranicznymi gwiazdami muzyki. Przez ponad 20 lat była gospodynią porannego programu stacji, który przez 15 lat prowadziła z mężem Robertem Kilenem (m.in. "Z parą od rana"). Pod koniec marca 2016 razem z mężem odeszła z Radia Wawa.
Od maja 2016 roku do końca czerwca 2019 była dziennikarką Jedynki Polskiego Radia. Wspólnie z mężem prowadziła autorski codzienny poranny program "Podwójne espresso", a także autorskie, wyjazdowe, sobotnie (od 9:00 do 12:00) audycje podróżnicze "Jedyne takie miejsce", w ramach których podróżowała do takich miast w Polsce, w których jeszcze nie ma tłumów turystów, a warto o nich opowiedzieć. Była też przez trzy lata związana z Latem z radiem. W 2016 i 2017 roku była współgospodarzem koncertów plenerowych Lata z radiem a także weekendowych audycji Lata z radiem. W 2018 roku współprowadziła antenowe Lato z radiem.
W telewizji prowadziła programy muzyczne w Polsat 2 Gra!my, program poradnikowy "Mamo, to ja" w TVN Style, robiła przeglądy prasy w programach "Kawa czy herbata" i "Pytanie na śniadanie". Prowadziła razem z Robertem Kilenem i Tomaszem Kammelem w TVP1 transmisje rozdania nagród muzycznych Radia Wawa, czyli Złotych Dziobów. W 2015 roku prowadziła razem z mężem "Para daje radę" i "Para daje radę na weekend", dwa sezony programów poradnikowych, kulturalnych i lifestylowych w Fokus TV.
Kolejne doświadczenia zawodowe zdobywała będąc redaktorem stron muzycznych takich gazet jak Kurier Polski, Życie Codzienne i Gazeta Polska. Przez dwa lata była także felietonistką magazynu "Mamo to ja".
Prywatnie jest żoną dziennikarza i pisarza Roberta Kilena. Mają córkę Annę.

</doc>
<doc id="3674296" url="https://pl.wikipedia.org/wiki?curid=3674296" title="Józef Konstanty Kownacki">
Józef Konstanty Kownacki

Józef Konstanty (Konstanty Józef) Kownacki herbu Ślepowron (zm. w 1771 roku) – miecznik urzędowski w 1771 roku, wojski mniejszy urzędowski w latach 1766-1771, skarbnik urzędowski w latach 1760-1766, komornik graniczny chełmski w 1754 roku, sędzia grodzki lwowski w latach 1759-1764.
W 1764 roku jako poseł ziemi łukowskiej na sejm elekcyjny był elektorem Stanisława Augusta Poniatowskiego z województwa lubelskiego.

</doc>
<doc id="3674299" url="https://pl.wikipedia.org/wiki?curid=3674299" title="Papa Demba Camara">
Papa Demba Camara

Pape Demba Oumar Camara (ur. 16 stycznia 1993 w Pout) – senegalski piłkarz grający na pozycji bramkarza. Od 2016 jest piłkarzem klubu Grenoble Foot 38.
Kariera piłkarska.
Swoją karierę piłkarską Camara rozpoczął w klubie Étoile Lusitana. Następnie trenował w juniorach takich klubów jak Dakar UC i SC Braga. W 2011 roku został zawodnikiem francuskiego FC Sochaux-Montbéliard. 31 marca 2012 zadebiutował w Ligue 1 w wygranym 2:1 domowym meczu ze Stade Brestois 29, gdy w 18. minucie zmienił Teddy’ego Richerta. W sezonie 2013/2014 spadł z FC Sochaux do Ligue 2. W 2016 przeszedł do Grenoble Foot 38.
Kariera reprezentacyjna.
W reprezentacji Senegalu Camara zadebiutował 31 maja 2014 roku w zremisowanym 2:2 towarzyskim meczu z Kolumbią, rozegranym w Buenos Aires. W 2015 roku został powołany do kadry na Puchar Narodów Afryki 2015. Był na nim rezerwowym i nie rozegrał żadnego meczu.

</doc>
<doc id="3674301" url="https://pl.wikipedia.org/wiki?curid=3674301" title="John Locke (pisarz)">
John Locke (pisarz)

John Locke (ur. w 1951 w San Juan, Puerto Rico) – amerykański pisarz, pierwszy w historii autor niezależny self-publisher, któremu udało się w czerwcu 2011 roku uzyskać sprzedaż ponad miliona swoich e-booków opublikowanych dzięki Kindle Direct Publishing na Amazon.com. Jest również jednym z 14 autorów na świecie, którym udało się sprzedać ponad milion e-booków w Kindle Store oraz jednym z dwóch w tzw. Kindle Million Club autorów niezależnych self-publisherów, którym się to udało (drugim autorem jest Amanda Hocking).
Kariera.
Locke jest znany z serii thrillerów, których bohaterem jest były agent C.I.A. Donovan Creed. Publikowaniem zajął się w roku 2009 po tym jak dorobił się na pracy jako akwizytor sprzedający ubezpieczenia. Obecnie sprzedaż jego utworów przekroczyła 2 miliony egzemplarzy, autor zdradził, że sprzedaje jeden egzemplarz swojej książki co 7 sekund. Jego utwory zostały przetłumaczone na ponad 29 języków, wśród których nie znalazł się język polski. Pisarz publikuje wyłącznie bez udziału wydawnictw, wszystkie e-booki sprzedaje w cenie 99 centów oraz odrzuca wszelkie propozycje wydawnicze.

</doc>
<doc id="3674302" url="https://pl.wikipedia.org/wiki?curid=3674302" title="John Locke (ujednoznacznienie)">
John Locke (ujednoznacznienie)

 

</doc>
<doc id="3674304" url="https://pl.wikipedia.org/wiki?curid=3674304" title="Luca Kozák">
Luca Kozák

Luca Kozák (ur. 1 czerwca 1996 w Debreczynie) – węgierska lekkoatletka specjalizująca się w biegach płotkarskich.
W 2013 była siódma na mistrzostwach świata juniorów młodszych, a rok później osiągnęła półfinał juniorskich mistrzostw świata w Eugene. Wicemistrzyni Europy juniorek z Eskilstuny (2015). W 2016 bez awansu do finału startowała na halowych mistrzostwach świata w Portland oraz europejskim czempionacie w Amsterdamie. W 2017 zdobyła brązowy medal młodzieżowego czempionatu Europy. W tym samym roku odpadła w eliminacjach biegu płotkarskiego podczas mistrzostw świata w Londynie, a także wywalczyła brązowy medal na uniwersjadzie.
Medalistka mistrzostw Węgier oraz reprezentantka kraju na drużynowych mistrzostwach Europy.
Rekordy życiowe: bieg na 60 metrów przez płotki (hala) – 7,92 (27 lutego 2022, Nyíregyháza); bieg na 100 metrów przez płotki – 12,69 (21 sierpnia 2022, Monachium). Rezultaty Kozák są aktualnymi rekordami Węgier.

</doc>
<doc id="3674307" url="https://pl.wikipedia.org/wiki?curid=3674307" title="Luca Kozak">
Luca Kozak



</doc>
<doc id="3674308" url="https://pl.wikipedia.org/wiki?curid=3674308" title="Cmentarz wojenny nr 264 – Szczurowa">
Cmentarz wojenny nr 264 – Szczurowa

Cmentarz wojenny nr 264 – Szczurowa – austriacki cmentarz wojenny z okresu I wojny światowej znajdujący się we wsi Szczurowa w województwie małopolskim, w powiecie brzeskim, w gminie Szczurowa. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Projektantem był Robert Motka. Cmentarz znajduje się na cmentarzu parafialnym przy drodze Szczurowa – Brzesko i składa się z dwóch kwater. Pierwsza kwatera (przy drodze) ma kształt prostokąta. Pierwotnie linię ogrodzenia tworzyły niskie betonowe słupki oraz nagrobki, pomiędzy które nasadzono żywopłot. Żywopłot ostał się tylko we fragmentach. Nagrobki mają postać betonowych, ażurowych steli z betonowymi krzyżami w środku i tabliczkami imiennymi u podstawy. Są dwa rodzaje tych krzyży: jednoramienne (łacińskie) i dwuramienne (lotaryńskie). Bramka w postaci zwieszającego się grubego łańcucha między dwoma słupkami. Od bramki alejka prowadząca do pomnika centralnego mającego postać betonowego postumentu z wkomponowanym krzyżem łacińskim. Na postumencie tablica inskrypcyjna z datą i napisem:
1914-1915
UNS KAM DER FRIEDE
EILIGER ALS EUCH
W tłumaczeniu oznacza to: "Wyruszyliśmy na wojnę, a znaleźliśmy pokój".
Oprócz nagrobków umieszczonych w linii ogrodzenia są jeszcze dwa takie same nagrobki po obu stronach pomnika centralnego oraz mogiła rosyjskiego oficera kapitana Alejnikowa. Jest to dwuramienny krzyż lotaryński znajdujący się za pomnikiem centralnym w tylnej linii ogrodzenia. 
Ponadto na cmentarzu umieszczono mogiłę mieszkających przed II wojną światową w Szczurowej Romów, których zamordowali Niemcy w 1943 r. Ma postać ciosanego głazu, na którym zamontowano tablicę z napisem: "Zbiorowa mogiła 93 mieszkańców Szczurowej zamordowanych przez hitlerowców w dniu 03-VII-1943 roku. Cześć ich pamięci". Obok głazu krzyż z tablicą, na której jest napis: "3-VII-1943 – 10.VII.1993 w 50-tą rocznicę zamordowania Cyganów-Romów podczas okupacji hitlerowskiej. Hołd modlitewny składają mieszkańcy Szczurowej".
Druga kwatera cmentarza wojennego nr 264 jest bardzo podobna to pierwszej. Ma kształt kwadratu i jest nieco mniejsza. Ma identycznego kształtu ażurowe i wykonane z betonu nagrobki, ale wszystkie znajdują się wyłącznie w linii ogrodzenia. Również pomnik centralny taki sam jak w kwaterze pierwszej, odróżnia się tylko tekstem na tablicy inskrypcyjnej. W tłumaczeniu na język polski: "1914-1915. Pokój przyszedł do nas, wcześniej niż do Was".
Polegli.
Na obydwu kwaterach jest łącznie 17 grobów pojedynczych i 10 zbiorowych. Pochowano w nich 72 żołnierzy armii austro-węgierskiej i 43 żołnierzy armii rosyjskiej. Zidentyfikowano 63, w większości żołnierzy armii austro-węgierskiej. Walczyli w różnorodnych jednostkach wojskowych. Wszyscy polegli w grudniu 1914 r., lub na początku 1915 r., ale przed bitwą pod Gorlicami, która rozpoczęła się 2 maja 1915 r.

</doc>
<doc id="3674309" url="https://pl.wikipedia.org/wiki?curid=3674309" title="Miękkoodwłokowce">
Miękkoodwłokowce

Miękkoodwłokowce, miernoodwłokowe, miękkoodwłokowe (Anomura) – infrarząd pancerzowców z rzędu dziesięcionogów. Grupa różnorodna morfologicznie i ekologicznie. Zasiedlają głównie wody słone, ale także słodkie i środowiska lądowe. Analizy filogenetyczne wskazują, że pojawiły się już w permie, natomiast szczątki znane są od triasu. Dotąd opisano ponad 2700 gatunków.
Opis.
Grupa zróżnicowana pod względem budowy, obejmująca dziesięcionogi średnich i dużych rozmiarów. Należą tu zarówno formy krabopodobne, formy o dłuższym i podwiniętym pod ciało odwłoku jak i formy pustelnikopodobne, zarówno o odwłoku symetrycznym jak i asymetrycznie skręconym. Segmentacja odwłoka może być widoczna lub zatarta, a budowa skrzeli różnorodna. Pereiopodia pierwszej pary zazwyczaj wyposażone są w szczypce, które mogą być asymetryczne. Druga, czwarta i piąta para pereiopodiów również mogą mieć szczypce, natomiast trzecia nie ma ich nigdy. Zazwyczaj piąta, czasem też czwarta para pereiopodiów ulega redukcji w celu służenia czyszczeniu skrzeli i jest z zewnątrz niewidoczna. Odwłok o zredukowanych lub całkiem zanikłych pleopodiach i zredukowanej płetwie odwłokowej.
Ekologia.
Miękkoodwłokowce są grupą zróżnicowaną pod względem preferencji ekologicznych. Większość gatunków jest morska, jednak występują również formy słodkowodne, ziemnowodne i lądowe, których oddychanie wspomagają modyfikacje karapaksu. Przejście do form wyłącznie słodkowodnych i lądowych zaszło w rodzinach Aeglidae i Coenobitidae.
Ewolucja.
Najstarsze szczątki kopalne pochodzą z przełomu noryku i retyku, natomiast czas oddzielenia się linii miękkodwłokowców datuje się na loping (około 259 milionów lat temu). Wiele współczesnych rodzin pojawiło się w wyniku kolejnych radiacji, jakie zaszły w jurze i wczesnej kredzie. Proces wykształcania się ciała krabopodobnego (ang. "carcinization") nastąpił w tej grupie niezależnie 3 razy. Kolonizacja środowisk słodkowodnych i lądowych miała miejsce między kredą późną a trzeciorzędem.
Systematyka.
Do 2009 roku opisano 2700 wszystkich gatunków, natomiast do 2013 ponad 2500 współcześnie żyjących. W pracy przedstawiającej systematykę skorupiaków S.T. Ahyong i innych z 2011 roku podzielono je na 7 nadrodzin i 19 rodzin. Podział stosowany w 2016 roku w bazie WoRMS wyróżnia dodatkowo jeszcze jedną rodzinę, co razem daje 20:
Analiza filogenetyczna opublikowana w 2013 roku potwierdziła monofiletyzm miękkoodwłokowców oraz większości ich nadrodzin i rodzin. Pustelniki (Paguroidea) okazały się parafiletyczne i dla zachowania monofiletyzmu w ich skład powinny zostać włączone krabony (Lithodoidea). Niemonofiletyczne okazały się 3 rodziny: Diogenidae, pustelnikowate (Paguridae) i Munididae. Pozycję bazalną zajmują Hippoidea.

</doc>
<doc id="3674310" url="https://pl.wikipedia.org/wiki?curid=3674310" title="Anomura">
Anomura



</doc>
<doc id="3674311" url="https://pl.wikipedia.org/wiki?curid=3674311" title="Miernoodwłokowe">
Miernoodwłokowe



</doc>
<doc id="3674312" url="https://pl.wikipedia.org/wiki?curid=3674312" title="Miękkoodwłokowe">
Miękkoodwłokowe



</doc>
<doc id="3674313" url="https://pl.wikipedia.org/wiki?curid=3674313" title="Gabrieła Petrova">
Gabrieła Petrova



</doc>
<doc id="3674316" url="https://pl.wikipedia.org/wiki?curid=3674316" title="Międzynarodowe Spadochronowe Mistrzostwa Śląska 2002">
Międzynarodowe Spadochronowe Mistrzostwa Śląska 2002

Międzynarodowe Spadochronowe Mistrzostwa Śląska w celności lądowania 2002 – odbyły się 1–2 czerwca 2002 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Do dyspozycji skoczków był samolot An-2P "AOI". Rozegrano 2 kolejki skoków.
Rozegrane kategorie.
Mistrzostwa rozegrano w trzech kategoriach spadochronowych:
Wyniki.
W Mistrzostwach wzięło udział 6 drużyn 3 osobowych w tym drużyny z dwóch krajów: i .

</doc>
<doc id="3674317" url="https://pl.wikipedia.org/wiki?curid=3674317" title="Pleocyemata">
Pleocyemata

Pleocyemata – podrząd skorupiaków z gromady pancerzowców i rzędu dziesięcionogów.
Skorupiaki o ciele spłaszczonym bocznie lub grzbietobrzusznie. Wyrostki skrzelowe są różnej formy, ale nigdy nie są drzewkowato porozgałęziane jak u krewet. Odnóża różnie wykształcone. Zwykle obecne duże szczypce. Dojrzałe osobniki poruszają się chodząc lub pełzając, dodatkowo mogą pływać dzięki uderzeniom wykształconej z telsona i uropodiów płetwy odwłokowej. Samice opiekują się jajami, nosząc je ze sobą. Z jaj wylęgają się żywiki lub, u gatunków lądowych, wolno żyjące larwy nie występują.
Zalicza się tu 11 infrarzędów:
Dawniej Gebiidea i Axiidea stanowiły jeden infrarząd: Thalassinidea, a Polychelida i Achelata łączono w langusty (Palinura).

</doc>
<doc id="3674319" url="https://pl.wikipedia.org/wiki?curid=3674319" title="Bitwa warszawska 1920">
Bitwa warszawska 1920



</doc>
<doc id="3674322" url="https://pl.wikipedia.org/wiki?curid=3674322" title="2011 w nauce">
2011 w nauce

Rok 2011 przyniósł wiele znaczących wydarzeń naukowych, w tym pierwszy przeszczep sztucznego organu, uruchomienie pierwszej chińskiej stacji kosmicznej oraz wzrost liczby ludności świata do 7 miliardów. Miało miejsce łącznie 78 udanych orbitalnych lotów kosmicznych, a także istotny postęp naukowy w takich dziedzinach jak: elektronika, medycyna, genetyka, klimatologia i robotyka.
Rok 2011 został ogłoszony przez ONZ Międzynarodowym Rokiem Lasów i Chemii.

</doc>
<doc id="3674323" url="https://pl.wikipedia.org/wiki?curid=3674323" title="Tomáš Koubek">
Tomáš Koubek

Tomáš Koubek (ur. 26 sierpnia 1992 w Hradcu Králové) – czeski piłkarz grający na pozycji bramkarza. Od 2017 jest piłkarzem klubu Stade Rennais.
Kariera klubowa.
Swoją karierę piłkarską Koubek rozpoczął w klubie FC Hradec Králové. W 2010 roku awansował do kadry pierwszego zespołu. 30 kwietnia 2011 zadebiutował w jego barwach w pierwszej lidze czeskiej w wygranym 2:1 wyjazdowym meczu z FK Mladá Boleslav. W sezonie 2012/2013, w którym stał się pierwszym bramkarzem, zajął z Hradcem Králové ostatnie 16. miejsce w lidze i spadł z nim do drugiej ligi. W sezonie 2013/2014 wywalczył z Hradcem Králové wicemistrzostwo drugiej ligi i powrócił do pierwszej ligi. W Hradcu Králové grał do końca sezonu 2014/2015.
Latem 2015 Koubek przeszedł do Sparty Praga, ale na sezon 2015/2016 został wypożyczony do Slovana Liberec. Swój debiut w nim zaliczył 26 lipca 2015 w wygranym 4:2 domowym meczu z FK Mladá Boleslav.
W 2016 roku Koubek wrócił do Sparty, w której zadebiutował 7 sierpnia 2016 w zremisowanym 0:0 wyjazdowym meczu z FK Teplice.
28 sierpnia 2017 roku podpisał 4–letni kontrakt z pierwszoligowym Stade Rennais.
Kariera reprezentacyjna.
W swojej karierze Koubek grał w młodzieżowych reprezentacjach Czech. W dorosłej reprezentacji Czech zadebiutował 24 marca 2016 roku w przegranym 0:1 towarzyskim meczu ze Szkocją, rozegranym w Pradze.

</doc>
<doc id="3674324" url="https://pl.wikipedia.org/wiki?curid=3674324" title="Międzynarodowy Festiwal Sztuki Naiwnej &quot;NIKISZ-FOR&quot;">
Międzynarodowy Festiwal Sztuki Naiwnej &quot;NIKISZ-FOR&quot;



</doc>
<doc id="3674327" url="https://pl.wikipedia.org/wiki?curid=3674327" title="Honda BR-V">
Honda BR-V

Honda BR-V "(ang. - Bold Runabout Vehicle)" – samochód osobowy typu crossover produkowany przez japoński koncern motoryzacyjny Honda Motor Company od 2016 roku. Od 2021 roku produkowana jest druga generacja modelu.
Pierwsza generacja.
Samochód został po raz pierwszy zaprezentowany 20 sierpnia 2015 roku podczas targów motoryzacyjnych Gaikindo Indonesian International Auto Show. Pojazd zbudowany został na bazie płyty podłogowej drugiej generacji Hondy Mobilio. Auto opracowane zostało z przeznaczeniem na azjatycki rynek motoryzacyjny. Charakterystycznym elementem pojazdu jest chromowana atrapa chłodnicy, która rozciągnięta została pomiędzy przednimi reflektorami w które wkomponowane zostały światła do jazdy dziennej wykonane w technologii LED. W kwietniu 2019 roku zadebiutował samochód po liftingu. 
Wersje wyposażeniowe.
Samochód wyposażony może być m.in. w klimatyzację, ekran dotykowy z Apple CarPlay oraz Android Auto, Bluetooth i złączem HDMI, a także skórzaną tapicerkę.
Druga generacja.
BR-V drugiej generacji został zaprezentowany 21 września 2021. Podobnie jak poprzednik jest oferowany na rynki globalne.

</doc>
<doc id="3674329" url="https://pl.wikipedia.org/wiki?curid=3674329" title="Iwan Pudkow">
Iwan Pudkow

Iwan Iwanowicz Pudkow (ros. Иван Иванович Пудков, ur. 18 marca 1916 we wsi Koniszczewo w obwodzie tambowskim, zm. 19 kwietnia 2002 w Moskwie) – radziecki działacz państwowy i partyjny.
Życiorys.
W 1940 ukończył Moskiewski Instytut Lotniczy i został inżynierem konstruktorem, potem szefem biura konstruktorskiego, zastępcą sekretarza i sekretarzem komitetu partyjnego. Od 1945 należał do WKP(b), 1952-1962 był kolejno zastępcą szefa produkcji, szefem produkcji, głównym technologiem i głównym inżynierem fabryki lotniczej, 1962-1968 był dyrektorem fabryki lotniczej "Salut". Od 1968 do marca 1977 był I zastępcą ministra, a od marca 1977 do kwietnia 1984 ministrem budowy maszyn dla przemysłu lekkiego i spożywczego i artykułów gospodarstwa domowego, następnie przeszedł na emeryturę. W 1951 został kandydatem nauk technicznych. Od 23 lutego 1981 do 25 lutego 1986 był członkiem Centralnej Komisji Rewizyjnej KPZR. Deputowany do Rady Najwyższej ZSRR 10 i 11 kadencji.

</doc>
<doc id="3674331" url="https://pl.wikipedia.org/wiki?curid=3674331" title="Aleksandr Riabow">
Aleksandr Riabow

Aleksandr Nikołajewicz Riabow (ros. Александр Николаевич Рябов, ur. 1888 we wsi Boborowo w guberni moskiewskiej, zm. 10 lutego 1938) – radziecki działacz partyjny, państwowy i związkowy.
Życiorys.
Miał wykształcenie średnie, 1906 wstąpił do SDPRR, od 1925 do października 1928 był sekretarzem odpowiedzialnym briańskiego gubernialnego komitetu WKP(b). Od 19 grudnia 1927 do 26 stycznia 1934 był członkiem Centralnej Komisji Rewizyjnej WKP(b), od grudnia 1928 do 1930 sekretarzem odpowiedzialnym Zamoskworeckiego Komitetu Rejonowego WKP(b) w Moskwie, od 1934 do sierpnia 1937 przewodniczącym KC Związku Budowniczych Przemysłu Ciężkiego Centrum i Południa. 18 sierpnia 1937 został aresztowany przez NKWD, 8 lutego 1938 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji terrorystycznej i dwa dni potem rozstrzelany. 4 lipca 1956 pośmiertnie zrehabilitowany.

</doc>
<doc id="3674337" url="https://pl.wikipedia.org/wiki?curid=3674337" title="Ignacy Stoiński">
Ignacy Stoiński

Ignacy Stoiński herbu Janina (zm. 1782) – stolnik urzędowski w latach 1781-1782, podczaszy urzędowski w latach 1778-1781, podstoli urzędowski w latach 1771-1778, łowczy urzędowski w 1771 roku, wojski większy urzędowski w latach 1766-1771, miecznik urzędowski w latach 1765-1766, podwojewodzi, komornik lubelski i porucznik województwa lubelskiego w 1764 roku.
Jako poseł województwa lubelskiego na sejm elekcyjny w 1764 roku był elektorem Stanisława Augusta Poniatowskiego z województwa lubelskiego. Członek konfederacji radomskiej w 1767 roku. Poseł na sejm 1778 roku z województwa lubelskiego.

</doc>
<doc id="3674340" url="https://pl.wikipedia.org/wiki?curid=3674340" title="Regnellidium">
Regnellidium

Regnellidium – rodzaj paproci z rodziny marsyliowatych. Jest to takson monotypowy z jednym gatunkiem – Regnellidium diphyllum . Gatunek występuje w południowej Brazylii i w północnej Argentynie. 
Jest to roślina o pędach płożących się lub unoszących w wodzie. Liście pastorałowato zwinięte za młodu, po rozwinięciu na długim ogonku zakończone parą listków nerkowatych lub zaokrąglonych. Roślina ta jako jedyna paproć zawiera rurki mleczne.

</doc>
<doc id="3674341" url="https://pl.wikipedia.org/wiki?curid=3674341" title="Regnellidium diphyllum">
Regnellidium diphyllum



</doc>
<doc id="3674349" url="https://pl.wikipedia.org/wiki?curid=3674349" title="Michał Siellicki">
Michał Siellicki

Michał Siellicki herbu Korczak – regent kancelarii większej litewskiej w latach 1758-1776.
W 1764 roku był elektorem Stanisława Augusta Poniatowskiego z województwa połockiego.

</doc>
<doc id="3674351" url="https://pl.wikipedia.org/wiki?curid=3674351" title="Walker Special">
Walker Special

Walker Special – samochód Formuły 1, zaprojektowany przez Alfa Francisa i Valerio Colottiego, skonstruowany przez Rob Walker Racing Team. Jedyny samochód konstrukcji Walkera. Nigdy nie wziął udziału w wyścigu.
Historia.
Zespół wyścigowy Rob Walker Racing Team został założony przez Roba Walkera i zadebiutował w Formule 1 w 1953 roku. Wynajmował on samochody od różnych konstruktorów i do 1959 roku za sprawą Stirlinga Mossa i Maurice'a Trintignanta wygrał Cooperem cztery wyścigi.
W 1960 roku Walker ze względu na nieporozumienia z Cooperem postanowił zbudować własny samochód na sezon 1961. Projektantami tego pojazdu zostali szef mechaników Rob Walker Racing Team, Alf Francis, oraz Valerio Colotti. Powstały w Dorking samochód był napędzany silnikiem Coventry Climax o pojemności 2,5 litra. Model został testowany pod koniec 1960 roku, ale nigdy nie wziął udziału w Grand Prix. Projekt został zarzucony ze względu na zbyt wysokie koszty oraz zmianę przepisów, które nakazywały korzystanie z silników 1,5-litrowych w miejsce jednostek 2,5 litra. Walker skorzystał więc w 1961 roku z Lotusów 18.
Walker Special regularnie uczestniczy w pokazach samochodów historycznych.

</doc>
<doc id="3674352" url="https://pl.wikipedia.org/wiki?curid=3674352" title="Stenopodidea">
Stenopodidea

Stenopodidea – infrarząd pancerzowców z rzędu dziesięcionogów.
Pancerzowce zbliżone pokrojem ciała do krewetek, długości od 2 do 7 mm, żywo ubarwione. Mają pojedynczą parę skrzeli, w postaci pęczka trzech, nieporozgałęzianych, nitkowatych wyrostków. Trzy początkowe pary pereiopodiów wyposażone są w szczypce, przy czym te na trzeciej parze są wydłużone i wyraźnie większe niż na pozostałych. Odwłok o jednogałęzistej pierwszej parze pleopodiów.
Skorupiaki wyłącznie morskie, pływające. Stenopodidae żywią się resztkami pożywienia i glonami z ciała innych zwierząt, zaś Spongicolidae zasiedlają gąbki szkliste.
Najstarszym znanym gatunkiem jest pochodzący z późnego dewonu "Devonostenopus pennsylvaniensis". W sumie opisano do 2014 roku 72 gatunki, w tym 3 wymarłe. Klasyfikuje się je w 3 podrodzinach:

</doc>
<doc id="3674353" url="https://pl.wikipedia.org/wiki?curid=3674353" title="Maszyna Tadeusz Kantor">
Maszyna Tadeusz Kantor

MASZYNA TADEUSZ KANTOR. Wystawianie, performowanie, montowanie, malowanie i inne sposoby produkcji – prezentowana w São Paulo między 18 sierpnia 2015 a 14 listopada 2015 roku wystawa poświęcona twórczości Tadeusza Kantora, zorganizowana dzięki współpracy Muzeum Sztuki w Łodzi, Culture.pl (Instytutu Adama Mickiewicza) oraz SESC Serviço Social do Comércio.
Ekspozycja w SESC Consolaçao, jednym z najważniejszych brazylijskich centrów kulturalnych, edukacyjnych i społecznych, została zorganizowana przy okazji setnej rocznicy urodzin artysty. Powstała z inicjatywy Sebastião Milarégo i została zrealizowana według koncepcji Jarosława Suchana i Ricarda Muniza Fernandesa. Była największą prezentacją dorobku tego twórcy poza granicami Polski i pierwszą taką retrospektywą w Ameryce Południowej. Ukazywała interdyscyplinarny charakter dzieła Kantora i koncentrowała się na jego praktyce artystycznej i ideach, które mu przyświecały. 
Wystawę otwierała "Maszyna aneantyzacyjna", piramidalna konstrukcja zbudowana z dziesiątek składających się i rozkładających krzeseł; „maszyna ta, pieczołowicie zaprojektowana, wymyślana raz po raz na nowo, starannie modyfikowana lub naprawiana, pracowała bez ustanku przez ponad cztery dekady, dając plon w postaci jednego z najbardziej barwnych, różnorodnych i wewnętrznie sprzecznych dorobków twórczych w polskiej sztuce powojennej”. Pracy tej na parterze budynku towarzyszyła instalacja "The Short Twentieth Century" Marcii de Barros, która ukazywała twórczość Kantora na tle determinujących życie artysty ekstremów XX wieku. 
Główna część ekspozycji znajdowała się na jednym z pięter centrum w hali sąsiadującej z salami, w których odbywały się próby teatralne, warsztaty taneczne, zajęcia sportowe. W specjalnie przygotowanej przestrzeni zaprezentowano oryginały i repliki rekwizytów scenicznych, dzieła malarskie, rysunki, asamblaże, a także bogatą dokumentację fotograficzną i filmową happeningów, akcji i spektakli Teatru Cricot 2. 
W sali głównej zaprezentowano oryginalne i zrekonstruowane obiekty sceniczne, mające pierwszorzędne znaczenie dla całej twórczości Kantora, m.in.: szatnię z "Nadobniś i koczkodanów" (1973) oraz rekonstrukcje postaci elfów i Goplany z wystawionej w 1943 roku "Balladyny". Aranżacja odwoływała się do otwartej w 1963 roku w krakowskiej Galerii Krzysztofory "Wystawy Popularnej", którą sam artysta określał też mianem "Anty-Wystawy". 
Integralną częścią ekspozycji były interwencje performatywne w wykonaniu m.in. grupy Almanaquy Antropofágico. Performerzy wchodzili w interakcję z dziełami, maszynami i przedmiotami tworzącymi wystawę, próbując wypełnić przestrzeń pomiędzy materią a przekazem ujawniającym się w dziełach Kantora przede wszystkim w dialogu, reakcji na proces, który ta twórczość uruchamia. "Maszyna Kantor" z założenia miała znajdować się w ciągłym ruchu, tworzonym przez widzów i zaproszonych artystów. Odkrywając kolejne oblicza artysty, publiczność sama miała czytać jego dzieło i tworzyć własne interpretacje, a przemieszczając się po wystawie, stawać się jej częścią; „to trochę jak wyprawa w nieznane, nigdy nie wiadomo, co czeka za najbliższym rogiem: olejny obraz, filmowy zapis spektaklu, przejmujące manekiny ze scenografii jego sztuk czy dokumentacja happeningu” (Piotr Sarzyński).
Prezentacji "Maszyny Kantor" towarzyszyło wiele wydarzeń, m.in. performatywne oprowadzanie po ekspozycji przez Michała Kobiałkę, profesora w Departamencie Sztuki Teatru i Tańca Uniwersytetu Minnesoty, oraz Ludmiłę Rybę, tłumaczkę i aktorkę Teatru Cricot 2, a także cykl trzech wykładów autorstwa Michała Kobiałki. Pierwszy z nich, "Objetos e Máquinas de Tadeusz Kantor" (Przedmioty i maszyny Tadeusza Kantora) skupiał się na rozumieniu pojęć przestrzeni i przedmiotu przez Kantora w świetle jego tekstów teoretycznych oraz prac i przedstawiał myśl artysty w świetle jego twórczych eksperymentów, takich jak teatr autonomiczny, teatr informel, teatr zero, teatr happeningowy, teatr niemożliwy czy teatr śmierci. Podczas kolejnego wykładu pt. "Sobre Memória e História: O Teatro da Minima Moralia de Tadeusz Kantor" (O pamięci i historii: Teatr Minima Morali Tadeusza Kantora) Kobiałka próbował natomiast prześledzić zmiany, jakie zaszły w refleksji Kantora na temat pamięci, technik mnemonicznych i historii, co znalazło swoje odzwierciedlenie w takich sztukach, jak "Umarła Klasa" (1975), "Wielopole, Wielopole" (1980), "Niech sczezną artyści" (1985) i "Nigdy tu już nie powrócę" (1988). Aby zobrazować idee prezentowane w dyskursie teoretycznym, w trzecim wykładzie Kobiałki pt. "O Teatro de Tadeusz Kantor: Notas sobre o Estilo Tardio" (Teatr Tadeusza Kantora: noty o stylu późnym) wzięli również udział członkowie grupy Almanaquy Antropofágico, która przygotowała specjalny performans. 
Przy okazji wystawy w Sesc Consolação powstał bogato ilustrowany katalog prezentujący nie tylko aranżację wystawy oraz poszczególne dzieła malarskie, rysunki, obiekty i instalacje Kantora, ale także archiwalne materiały dokumentujące jego performanse i życie. Publikacja stanowi też zbiór napisanych przez znawców teatru i twórczości Kantora esejów poświęconych wielowymiarowej twórczości artysty i roli, jaką odegrał on w świecie sztuki.
Ekspozycję Maszyna Kantor odwiedziło ponad 90 tysięcy zwiedzających. Informowały o niej szeroko media światowe (m.in. recenzja w „ArtForum”), brazylijskie („Estadão”, „Folha de S.Paulo”, „Destak Journal”, czy „Instituto Pinheiro”) i polskie (magazyn „Szum”, „Polityka”, „Gazeta Wyborcza”, „Polska The Times”), a stałą relację z wydarzeń w Sesc Consolação prowadził portal CULTURE.PL. Wystawa otrzymała Troféu APCA, nagrodę Stowarzyszenia Krytyków Sztuki w São Paulo w kategorii teatralnego wydarzenia roku, była też nominowana do nagrody Shella.
Linki zewnętrzne.
https://web.archive.org/web/20160423000950/http://msl.org.pl/pl/wystawy/archiwalne/maszyna-kantor-wystawianie--performowanie--montowanie--malowanie-i-inne-sposoby-produkcji.html
http://culture.pl/pl/wydarzenie/tadeusz-kantor-jako-maszyna
http://www.sescsp.org.br/programacao/67978_MAQUINA+TADEUSZ+KANTOR
https://www.youtube.com/watch?v=2pVr1lqqgQo

</doc>
<doc id="3674354" url="https://pl.wikipedia.org/wiki?curid=3674354" title="Return to Forever (album Scorpions)">
Return to Forever (album Scorpions)

Return to Forever – dziewiętnasty album studyjny niemieckiej grupy Scorpions. Został wydany w Europie 20 lutego 2015 roku nakładem wytwórni Sony Music.
Geneza.
W 2011 roku Scorpions zaczęli przeszukiwać w ich archiwach niepublikowane utwory. To były te piosenki, które nie weszły na album, głównie z powodu ograniczonego miejsca na płyty winylowe. Gitarzysta Rudolf Schenker wyjaśnił: "mamy bibliotekę w naszych zbiorach, gdzie mamy dużo starych piosenek, zwłaszcza z czasów kiedy mieliśmy możliwość wydania ośmiu lub dziewięciu utworów na winylu. Zawsze rejestrowane 13 lub 14 piosenek, więc (pozostałe) wiszą gdzieś w zbiorach". W okresie między styczniem i marcem 2012 r., zespół pracuje w studio z producentami, A " Nord Anderson i Martin Hansen nad 12 niepublikowanymi utworami z lat 80. i początku lat 90. Były to dema z Blackout, Love at the First String, Savage Amusement i Crazy World. Muzycy grupy dodali nowe brzmienia do tych starych nagrań, przepisali teksty, aby ich brzmienie stało się bardziej nowoczesne. Matthias Jabs wyjaśnił: "robimy to tak, jak  nagrywamy albumy dzisiaj, ale podstawowe idee, riffy, czucie, zostały napisane i są rozmieszczone, staramy się Zachować jak najwięcej ze starych wpisów, jak to możliwe. Trzydzieści lat później nikt by wymyślił tych pomysłów wymyśliliśmy je gdy byliśmy młodsi, dlatego chcemy zapisać tamtego ducha"

</doc>
<doc id="3674358" url="https://pl.wikipedia.org/wiki?curid=3674358" title="Jõgisoo (Ambla)">
Jõgisoo (Ambla)

Jõgisoo – wieś w Estonii, w prowincji Järva, w gminie Ambla.

</doc>
<doc id="3674363" url="https://pl.wikipedia.org/wiki?curid=3674363" title="Joanna Jędrzejczak">
Joanna Jędrzejczak

Joanna Ewa Jędrzejczak (ur. 2 stycznia 1957) – polski lekarz neurolog, nauczyciel akademicki, doktor habilitowany nauk medycznych.
Życiorys.
W 1981 ukończyła studia w Wydziale Lekarskim Akademii Medycznej w Warszawie. Specjalista w zakresie neurologii (I stopień w 1987 i II stopień w 1993).
Stopień doktora nauk medycznych uzyskała w 1991 w Instytucie – Centrum Medycyny Doświadczalnej i Klinicznej PAN w Warszawie na podstawie rozprawy pt. "Zmiany w mózgu szczura po przebytej śmierci klinicznej. Charakterystyka patofizjologiczna i morfologiczna". W 2003 w Centrum Medycznym Kształcenia Podyplomowego w Warszawie uzyskała stopień doktora habilitowanego na podstawie pracy pt. "Analiza symptomatologiczno-elektroencefalograficzna psychogennych napadów rzekomopadaczkowych z zastosowaniem techniki wideometrycznej". W 2008 otrzymała stanowisko profesora nadzwyczajnego w Centrum Medycznym Kształcenia Podyplomowego.
Zawodowo od 1988 związana z Centrum Medycznym Kształcenia Podyplomowego. W kadencji 2008–2012 i 2012–2016 dyrektor tej uczelni.
Członkini m.in. Polskiego Towarzystwo Neuropatologii, Polskiego Towarzystwa Neurologicznego, Polskiego Towarzystwa Epileptologii i Oddziału Polskiego Międzynarodowej Ligi Przeciwpadaczkowej.
Autorka lub współautorka ponad 170 publikacji, w tym podręczników na temat diagnostyki i leczenia farmakologicznego padaczki.

</doc>
<doc id="3674365" url="https://pl.wikipedia.org/wiki?curid=3674365" title="Volvo V90 (2016)">
Volvo V90 (2016)

Volvo V90 — samochód osobowy klasy wyższej produkowany pod szwedzką marką Volvo od 2016 roku.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Genewie w marcu 2016 roku. Nazwa V90 w latach 1990 - 1998 używana już była w nomenklaturze Volvo jako oznaczenie poprzednika modelu S80. Auto zbudowane zostało na bazie płyty podłogowej SPA (Scalable Product Architecture), która wykorzystana została do stworzenia drugiej generacji modelu XC90. Samochód zaprojektowany został przez Thomasa Ingenlatha. Pierwszy pokaz pojazdu miał miejsce 18 lutego 2016 roku.
We wrześniu 2016 roku zaprezentowana została uterenowiona wersja Cross Country. Auto wyróżnia się zmienionymi zderzakami, plastikowymi nakładkami na nadkolach i progach, specjalnym wzorem alufelg oraz podniesionym zawieszeniem.
W październiku 2017 roku zaprezentowane zostało sportowe coupe Polestar 1, które jest powiązane technicznie z V90. Z racji nowej polityki Volvo firma Polestar nie tworzy już usportowionej linii modelowej szwedzkiego producenta, lecz jest oddzielną marką samochodową.
Lifting.
W lutym 2020 roku samochód przeszedł lifting. Po modernizacji auto zyskało nie tylko nieco inną stylistykę nadwozia, lecz także 48-woltowe hybrydowe jednostki napędowe. We wnętrzu pojawiły się nowe materiały wykończeniowe, a zestaw audio zapewnia lepszą jakość dźwięku. Dzięki zastosowaniu jednostek z elektrycznym wspomaganiem kierowca może liczyć na niższe zużycie paliwa.
Stylistyka.
Charakterystycznym elementem pojazdu jest przód podobny do zastosowanego w drugiej generacji modelu XC90. Podobnie jak pierwowzór, pojazd otrzymał światła do jazdy dziennej wykonane w technologii LED w kształcie położonej litery "T", która nawiązuje do młota Thora. Linia dachu pojazdu poprowadzona została nisko, a auto otrzymało smukły i długi wygląd. Tylne lampy zostały wkomponowane w układ przetłoczeń klapy bagażnika i otrzymały kształt litery "C", która natomiast nawiązuje do kształtu lamp zastosowanych prototypowym modelu Concept Estate. Bryła pojazdu osadzona może być na dużych felgach (od 17 do 21-cali).
Centralnym elementem stylizacji wnętrza pojazdu jest umieszczony na środku 9-calowy tablet, który zastąpił standardowe przyciski i przełączniki.
Silniki.
Model S90 wyposażony jest w silniki z gamy Drive-E, w które wyposażone zostało m.in. Volvo XC90 II.
Silnik D5 został wyposażony w system Power Pulse, który poprawia przyspieszenie i elastyczność samochodu. Silnik elektryczny spręża powietrze pobrane przez filtr powietrza i gromadzi je w specjalnym zbiorniku. Gdy kierowca naciśnie mocniej gaz, sprężone powietrze trafia na gorącą stronę turbosprężarki eliminując efekt tzw. turbodziury.
Wersja hybrydowa wyposażona jest w zestaw baterii z możliwością doładowania za pomocą przydomowego gniazdka. Silnik spalinowy odpowiada za napędzanie przednich kół, natomiast silnik elektryczny napędza tylną oś. Wersja hybrydowa została wyposażona w możliwość podróżowania w trybie miejskim wyłącznie na silniku elektrycznym. Zasięg wynosi 40 km. Pojazd przyśpiesza od 0 do 100 km/h w 6 sekund. W wersjach z napędem AWD zastosowano układ Haldex 5. generacji.
Wersje wyposażeniowe (2022).
Standardowe wyposażenie podstawowej wersji pojazdu Kinetic obejmuje m.in. 7 poduszek powietrznych, układ wspomagania hamowania w mieście (city safety), system ABS z EBA i EBD, ACC, LKA, ESC, SIPS, WHIPS, CTC, RSC, TSA, układ ostrzegania o zbyt małej odległości od poprzedzającego pojazdu, system wspomagania kierowania przy prędkościach powyżej 130 km/h, układ ostrzegający o dekoncentracji kierowcy, system ostrzegania o niekontrolowanej zmianie pasa ruchu, system rozpoznający znaki drogowe (TSR), napinacze pasów bezpieczeństwa, czujnik deszczu, zamek centralny, elektroniczny hamulec postojowy, funkcję Auto Hold, elektryczne sterowanie szyb, podgrzewanie oraz elektryczne sterowanie lusterek, 6-głośnikowy system audio o mocy 80W wyposażony w 6,5-calowy wyświetlacz, złącze AUX i USB oraz Bluetooth, 2-strefową klimatyzację elektroniczną, wielofunkcyjną kierownicę, komputer pokładowy, 17-calowe alufelgi.
Wersja Momentum dodatkowo wyposażona jest m.in. w skórzaną tapicerkę i kierownicę, światła drogowe oraz do jazdy dziennej wykonane w technologii LED, 18-calowe alufelgi, czujniki cofania, system recyrkulacji, kontroli i poprawy jakości powietrza, elektrycznie składane lusterka zewnętrzne oraz 4-stopniowo elektrycznie regulowane fotele przednie. Wersja Inscription dodatkowo wyposażona została m.in. w elektrycznie regulowany fotel kierowcy z pamięcią ustawień, system regulacji trybów jazdy Drive Mode raz światła przeciwmgłowe. Wersja R-Design dodatkowo wyposażona może być także m.in. w sportowe fotele oraz sportowe zawieszenie.
W zależności od wersji wyposażeniowej pojazdu, auto opcjonalnie doposażyć można m.in. w system BLIS, system Cross Traffic Alert ostrzegający o zbliżających się obiektach (piesi, duże zwierzęta itp.), aktywne światła drogowe Full LED z technologią sterowania natężeniem strumienia reflektorów oraz automatycznego doświetlania zakrętów, spryskiwacze reflektorów, system bezkluczykowy, czterostrefową klimatyzację elektroniczną, łopatki zmiany biegów, pneumatyczne zawieszenie, asystenta parkowania, kamerę wspomagającą parkowanie tyłem, funkcję masażu w fotelach, elektrycznie składane tylne siedzenia, podgrzewane siedzenia przednie i tylne, podgrzewaną przednią szybę, podgrzewane dysze spryskiwaczy oraz kierownicę, ogrzewanie postojowe, elektrycznie otwieraną klapę bagażnika, wyświetlacz HUD, 19-głośnikowy system audio Bowers &amp; Wilkins o mocy 1400 W, system nawigacji satelitarnej, tuner radia cyfrowego DAB, telewizję satelitarną, dach panoramiczny oraz system Volvo On Call z Wi-Fi, a także 19 lub 20-calowe alufelgi.

</doc>
<doc id="3674369" url="https://pl.wikipedia.org/wiki?curid=3674369" title="Underhill (Londyn)">
Underhill (Londyn)

Underhill – dzielnica Londynu, w Wielkim Londynie, leżąca w gminie Barnet. Leży 16,3 km od centrum Londynu. W 2011 roku dzielnica liczyła 15 915 mieszkańców.

</doc>
<doc id="3674371" url="https://pl.wikipedia.org/wiki?curid=3674371" title="Lucyna Falkowska">
Lucyna Falkowska

Lucyna Mirosława Falkowska (ur. 1951, zm. 7 kwietnia 2021) – polska naukowiec, oceanolog, profesor dr hab. specjalizująca się w chemii atmosfery, oceanografii chemicznej oraz ochronie środowiska morskiego, związana z Uniwersytetem Gdańskim.
Życiorys.
Urodziła się w 1951.
Doktoryzowała się w 1986, pisząc pracę pt. "Dopływ związków azotu i fosforu z atmosfery do Bałtyku (na podstawie badań południowego Bałtyku w latach 1981–1985)".
29 września 1997 uzyskała stopień doktora habilitowanego w zakresie oceanologii na Wydziale Biologii, Geografii i Oceanologii Uniwersytetu Gdańskiego, na podstawie pracy "Mikrowarstwa powierzchniowa morza: właściwości i procesy". Proces habilitacyjny rozpoczął się 1 stycznia 1996.
W 2001 kierowała projektami badawczymi: "Wymiana rtęci gazowej pomiędzy wodą a atmosferą w rejonie Zatoki Gdańskiej i południowego Bałtyku", "Dwunastogodzinny cykl transformacji materii w mikrowarstwie powierzchni morza Basenu Gdańskiego" oraz Wybrane jony morskich aerozoli nad Zatoką Gdańską.
8 czerwca 2006 otrzymała z rąk Prezydenta Rzeczypospolitej Polskiej Lecha Kaczyńskiego tytuł profesora nauk o Ziemi.
Była profesorem zwyczajnym i kierownikiem Pracowni Chemii Morza i Atmosfery w Instytucie Oceanografii Wydziału Oceanografii i Geografii Uniwersytetu Gdańskiego. Była członkiem specjalistą Komitetu Badań Morza, Wydziału III Nauk Ścisłych i Nauk o Ziemi Polskiej Akademii Nauk.
Specjalizowała się w chemii atmosfery, oceanografii chemicznej oraz ochronie środowiska morskiego. W latach 1999–2011 była promotorką jedenastu prac doktorskich, recenzentką dwóch rozpraw habilitacyjnych oraz trzech doktorskich.
W 1999 r. uhonorowana została Złotym Krzyżem Zasługi. Otrzymała także Medal Komisji Edukacji Narodowej oraz wiele nagród Rektora UG. Była członkinią Gdańskiego Towarzystwa Naukowego.
Zmarła 7 kwietnia 2021.
Publikacje.
Napisała szereg artykułów w języku polskim oraz angielskim, jako autorka lub współautorka.
Publikacje książkowe:

</doc>
<doc id="3674377" url="https://pl.wikipedia.org/wiki?curid=3674377" title="Totteridge">
Totteridge

Totteridge – dzielnica Londynu, w Wielkim Londynie, leżąca w gminie Barnet. Leży 15,3 km od centrum miasta Londynu. W 2011 roku dzielnica liczyła 15 159 mieszkańców.

</doc>
<doc id="3674378" url="https://pl.wikipedia.org/wiki?curid=3674378" title="Oscar Kupferschmidt">
Oscar Kupferschmidt

Johannes Eugen Oscar Kupferschmidt (ur. 28 maja 1844 w Gdańsku, zm. 14 sierpnia 1922 tamże) – urzędnik, przedsiębiorca gdański.
Życiorys.
Był synem gdańskiego kupca Heinricha Adolpha Kupferschmidta. W 1863 ukończył szkołę realną św. Piotra i Pawła, następnie kształcił się w zawodzie kupca. W stopniu porucznika walczył w wojnie prusko-duńskiej (1864) i francusko-pruskiej (1870-1871).
15 maja 1872 został dyrektorem generalnym nowo utworzonego przedsiębiorstwa tramwajowego, będącego filią berlińskiego towarzystwa tramwajów konnych (Deutsche Pferdeeisenbahngesellschaft). Pod jego zarządem przedsiębiorstwo utrzymywało komunikację omnibusową z Wrzeszczem i Oliwą, następnie w czerwcu 1873 wprowadzono w Gdańsku tramwaje konne a w 1896 tramwaje elektryczne. Stało się to na 2 lata przed pierwszymi tramwajami elektrycznymi na terenie Królestwa Polskiego, uruchomionymi w Łodzi.
W okresie 1889-1894 był (wraz z dr. Gustavem Torwalsenem) współwłaścicielem przedsiębiorstwa tramwajów konnych, które upadło z braku środków na elektryfikację trakcji.
W latach 1893–1902 członek gdańskiej Rady Miejskiej. W roku 1899 przewodniczący społecznego komitetu budowy ewangelickiego kościoła Lutra we Wrzeszczu.
15 maja 1922 uroczyście obchodzono w Gdańsku 50-lecie jego pracy zawodowej, zmarł wkrótce po jubileuszu, 14 sierpnia tego samego roku.
Żonaty z Klarą Marią (luty 1850 Gdańsk – 1 marca 1908 Gdańsk), córką kupca Eduarda Hundertmarka. Córka Charlotta Hermina (ur. 31 marca 1872) została 10 listopada 1892 żoną kupca Georga Ernsta Andreasa Witta.
Jest patronem tramwaju Bombardier Flexity Classic NGT6-2GD Gdańskich Autobusów i Tramwajów o numerze bocznym 1005.

</doc>
<doc id="3674379" url="https://pl.wikipedia.org/wiki?curid=3674379" title="Totteridge (Buckinghamshire)">
Totteridge (Buckinghamshire)

Totteridge – dzielnica miasta High Wycombe, w Anglii, w Buckinghamshire, w dystrykcie ("unitary authority") Buckinghamshire. Leży 21,8 km od miasta Aylesbury i 46,2 km od Londynu. W 2011 roku dzielnica liczyła 6562 mieszkańców.

</doc>
<doc id="3674382" url="https://pl.wikipedia.org/wiki?curid=3674382" title="Colotti Trasmissioni">
Colotti Trasmissioni

Colotti Trasmissioni – założona przez Valerio Colottiego włoska firma specjalizująca się w budowie skrzyń biegów, dyferencjałów i układów przeniesienia napędu.
Historia.
Valerio Colotti pracował w Ferrari i Maserati, gdzie projektował dyferencjały, zawieszenia, przekładnie kierownicze, układy hamulcowe i nadwozia, między innymi do modelu 250F. W 1958 roku Colotti założył firmę Tec-Mec. Dostarczała ona między innymi skrzynie biegów i dyferencjały korzystającemu z Cooperów zespołowi Rob Walker Racing Team. W 1959 roku zaprojektował model Tec-Mec F415, a także – na zlecenie Jeana Behry – samochód Behra-Porsche Special.
Na przełomie 1959 i 1960 roku Colotti rozpoczął współpracę z Alfem Francisem, szefem mechaników Rob Walker Racing Team, i przemianował Tec-Mec na Colotti-Francis. Na prośbę Wolfganga von Tripsa zaprojektował samochód Formuły Junior o nazwie TCA (Trips Colotti Automobili). Pracował także nad zawieszeniem Lotusów używanych przez Rob Walker Racing Team. Zaprojektował także samochód Walker Special, który ten zespół planował wystawić w sezonie 1961.
Po wprowadzeniu w 1961 roku nowych przepisów Colotti zbudował nową skrzynię biegów, odpowiednią dla silnika 1,5 litra. Ta sześciobiegowa jednostka o oznaczeniu T34 ważyła 34 kilogramy. Następnie na zlecenie Colina Chapmana przygotował skrzynię T37, używaną w Lotusie 29, którym Jim Clark ścigał się w Indianapolis 500. Ta skrzynia biegów była także używana w Lolach oraz Fordzie GT40. Ze względu na skargi kierowców związane ze słabym prowadzeniem, Colotti rozwinął i opatentował dyferencjał o ograniczonym poślizgu o nazwie „Coppia-Frenata”. Samochody wykorzystujące ten dyferencjał spisywały się szczególnie dobrze na śliskim i zaśnieżonym asfalcie.
Pod koniec lat 70. Giampaolo Dallara zlecił Colotti Trasmissioni zaprojektowanie i zbudowanie skrzyni biegów i dyferencjału o ograniczonym poślizgu do Lancii Bety Montecarlo. Colotti zbudował nowy dyferencjał o nazwie „Duo-Block”, który zwiększał szybkość reakcji. Lancia Beta Montecarlo wygrała Mistrzostwa Świata Samochodów Sportowych w 1979 i 1980 roku.
Firma otrzymała także od Piero Ferrari zlecenie dotyczące zbudowania repliki Ferrari 125, pierwszego samochodu konstrukcji Officine Ferrari po drugiej wojnie światowej. Z kolei Lamborghini poprosiło Colottiego o zbudowanie sekwencyjnej skrzyni biegów dla łodzi sportowych. 
Valerio Colotti zmarł 19 stycznia 2008 roku. Prezesem firmy został jego syn, Marco.
Klientami Colotti Trasmissioni byli tacy producenci, jak Cooper, Vanwall, Lotus, Brabham, McLaren, Ferguson, BRM, Cushioncraft, FIAT, Alfa Romeo, ATS, De Sanctis, Serenissima, Centro Sud, Minardi i inni.

</doc>
<doc id="3674384" url="https://pl.wikipedia.org/wiki?curid=3674384" title="Colotti">
Colotti



</doc>
<doc id="3674385" url="https://pl.wikipedia.org/wiki?curid=3674385" title="Falkowska">
Falkowska



</doc>
<doc id="3674386" url="https://pl.wikipedia.org/wiki?curid=3674386" title="Jadwiga Słowińska-Srzednicka">
Jadwiga Słowińska-Srzednicka

Jadwiga Maria Słowińska-Srzednicka (ur. 1940) – polski lekarz internista i endokrynolog, nauczyciel akademicki, profesor nauk medycznych.
Życiorys.
Absolwentka Wydziału Lekarskiego Akademii Medycznej w Warszawie. Specjalista w zakresie chorób wewnętrznych (I stopień w 1960 i II stopień w 1965) i endokrynologii (II stopień w 1981).
Stopień doktora nauk medycznych uzyskała w 1980 w Centrum Medycznym Kształcenia Podyplomowego w Warszawie. W 1989 w tej samej uczelni uzyskała stopień doktora habilitowanego. W 1997 otrzymała tytuł profesora.
Zawodowo związana z Centrum Medycznym Kształcenia Podyplomowego i Szpitalem Bielańskim. W kadencjach 2002–2004 i 2004–2008 sprawowała funkcję dyrektora Centrum Medycznego Kształcenia Podyplomowego.
Autorka lub współautorka ponad 180 publikacji krajowych i zagranicznych.

</doc>
<doc id="3674389" url="https://pl.wikipedia.org/wiki?curid=3674389" title="Misyjne Drogi">
Misyjne Drogi

Dwumiesięcznik „Misyjne Drogi” i portal www.misyjne.pl – wydawane są przez Zgromadzenie Misjonarzy Oblatów Maryi Niepokalanej i poświęcone tematyce misyjnej.
„Misyjne Drogi” pojawiły się na rynku wydawniczym w 1983 r., po zaakceptowaniu decyzji przez ówczesne władze PRL podczas obrad Komisji Wspólnej Rządu i Episkopatu. Pierwszym redaktorem naczelnym czasopisma (do 2011 r.) i pomysłodawcą był o. mgr inż. Alfons Kupka OMI, były prowincjał. Głównym zadaniem czasopisma jest informowanie o sytuacji misjonarzy na świecie, ze szczególnym uwzględnieniem oblatów, formacja misyjna, przekazywanie parafiom materiałów do animacji misyjnej, a także przekonanie ludzi do zaangażowania na rzecz misji przez modlitwę, ofiarowane posty, cierpienia oraz przekazywanie środków materialnych. Istotnym aspektem działalności jest też informowanie o prześladowaniach chrześcijan we współpracy z polską sekcją Papieskiego Stowarzyszenia Pomoc Kościołowi w Potrzebie ("Kirche in Not"), jak i podejmowanie refleksji religioznawczej i kulturoznawczej.
Poruszane zagadnienia.
Dwumiesięcznik „Misyjne Drogi” wydawany jest w nakładzie ok. 2–24 000 egz., a jego objętość wynosi 76 stron głównego grzbietu oraz 16 stron wkładki dla dzieci. Kierowany jest do rodzin katolickich. Dociera najczęściej do odbiorców indywidualnych w prenumeracie, a także do prawie 1100 parafii w Polsce. Jest także dostępny w tzw. wolnej sprzedaży w sieciach Relay oraz Empik.
Każdy numer „Misyjnych Dróg” ma główny temat przewodni. Stałymi rubrykami są: „Wiadomości z życia Kościoła”, „Raport misyjny” (istotne tematy dotyczące misji), „Rozmowy w drodze” (wywiady z misjonarzami, duchownymi, ludźmi kultury i nauki), „Na granicy kultur i religii” (wiadomości o innych kulturach i wierzeniach), „Listy misjonarzy”, „Reportaż misyjny”, „Prześladowania chrześcijan”. „Młodzi i misje” oraz „Felieton z misją”. W czasopiśmie znajduje się krzyżówka, anegdoty misyjne, a także przepisy kulinarne. Mimo każdorazowego przyjęcia pewnej perspektywy poprzez wybór tematu numeru, stara się ukazywać misje możliwie szeroko: jako podstawowe zadanie każdego chrześcijanina, przestrzeń, w której każdy może odnaleźć swoje miejsce. Podejmowane tematy są w łączności z aktualnymi zagadnieniami misyjnymi sugerowanymi przez Komisję Episkopatu Polski ds. Misji i Papieskimi Dziełami Misyjnymi, m.in. kongresy misyjne, ważniejsze sympozja np. o wolontariacie misyjnym, co wskazuje na powszechny, eklezjalny charakter pracy wydawniczej. W podejmowanej refleksji misjologiczno-religioznawczej opiera się na ekspertach pochodzących z UKSW, UAM, US oraz oblackich naukowych ośrodków misjologicznych. Istotnym elementem czasopisma jest dodatek dla najmłodszych „Misyjne Dróżki Dreptaka Nóżki”.
Prowadzone inicjatywy.
Redakcja czasopisma równolegle koordynuje program adopcji misyjnej „Misja Szkoła”. Wsparcie darczyńców umożliwia podjęcie nauki dzieciom i młodzieży z Madagaskaru, Indii, Nepalu i Bangladeszu. Kilkakrotnie w ciągu roku dzieci ze szkół objętych patronatem przesyłają listy do swoich donatorów. Ze wsparcia organizacji korzysta przeszło 700 dzieci. Także na bieżąco, razem z portalem misyjne.pl, pismo reaguje na aktualne potrzeby misji, czy sytuacje związane z klęskami żywiołowymi, podejmując samodzielne kampanie np. „Ryż na Madagaskar”, „Himalaje muzyki”, czy „Woda dla Madagaskaru”, a także włącza się do akcji animowanych przez Komisję Episkopatu Polski ds.. Misji, Papieskie Dzieła Misyjne czy Fundację Pomocy Humanitarnej „Redemptoris Missio”.
Od 2012 roku rokrocznie pismo animuje – we współpracy z redakcjami innych czasopism misyjnych – akcję „Misjonarz na Post”, w której organizuje wsparcie modlitewne oraz przez post i ofiarowane cierpienia dla wszystkich polskich misjonarzy. W zorganizowanej w 2017 roku akcji wzięło udział niemal 13 300 osób. Jest to pierwsza i jedyna ogólnopolska akcja jednocząca środowiska misyjne w kraju. Realizowana jest pod patronatem Przewodniczącego Konferencji Episkopatu Polski, ks. abp. Stanisława Gądeckiego, z którym redakcja „otwierała” Wielki Post podczas konferencji prasowej w siedzibie KEP, a także przewodniczącego Komisji Episkopatu Polski ds. Misji. Dzięki tej akcji nawiązała współpracę z ogólnopolskimi mediami katolickimi i świeckimi (telewizja, prasa, radio, portale internetowe). Ich przedstawiciele proszą nas o bieżące komentarze dotyczące Kościoła i krajów misyjnych.
Media społecznościowe.
Od roku 2000 redakcja korzysta z możliwości, jakie oferują tzw. nowe media. Prowadzi stronę internetową, a od października 2016 portal www.misyjne.pl, w którym na bieżąco ukazują się aktualności ze świata, a szczególnie życia Kościoła i misji. Inne możliwości dostępne dla odwiedzających to między innymi opcja internetowego zamówienia prenumeraty czasopisma, także w wersji elektronicznej, oraz zakupy w misyjnym sklepie internetowym. Portal odwiedza miesięcznie około 125 tys. czytelników, którzy generują około 0,5 mln odwiedzin (tendencja zwyżkowa). Redakcja posługuje się także mediami społecznościowymi: Facebookiem, Twitterem, Instagramem i Snapchatem, Wykopem i Telegramem, które mają duży zasięg. Pracownikami są przede wszystkim osoby świeckie, dobrze przygotowane dziennikarsko i misjologicznie. Obecnie jest to 12 osób. Redaktorem naczelnym od 2012 roku jest dr Marcin Wrzos OMI, konsultant misjologiczno-religioznawczy i cenzor. W skład zespołu wchodzą także prof. UKSW Wojciech Kluj OMI, oblat odpowiedzialny za animację misyjną, Marek Swat OMI, a także pięciu dziennikarzy, social media ninja, korektorka, grafik i sekretarz redakcji. Jako jedyne czasopismo misyjne „Misyjne Drogi” są dostępne w tzw. wolnej sprzedaży. Są także wysyłane do misjonarzy w prawie 60 krajach świata. Nakład wynosi ponad 25 000 egzemplarzy. W Internecie pismo jest czytane przez pięć tysięcy osób dziennie.

</doc>
<doc id="3674393" url="https://pl.wikipedia.org/wiki?curid=3674393" title="Splewki">
Splewki



</doc>
<doc id="3674398" url="https://pl.wikipedia.org/wiki?curid=3674398" title="Ryszard Jędruch">
Ryszard Jędruch

Ryszard Jędruch (ur. 18 sierpnia 1967 w Tryńczy) – samorządowiec, wójt gminy Tryńcza.
Życiorys.
Ukończył studia na Akademii Ekonomicznej w Krakowie i studia podyplomowe z zakresu integracji europejskiej na Uniwersytecie Marii Curie-Skłodowskiej w Lublinie.
Od 1983 członek, a od 1992 komendant straży grobowej w parafii Tryńczy. W latach 1992–2002 był także sołtysem wsi Tryńcza, a w latach 2000–2001 jednocześnie przewodniczącym Komitetu Telefonizacji Wsi Tryńcza. W latach 1994–2002 był radnym Rady gminy w Tryńczy.
W 2002 został wybrany na wójta gminy Tryńcza z ramienia Komitetu Wyborczego Wyborców Prawica Ziemi Trynieckiej. W 2006, 2010, 2014 i 2018 uzyskiwał reelekcję na kolejne kadencje; w ostatniej z tych elekcji z ramienia Prawa i Sprawiedliwości, do którego uprzednio wstąpił.
Od 2011 prezes Gminnego Zarządu OSP. Dwukrotnie został wyróżniony tytułem najlepszego wójta województwa podkarpackiego (2011 i 2014). Wyróżniony także tytułem Samorządowy Menadżer Roku 2013. Za 2018 rok otrzymał tytuł Wójta Roku 2018.
W 2015 i 2019 kandydował do Sejmu z listy PiS. Nie uzyskiwał mandatu, otrzymując odpowiednio 3492 i 3517 głosów.

</doc>
<doc id="3674402" url="https://pl.wikipedia.org/wiki?curid=3674402" title="Sikorsky S-72">
Sikorsky S-72

Sikorsky S-72 (X-Wing) – amerykański śmigłowiec doświadczalny z napędem hybrydowym opracowany przez Sikorsky Aircraft Corporation w pierwszej połowie lat 70. XX wieku.
Historia.
Na początku lat 70. XX wieku, United States Army oraz NASA zainicjowały program Rotor Systems Research Aircraft (RSRA). Jego celem była budowa śmigłowca hybrydowego przeznaczonego do testów wirników głównych w locie z dużymi prędkościami. Kontrakt na budowę dwóch prototypów śmigłowca otrzymała firma Sikorsky Aircraft w styczniu 1974 roku. W celu redukcji kosztów budowy śmigłowca sięgnięto po istniejące już rozwiązania. Zespół napędowy pochodził ze śmigłowca Sikorsky S-61, cywilnej wersji Sikorsky SH-3 Sea King. Z maszyny Sikorsky S-67 Blackhawk pochodził zmodyfikowany kadłub. Przewidywano loty śmigłowca w różnych konfiguracjach. Podstawowa, typowego śmigłowca z klasycznym wirnikiem głównym i wirnikiem ogonowym. Jako śmigłowiec hybrydowy, w którym do kadłuba można było przymocować dodatkowe skrzydła oraz (lecz niekoniecznie) dodatkowy napęd w postaci dwóch silników odrzutowych umieszczanych po obu stronach kadłuba lub w konfiguracji samolotowej, w której usuwano wirnik główny, pozostawiając skrzydła, silniki odrzutowe i wirnik ogonowy. Jako pierwszy do swojego dziewiczego lotu wzniosła się maszyna (nr 545) w standardowej konfiguracji śmigłowcowej 12 października 1976 roku. Do lutego 1977 roku poddawana była próbom fabrycznym, a następnie przekazana do NASA Langley Research Center w Wirginii. 10 kwietnia 1978 roku dokonano oblotu drugiego prototypu (nr 546), ale tym razem zbudowanego w wersji hybrydowej. Maszyna zaopatrzona była w dodatkowe skrzydła i silniki odrzutowe. Na początku 1979 roku program badań prowadzonych w ramach RSRA przeniesiono z Wirginii do NASA Dryden Flight Research Center mieszczącej się w Edwards Air Force Base w stanie Kalifornia. 11 lutego 1979 roku do Edwards dotarł pierwszy, śmigłowcowy S-72, który na miejscu otrzymał nazwę własną „Heathcliff”, nowy numer 740 (numer rejestracyjny N740NA). We wrześniu tego samego roku na miejsce przybył drugi, hybrydowy egzemplarz. Śmigłowiec otrzymał nazwę własną „Gertrude” i nowy numer boczny 741 (numer rejestracyjny N741NA).
X-Wing.
W połowie lat 70. XX wieku Defense Advanced Research Projects Agency (DARPA) wraz z United States Navy rozpoczęła prace nad nowym rodzajem wirnika (wirnikopłata) zwanym skrzydłem X (typu X/X-wing). Wirnik posiadał sztywną głowicę i cztery szerokie łopaty o symetrycznym profilu na całej długości. Podczas pionowego startu, lądowania i zawisie oraz w locie poziomym z niewielką szybkością wirnik używany był jak klasyczny wirnik główny śmigłowców. Gdy maszyna przechodziła do bardzo szybkiego lotu poziomego, wirnik pozostawał nieruchomy, tworząc powierzchnie nośne w układzie X. Skrzydła miały symetryczny profil i nie miały powierzchni sterowych, zatem do sterowania powstającą na nich siłą nośną wykorzystano efekt Coandy. Aby wykorzystać to zjawisko, wzdłuż obydwu krawędzi na górnych powierzchniach płatów umieszczono szczeliny, przez które tłoczono powietrze pod zmiennym ciśnieniem. Tak zaprojektowane wirnikopłaty o średnicy 7,62 m przetestowano w tunelu aerodynamicznym należącym do NASA Ames Research Center. Pozytywny wynik badań skłonił US Navy, DARPA i NASA do przeprowadzenia prób już w warunkach rzeczywistych. W tym celu Sikorsky otrzymał w 1982 roku zlecenie przebudowania jednego z egzemplarzy S-72 do wersji z zamontowanym wirnikopłatem o średnicy 15,54 m i szerokości każdego z czterech płatów wynoszącej 1,03 m. Do przebudowy wybrano drugi prototyp (nr 741), którego uroczysta prezentacja, już po przebudowie, odbyła się 19 sierpnia 1986 roku. 25 września tego samego roku maszyna znalazła się w NASA Dryden Flight Research Center w celu prowadzenia dalszych badań. Z teoretycznych obliczeń, wynikało, że X-Wing będzie w stanie osiągnąć prędkość rzędu 833 km/h. Rok później, na pierwszym etapie prac, jeszcze bez zamontowanego wirnikopłata, 4 listopada 1987 roku przeprowadzono próby bardzo szybkiego kołowania maszyny. Trzy dni później, podczas trwających kołowań, S-72 oderwał się od ziemi i wzniósł, podczas trwającego 16 sekund lotu na wysokość 7,6 m. Maszyna w tym momencie nadal nie miała zainstalowanego wirnikopłata. Oficjalnego oblotu śmigłowca, nadal bez wirnika, dokonano 2 grudnia 1987 roku. W styczniu 1988 roku, z powodu zaprzestania dalszego finansowania badań, program prób został zakończony. Tym samym, S-72 nigdy nie wzniósł się w powietrze w docelowej konfiguracji z czterołopatowym wirnikopłatem. Na dalszym etapie badań, NASA i DARPA planowały zastąpienie jednostki napędowej dla wirnika i dwóch silników odrzutowych przeznaczonych do realizacji lotu poziomego pojedynczym silnikiem zasilającym wał wirnika i wytwarzającym ciąg niezbędny do lotu poziomego. Prace były na tyle zaawansowane, że w 1984 roku firma General Electric skonstruowała doświadczalny silnik Convertible Engine System Technology (CEST) na bazie silnika turbowentylatorowego TF34-GE-400B. W samolotowym trybie pracy silnik miał posiadać ciąg rzędu 36,6 kN, a w trybie śmigłowcowym moc 5270 KM i dodatkowe 7,7 kN. Prototypowy silnik CEST przechodził do 1986 roku próby na hamowni w NASA Lewis Research Center.
Konstrukcja.
Śmigłowiec posiadał dwa silniki turbinowe General Electric T58-GE-5 o mocy maksymalnej 1400 KM każdy napędzające w wersji śmigłowcowej pięciołopatowy wirnik nośny o średnicy 18,9 m. Kadłub mieścił trzyosobową załogę: dwóch pilotów siedzących obok siebie i stanowisko inżyniera pokładowego za kabiną pilotów. W opcji hybrydowej dodatkowy napęd stanowiły dwa silniki odrzutowe General Electric TF34-GE-2 (TF34-GE-400A) zamontowane po obydwu stronach kadłuba. Podwozie chowane, trójzespołowe, z tylnym kółkiem ogonowym. Opcjonalnie można było na kadłubie w dolnej jego części zamontować skrzydła o rozpiętości 13,74 m, a na końcu kadłuba, pod nim, dodatkowe usterzenie poziome o rozpiętości 6,35 m.

</doc>
<doc id="3674403" url="https://pl.wikipedia.org/wiki?curid=3674403" title="Muzeum-Areszt IPN w Katowicach">
Muzeum-Areszt IPN w Katowicach

Muzeum-Areszt IPN w Katowicach – nieistniejąca obecnie ekspozycja muzealna, działająca w ramach Oddziału Instytutu Pamięci Narodowej w Katowicach w latach 2009–2012. Jej siedzibą była ówczesna siedziba Oddziału przy ul. J. Kilińskiego 9.
Muzeum powstało w 2007 na mocy decyzji ówczesnego dyrektora katowickiego Oddziału IPN Andrzeja Drogonia. Na jego cel wykorzystano pomieszczenia dawnego aresztu, wykorzystywanego m.in. przez policję pruską, Policję Województwa Śląskiego, niemiecką Schupo oraz Milicję Obywatelską. W marcu 2009 w placówce otwarta została ekspozycja pn. "Oczy i uszy bezpieki. Metody inwigilacji społeczeństwa przez Służbę Bezpieczeństwa za pomocą środków technicznych: tajnej obserwacji, dokumentacji fotograficznej, perlustracji korespondencji i podsłuchów w latach 1956–1989".
W 2012 siedziba Oddział IPN została przeniesiona na ul. Józefowską 102 w Katowicach. Muzeum-Areszt działało jednak nadal, aż do maja 2014, kiedy to budynek został przekazany Komendzie Miejskiej Policji, a ekspozycję zlikwidowano.

</doc>
<doc id="3674407" url="https://pl.wikipedia.org/wiki?curid=3674407" title="Shanieka Ricketts">
Shanieka Ricketts

Shanieka Jodiann Ricketts z domu Thomas (ur. 2 lutego 1992) – jamajska lekkoatletka specjalizująca się w trójskoku.
Jako juniorka, stawała na najwyższym stopniu podium CARIFTA Games. W 2013 była szósta na uniwersjadzie w Kazaniu, a rok później uplasowała się tuż za podium podczas igrzysk Wspólnoty Narodów. W 2015 zajęła 9. miejsce na igrzyskach panamerykańskich, zdobyła złoto czempionatu NACAC oraz osiągnęła 11. miejsce mistrzostw świata w Pekinie. Ósma zawodniczka halowych mistrzostw świata z Portland (2016).
Złota medalistka mistrzostw NCAA. Zdobywała medale mistrzostw Jamajki.
Rekordy życiowe: stadion – 14,98 (28 maja 2021, Doha) / 15,02w (26 sierpnia 2021, Lozanna); hala – 14,08 (8 lutego 2013, Albuquerque).

</doc>
<doc id="3674410" url="https://pl.wikipedia.org/wiki?curid=3674410" title="Bogusława Baranowska">
Bogusława Baranowska

Bogusława Maria Baranowska (ur. 11 października 1937) – polski lekarz internista i endokrynolog, nauczyciel akademicki, profesor nauk medycznych.
Życiorys.
W 1961 ukończyła studia w Wydziale Lekarskim Akademii Medycznej w Warszawie. Specjalista w zakresie chorób wewnętrznych (I stopień w 1967 i II stopień w 1971) i endokrynologii (II stopień w 1981).
Stopień doktora nauk medycznych uzyskała w 1973 w Centrum Medycznym Kształcenia Podyplomowego w Warszawie na podstawie pracy pt. "Przydatność kliniczna frakcjonowania 17-ketosterydów metodą chromatografii cienkowarstwowej". W 1979 w tej samej uczelni uzyskała stopień doktora habilitowanego na podstawie pracy pt. "Patofizjologia i leczenie zaburzeń hormonalnych u chorych z przerostem gruczołu krokowego". W 1992 otrzymała tytuł profesora.
Zawodowo związana z Kliniką Endokrynologii Centrum Medycznym Kształcenia Podyplomowego oraz Warszawskim Uniwersytetem Medycznym.
Członkini m.in.: Polskiego Towarzystwa Endokrynologicznego, Polskiego Towarzystwo Neuroendokrynologicznego, Komisji Endokrynologii i Metabolizmu PAN, International Society of Neuroendocrinology i European Neuroendocrinology Association.
Autorka lub współautorka ponad 220 publikacji krajowych i zagranicznych.

</doc>
<doc id="3674412" url="https://pl.wikipedia.org/wiki?curid=3674412" title="Maksim Łuzjanin">
Maksim Łuzjanin

Maksim Siergiejewicz Łuzjanin (ros. Максим Сергеевич Лузянин; ur. 21 sierpnia 1976 r. w Nowoczerkasku) – rosyjski kulturysta, przedsiębiorca, opozycjonista, uczestnik demonstracji politycznych. W 2012 roku obecny w mediach za sprawą tortur, którym go poddano, oraz głośnego aresztowania.
Życiorys.
Urodzony w Nowoczerkasku, wychowywał się w Podolsku. Syn Siergieja i Anny Łuzjaninów. Ma młodszego brata, Michaiła (ur. 1985). Łuzjanin chciał wstąpić w szeregi rosyjskiej armii, lecz nie pozwoliło mu na to przewlekłe schorzenie żołądka. Posiada wykształcenie wyższe.
Jako piętnastolatek zainteresował się sportem. Jest kulturystą; intensywne treningi siłowe rozpoczynał jeszcze w trakcie edukacji szkolnej. Wyróżnia się olbrzymimi proporcjami ciała. Właściciel sieci klubów fitness. W 1999 otrzymał wyrok więzienia w zawieszeniu na cztery lata za rzekome wymuszanie haraczu, choć osoby z najbliższego otoczenia Łuzjanina zaprzeczają, by prowadził on działalność przestępczą.
Znany jako opozycjonista oraz wróg ustroju putinowskiego. 6 maja 2012 w Moskwie brał udział w demonstracji sprzeciwiającej się władzy Władimira Putina. 28 maja schwytano go, aresztowano i oskarżono o udział w zamieszkach oraz pobicie policjanta, przez co prokuratura wnioskowała o pozbawienie go sześciu lat wolności. Początkowo Łuzjanin nie przyznawał się do stawianych mu zarzutów. Zeznania wymuszano na nim − jako na więźniu politycznym − brutalnymi torturami. Po dwunastu dniach niewoli i przesłuchań wyznał, że jest winny. Gdy pokazał się publicznie po raz pierwszy od czasu pojmania, nosił ślady pobić i maltretowania. Ujawniono, że przesłuchiwany przetrzymywany był w celi i pozbawiany wody oraz posiłków. Skazano go na cztery i pół roku ciężkich prac w łagrach.
Przed nałożeniem na Łuzjanina kary łagrów, do prokuratury i komisji śledczej wnoszono wnioski o przeprowadzenie dochodzenia w sprawie nielegalnego przetrzymywania i torturowania opozycjonisty. Inicjatywa została jednak zignorowana. Proces Łuzjanina był szeroko komentowany w światowych mediach.
Jego żona, Natalja Łuzjanin, jest kulturystką. Ma syna, Antona.

</doc>
<doc id="3674413" url="https://pl.wikipedia.org/wiki?curid=3674413" title="Ogrodnictwo partyzanckie">
Ogrodnictwo partyzanckie

Ogrodnictwo partyzanckie (partyzantka ogrodnicza, ang. "guerilla gardening") – forma akcji bezpośredniej polegająca na prowadzeniu prac ogrodowych na terenie, do którego ogrodnik nie ma praw własności.
Opis.
Prace w ramach ogrodnictwa partyzanckiego prowadzone są na ogół w miejscach publicznych – opuszczonych i zaniedbanych lub będących własnością prywatną, lecz noszących znamiona porzucenia przez właściciela. Partyzancko uprawiane tereny zielone są porządkowane, a następnie obsiewane lub obsadzane roślinami użytkowymi, jadalnymi lub ozdobnymi.
Partyzantka ogrodowa wynikać może z szeregu motywacji. Może być działaniem ogrodników czy działkowców wykraczających ze swymi pracami poza granice posiadanych terenów, ale też aktywistów politycznych lub działaczy ruchów ekologicznych, traktujących tego rodzaju akcje jako formy praktycznej manifestacji reprezentowanych przez siebie postaw i wartości. Celem partyzanckiego ogrodnictwa jest najczęściej poprawa lub poszerzanie zakresu funkcji terenów otwartych, poprawa estetyki otoczenia, zwiększanie bioróżnorodności oraz oferowanie korzyści psychologicznych płynących z czynnego kontaktu z naturą. Dodatkowo w przypadku roślin jadalnych istnieje możliwość korzystania z plonów przez okoliczną społeczność.
Czasem działania tego rodzaju w celu osiągnięcia spektakularnego efektu okryte są tajemnicą i prowadzone w nocy. Jak w sytuacji gdy 1 lipca 1996 roku mieszkańcy Kopenhagi urządzili na zaniedbanym przez służby miejskie terenie park o nazwie Have på en nat (duń. Ogród w nocy). Partyzanci ogrodowi działają jednak na ogół w sposób otwarty traktując działanie w obszarze zaniedbanych terenów zieleni jako przejaw aktywności obywatelskiej. 
Obchody.
1 maja został ustanowiony Międzynarodowym Dniem Partyzanckiego Siania Słoneczników.
16 maja obchodzony jest jako Światowy Dzień Siania Dyni w Miejscach Publicznych. W roku 2017 aktywista Miejskiej Partyzantki Ogrodniczej, Witold Szwedkowski zorganizował to święto po raz pierwszy. W roku 2018 termin wydarzenia ustalony został na 16 maja, a w propagowanie go i w sianie dyni zaangażowało się 900 osób. W roku 2019 do organizacji przyłączył się Park Śląski i organizacja ogrodnictwa partyzanckiego z Gandawy. Rok 2020, mimo niepewności związanej z pandemią SARS-CoV-2, wykazał kolejny wzrost zainteresowania z 1200 osób zaangażowanych. Rok 2021 to już ponad 1900 zaangażowanych osób.

</doc>
<doc id="3674417" url="https://pl.wikipedia.org/wiki?curid=3674417" title="Raki właściwe">
Raki właściwe

Raki właściwe (Eucarida) – nadrząd skorupiaków z gromady pancerzowców i podgromady Eumalacostraca.
Opis.
Skorupiaki średnie do wielkich. Głowa i tułów zrośnięte w pokryty karapaksem głowotułów. Karapkas ściśle przylega do segmentów tułowiowych. Czułki drugiej pary o dwuczłonowej części nasadowej. Oczy złożone, zwykle osadzone na słupkach. Żuwaczki pozbawione żuwek. Występuje jedna lub trzy par szczękonóży albo nie ma ich wcale. Skrzela najczęściej osłonięte są bokami karapaksu.
Biologia i ekologia.
Samice nie mają komór lęgowych, ale jaja u wielu gatunków noszone są przez nie pod odwłokiem. Rozwój zwykle z przeobrażeniem, a najczęściej występującą larwą jest żywik.
Pancerzowce te zasiedlają wody słone, słodkie, są ziemnowodne, a nawet lądowe. Spotyka się w tej grupie symbionty, komensale oraz pasożyty małży.
Systematyka.
Zazwyczaj zalicza się tu trzy rzędy: szczętki, Amphionidacea i dziesięcionogi. Część autorów uważa taki takson za siostrzany dla torboraków, dla bazalnych pancerzowców lub też dla lasonogów. Analiza Richtera i Scholtza z 2001 wskazuje natomiast, że Eucarida są parafiletyczne bez torboraków. Z kolei inne badania wskazują na polifiletyzm Eucarida – według nich szczętki są najbliżej spokrewnione z lasonogami lub z hoplitowcami, a dziesięcionogi zajmują pozycję bazalną względem torboraków.

</doc>
<doc id="3674418" url="https://pl.wikipedia.org/wiki?curid=3674418" title="Eucarida">
Eucarida



</doc>
<doc id="3674423" url="https://pl.wikipedia.org/wiki?curid=3674423" title="Anatolij Sawin">
Anatolij Sawin

Anatolij Iwanowicz Sawin (ros. Анато́лий Ива́нович Са́вин, ur. 6 kwietnia 1920 w Ostaszkowie, zm. 27 marca 2016 w Moskwie) – radziecki i rosyjski naukowiec, Bohater Pracy Socjalistycznej (1976).
Życiorys.
Skończył szkołę podstawową w Ostaszkowie, później szkołę średnią w Smoleńsku, następnie studiował w Moskiewskiej Wyższej Szkole Technicznej im. Baumana, po ataku Niemiec na ZSRR został ewakuowany do miasta Gorki (obecnie Niżny Nowogród). W 1942 został szefem działu konstruktorskiego, a 1943 głównym konstruktorem fabryki nr 92; wniósł znaczny wkład w skonstruowanie armaty czołgowej ZiS-S-53 i armaty przeciwczołgowej ZiS-2. W 1946 ukończył Moskiewską Wyższą Szkołę Techniczną im. Baumana, jako szef biura konstruktorskiego brał udział w pracach nad projektem atomowym w ZSRR, 1951 został przeniesiony do Biura Konstruktorskiego nr 1 przy 3 Głównym Zarządzie Rady Ministrów ZSRR, gdzie został zastępcą szefa działu konstruktorskiego i zastępcą głównego konstruktora. Od 1953 był zastępcą głównego konstruktora, a od 1960 głównym konstruktorem Specjalnego Biura Konstruktorskiego-41, brał udział w pracach nad systemami obrony powietrznej ZSRR. W 1959 został kandydatem, a w 1965 doktorem nauk technicznych. W 1973 na bazie kolektywu OKB-41 powstał Centralny Naukowo-Badawczy Instytut "Kometa" (od 1979: Centralne Zjednoczenie Naukowo-Produkcyjne "Kometa", którego konstruktorem generalnym i dyrektorem generalnym w latach 1973-1999 był Sawin. W maju 199 został kierownikiem naukowym FGUP CNII "Kometa", a maju 2004 generalnym konstruktorem OAO Koncern "PWO Ałmaz - Antej", a w maju 2007 jego kierownikiem naukowym. W 1979 został członkiem korespondentem, a 1984 akademikiem Akademii Nauk ZSRR.

</doc>
<doc id="3674430" url="https://pl.wikipedia.org/wiki?curid=3674430" title="Grigorij Siłkin">
Grigorij Siłkin

Grigorij Pietrowicz Siłkin (ros. Григорий Петрович Силкин, ur. 27 listopada 1898, zm. 1964) – radziecki działacz partyjny.
Życiorys.
Służył w Armii Czerwonej, 1923-1925 był przewodniczącym rady wiejskiej i spółdzielni rolniczej, później redaktorem gazety fabryki im. Swierdłowa w Moskwie i redaktorem literatury historyczno-partyjnej. Był członkiem RKP(b)/WKP(b), 1929-1933 studiował w Instytucie Literackim, od lutego do 15 marca 1938 był III sekretarzem Biura Organizacyjnego KC WKP(b) na obwód tambowski, a od 19 marca do maja 1938 III sekretarzem Komitetu Obwodowego WKP(b) w Tambowie. Od maja do lipca 1938 był II sekretarzem Komitetu Obwodowego WKP(b) w Tambowie, od lipca 1938 do 1940 I sekretarzem Komitetu Obwodowego WKP(b) w Tambowie, a od 21 marca 1939 do 20 lutego 1941 członkiem Centralnej Komisji Rewizyjnej WKP(b).

</doc>
<doc id="3674432" url="https://pl.wikipedia.org/wiki?curid=3674432" title="Muzeum Ziemi Kożuchowskiej w Kożuchowie">
Muzeum Ziemi Kożuchowskiej w Kożuchowie

Muzeum Ziemi Kożuchowskiej w Kożuchowie – faktycznie niezrealizowany projekt powołania muzeum regionalnego z siedzibą w Kożuchowie. Placówka miała działać w ramach tutejszego Centrum Kultury "Zamek".
Muzeum zostało powołane do życia ma mocy uchwały Rady Miejskiej w Kożuchowie z dnia 29 stycznia 2014 roku. Orędownikiem jego powstania był ówczesny burmistrz Kożuchowa, Andrzej Ogrodnik. Placówka miała mieć swą siedzibę w obiektach magazynowych przy ul. Zielonogórskiej i gromadzić eksponaty związane z historią miasta i okolic, znajdujące się wówczas w innych muzeach. W maju 2014 roku wyłoniono dyrektora placówki, którym został Andrzej Strzymiński, dotychczasowy radny miejski. Muzeum rozpoczęło nawiązywanie współpracy z podmiotami zewnętrznymi oraz gromadzenie eksponatów.&lt;br&gt;
Po wyborach samorządowych w 2014 roku nowo wybrane władze Kożuchowa odstąpiły od pomysłu istnienia muzeum jako odrębnej samorządowej instytucji kultury. Dotychczasowy dyrektor, objąwszy funkcję wiceburmistrza miasta, rozpoczął forsowanie pomysłu zorganizowania ekspozycji muzealnej w pomieszczeniach zamku w Kożuchowie, a podmiotem odpowiedzialnym za nią miało by być Centrum Kultury. Ostatecznie, na mocy uchwały Rady Miejskiej w Kożuchowie z dnia 23 grudnia 2015 roku
Muzeum Ziemi Kożuchowskiej zostało zlikwidowane.

</doc>
<doc id="3674437" url="https://pl.wikipedia.org/wiki?curid=3674437" title="Alicja Maria Kosakowska">
Alicja Maria Kosakowska

Alicja Maria Kosakowska (ur. 1951) – polska naukowiec, oceanolog i biolog, profesor dr hab. specjalizująca się w biologii morza, ekofizjologii fitoplanktonu oraz oceanografii biologicznej, związana z Instytutem Oceanologii PAN.
Życiorys.
Urodziła się w 1951. W 1975 ukończyła studia na biologię na Uniwersytecie Gdańskim. 6 grudnia 1985 na Wydziale Biologii, Geografii i Oceanologii gdańskiej uczelni obroniła pracę doktorską zatytułowaną "Wpływ aminokwasów, ich pochodnych i sideroforów na toksyczność miedzi, kadmu i rtęci w stosunku do komórek Chlorella vulgaris i Anabaena variabilis", której promotorem był prof. Leonard Falkowski. 17 grudnia 1999 rozpoczęła na tym samym wydziale przewód habilitacyjny, który zakończył się 28 kwietnia 2000 obroną rozprawy habilitacyjnej, zatytułowanej "Wpływ żelaza i wybranych związków organicznych na fitoplankton Bałtycki". Recenzentami byli profesorowie: Marian Michniewicz, Janusz Pempkowiak i Marcin Józef Pliński. Uzyskała stopień doktora habilitowanego nauk o Ziemi w zakresie oceanologii, specjalność: oceanografia.
W 2003 kierowała projektem badawczym "Określić wpływ stresu żelazowego na wzrost i skład biochemiczny populacji fitoplanktonowych".
22 listopada 2010 otrzymała z rąk prezydenta Rzeczypospolitej Polskiej Bronisława Komorowskiego tytuł profesora nauk o Ziemi.
W 2013 otrzymała Srebrny Krzyż Zasługi, została również laureatką Sopockiej Muzy – nagrody Prezydenta Miasta Sopotu w dziedzinie nauk.
Jest profesorem zwyczajnym i kierownikiem Pracowni Biochemii Morza w Instytut Oceanologii Polskiej Akademii Nauk w Sopocie, pracowała także w Europejskiej Szkole Wyższej w Sopocie.
Jest sekretarzem naukowym Komitetu Badań Morza, Wydziału III Nauk Ścisłych i Nauk o Ziemi Polskiej Akademii Nauk. Była także sekretarzem Komitetu Badań Morza, Wydziału VII Nauk o Ziemi i Nauk Górniczych PAN. Jest członkiem Polskiego Towarzystwa Hydrobiologicznego oraz Komitetu Narodowego ds. Współpracy z Komitetem Naukowym Badań Oceanicznych
Wypromowała trzech doktorów. W latach 2007–2012 była recenzentką dwóch prac doktorskich i dwóch habilitacyjnych. Była kierownikiem lub głównym wykonawcą siedemnastu projektów badawczych.
Publikacje.
Od 1996 opublikowała wiele artykułów naukowych w języku angielskim, jest autorką lub współautorką ponad 50 publikacji, kilku rozdziałów w książkach oraz monografii "Wpływ żelaza i wybranych związków organicznych na fitoplankton bałtycki", Instytut Oceanologii PAN, 1999.
Zainteresowania badawcze.
Przedmiotem zainteresowań naukowych prof. Kosakowskiej są substancje biologicznie czynne takie jak: siderofory, naturalne chelaty żelaza, barwniki fitoplanktonu jako wskaźniki ekofizjologiczne i chemotaksonomiczne. Zajmuje się badaniami nad biodostępnością żelaza dla mikroorganizmów wodach południowego Bałtyku oraz allelopatią w środowisku wodnym. Inne obszary działań naukowych to określenie włpywu czynników abiotycznych takich jak metale ciężkie czy polimery biodegradowalne na procesy fizjologiczne sinic i glonów bałtyckich.

</doc>
<doc id="3674438" url="https://pl.wikipedia.org/wiki?curid=3674438" title="Marcin Józef Pliński">
Marcin Józef Pliński



</doc>
<doc id="3674441" url="https://pl.wikipedia.org/wiki?curid=3674441" title="Maria Kosakowska">
Maria Kosakowska



</doc>
<doc id="3674442" url="https://pl.wikipedia.org/wiki?curid=3674442" title="Alicja Kosakowska">
Alicja Kosakowska



</doc>
<doc id="3674446" url="https://pl.wikipedia.org/wiki?curid=3674446" title="Ancestris">
Ancestris

Ancestris – program genealogiczny, napisany w języku Java, dostępny na licencji GNU GPL. Program jest dostępny w wersji polskojęzycznej. Dostępny jest zarówno na systemie Linux, Unix, Mac OS, jak i Windows.
"Ancestris" jest w pełni kompatybilny ze specyfikacją GEDCOM (GEDCOM 5.5, oraz 5.5.1), natywnym rozszerzeniem używanym przez program jest ".ged". Program powstał początkowo jako fork GenealogyJ – GenJFr, by następnie po zaprzestaniu rozwoju GenJ w 2010 roku, rozwinąć się w główny program. Program został użyty w pracy naukowej o mukowiscydozie.

</doc>
<doc id="3674447" url="https://pl.wikipedia.org/wiki?curid=3674447" title="Kosakowska">
Kosakowska



</doc>
<doc id="3674448" url="https://pl.wikipedia.org/wiki?curid=3674448" title="Siemion Skrynnikow">
Siemion Skrynnikow

Siemion Jemieljanowicz Skrynnikow (ros. Семён Емельянович Скрынников, ur. 1898 w słobodzie Słonowka w guberni kurskiej, zm. 22 stycznia 1969 w Moskwie) – radziecki działacz państwowy i partyjny.
Życiorys.
W 1917 wstąpił do SDPRR(b), 1918 kierował oddziałem edukacji narodowej w rodzinnej wsi, 1918-1919 był sekretarzem Komitetu Powiatowego RKP(b) w Nowym Oskole, 1919-1920 służył w Armii Czerwonej. W 1920 kierował oddziałem edukacji narodowej w Nowym Oskole, 1920-1921 był przewodniczącym rady edukacji profesjonalno-technicznej kurskiego gubernialnego oddziału edukacji narodowej, 1921-1922 sekretarzem Chmielnickiego Komitetu Powiatowego KP(b)U, a 1922-1929 kolejno kierownikiem nowo-oskolskiego biura gubernialnego związku spożywców, przewodniczącym związku spółdzielni spożywców w Biełgorodzie i Rylsku i zastępcą przewodniczącego Zarządu Kurskiego Gubernialnego Związku Spółdzielni Rolniczych. W latach 1929-1930 był członkiem Zarządu Centralnoczarnoziemskiego Obwodowego Związku Kołchoźników, 1930-1931 studiował w Akademii Zaopatrzenia, 1931-1934 był pomocnikiem kierownika wydziału KC WKP(b), a od 1934 do listopada 1937 kierownikiem sektora Wydziału Przemysłowego KC WKP(b) i zastępcą kierownika tego wydziału. Od listopada 1937 do 5 maja 1938 był zastępcą ludowego komisarza przemysłu spożywczego ZSRR, a od 5 maja 1938 do 24 maja 1939 ludowym komisarzem zapasów ZSRR, od 21 marca 1939 do 20 lutego 1941 wchodził w skład Centralnej Komisji Rewizyjnej WKP(b). W latach 1939-1943 był dyrektorem fabryki tytoniowej w Moskwie i Swierdłowsku, 1943-1949 szefem Głównego Zarządu ds. Zapasów Pierwotnej Fermentacji Ludowego Komisariatu/Ministerstwa Przemysłu Spożywczego ZSRR/Ministerstwa Przemysłu Używkowego ZSRR, a 1949-1954 zastępcą szefa Głównego Zarządu Przemysłu Tytoniowego Ministerstwa Przemysłu Spożywczego/Ministerstwa Przemysłu Lekkiego i Spożywczego/Ministerstwa Przemysłu Artykułów Spożywczych ZSRR.

</doc>
<doc id="3674449" url="https://pl.wikipedia.org/wiki?curid=3674449" title="Zamach w Lahaurze">
Zamach w Lahaurze



</doc>
<doc id="3674450" url="https://pl.wikipedia.org/wiki?curid=3674450" title="Benjamin Lobo Vedel">
Benjamin Lobo Vedel

Benjamin Lobo Vedel (ur. 23 września 1997) – duński lekkoatleta specjalizujący się w biegach sprinterskich.
Srebrny medalista olimpijskiego festiwalu młodzieży Europy (2013). W 2014, dzięki wygranej w europejskich kwalifikacjach, wystąpił na igrzyskach olimpijskich młodzieży, podczas których zajął 5. miejsce na dystansie 400 metrów. Rok później został juniorskim mistrzem Europy na tym dystansie. Uczestnik halowych mistrzostw Europy w Belgradzie, gdzie w biegu na 400 metrów zajął czwarte miejsce. Brązowy medalista młodzieżowego czempionatu Europy w Bydgoszczy (2017).
Medalista mistrzostw Danii oraz reprezentant kraju w meczach międzypaństwowych. 

</doc>
<doc id="3674458" url="https://pl.wikipedia.org/wiki?curid=3674458" title="Jan Strzembosz (dyplomata)">
Jan Strzembosz (dyplomata)

Jan Strzembosz h. Jastrzębiec (ur. 20 czerwca 1890, zm. 14 czerwca 1939) – polski dyplomata, urzędnik konsularny, prozaik.
Życiorys.
Syn Wacława i Marii z d. Bylin. Wstąpił do polskiej służby zagranicznej, pełniąc szereg funkcji, m.in. prac. Departamentu Politycznego MSZ (1919–1921), sekr. poselstwa w Belgradzie (1921), ponownie prac. Departamentu Politycznego MSZ (1921–1932), konsula i kier. konsulatu w Leningradzie (1932–1933). 

</doc>
<doc id="3674464" url="https://pl.wikipedia.org/wiki?curid=3674464" title="Arkadij Sobienin">
Arkadij Sobienin

Arkadij Iwanowicz Sobienin (ros. Аркадий Иванович Собенин, ur. 1910 we wsi Tatyszły w guberni ufijskiej, zm. 1972) – radziecki działacz partyjny.
Życiorys.
Od 1929 należał do WKP(b), 1930–1935 studiował w Kazańskim Instytucie Inżynierów Gospodarki Komunalnej, po czym krótko pracował jako inżynier budowniczy w mieście Mołotow (obecnie Perm), 1935–1936 odbywał służbę w Armii Czerwonej. W latach 1936–1937 był inżynierem projektantem w Swierdłowsku (obecnie Jekaterynburg), a 1937–1946 kolejno instruktorem Komitetu Miejskiego WKP(b) w Swierdłowsku, I sekretarzem Oktiabrskiego Komitetu Rejonowego WKP(b) w Swierdłowsku i kierownikiem Wydziału Organizacyjno-Instruktorskiego Komitetu Miejskiego WKP(b) w Swierdłowsku, następnie 1945-1946 sekretarzem Komitetu Miejskiego WKP(b) w Swierdłowsku. Od 1946 do 10 lipca 1948 był zastępcą kierownika Wydziału Zarządu ds. Weryfikacji Organów Partyjnych KC WKP(b), potem sekretarzem i do sierpnia 1952 II sekretarzem, a od 7 sierpnia 1952 do 16 grudnia 1955 I sekretarzem Amurskiego Komitetu Obwodowego WKP(b)/KPZR. Od 14 października 1952 do 14 lutego 1956 był członkiem Centralnej Komisji Rewizyjnej KPZR.

</doc>
<doc id="3674465" url="https://pl.wikipedia.org/wiki?curid=3674465" title="Zbigniew Jaśkiewicz (działacz społeczny)">
Zbigniew Jaśkiewicz (działacz społeczny)

Zbigniew Jaśkiewicz (ur. 1940) – polski działacz społeczny, tłumacz, z wykształcenia kulturoznawca i germanista.
Życiorys.
Absolwent Uniwersytetu im. Adama Mickiewicza w Poznaniu, gdzie w późniejszych latach, w Instytucie Lingwistyki Stosowanej Wydziału Neofilologii, prowadził wykłady z polityki kulturalnej. W latach 60. był przewodniczącym Rady Okręgowej Zrzeszenia Studentów Polskich w Poznaniu, wiosną 1965 roku doprowadził do organizacji pierwszych poznańskich Juwenaliów. Od 1964 do rozwiązania należał do Polskiej Zjednoczonej Partii Robotniczej. W latach 1976-1986 pełnił obowiązki dyrektora Biura Oddziału Polskiej Akademii Nauk w Poznaniu. W latach 1990-1993 prezes Stowarzyszenia Absolwentów Uniwersytetu im. Adama Mickiewicza w Poznaniu (do dziś wchodzi w skład jego zarządu), w latach 1993-1997 dyrektor naczelny Teatru Polskiego w Poznaniu. Przełożył na polski "Żydowskie legendy biblijne" autorstwa Micha Josefa Berdyczewskiego. Jest przewodniczącym Rady Fundacji Orbis Tertius - Trzeci Teatr prowadzącej autorski teatr Lecha Raczaka o tej samej nazwie, członkiem Wielkopolskiego Towarzystwa Kulturalnego oraz recenzentem Fundacji Kultury Akademickiej.
Życie prywatne.
Jest mężem prof. Sławomiry Wronkowskiej-Jaśkiewicz.

</doc>
<doc id="3674466" url="https://pl.wikipedia.org/wiki?curid=3674466" title="Władysław Pawłenko">
Władysław Pawłenko

Władysław Witalijowycz Pawłenko, ukr. Владислав Віталійович Павленко (ur. 5 kwietnia 1994 w Nikopolu, w obwodzie dniepropetrowskim, Ukraina) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Sportowej nr 2 Nikopol-98 oraz UFK Dniepropetrowsk, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 8 lipca 2011 w młodzieżowej drużynie Tawrii Symferopol. Dopiero 3 marca 2013 debiutował w pierwszej drużynie Tawrii. Po rozwiązaniu Tawrii latem 2014 został piłkarzem Howerły Użhorod. 25 lutego 2015 podpisał kontrakt z białoruskim FK Witebsk. 26 marca 2016 przeniósł się do uzbeckiego Navbahoru Namangan. 3 sierpnia 2016 przeszedł do Mashʼalu Muborak.
Kariera reprezentacyjna.
W latach 2012-2014 bronił barw juniorskiej i młodzieżowej reprezentacji Ukrainy.

</doc>
<doc id="3674472" url="https://pl.wikipedia.org/wiki?curid=3674472" title="Parafia Świętego Jakuba Apostoła w Krzepicach">
Parafia Świętego Jakuba Apostoła w Krzepicach



</doc>
<doc id="3674473" url="https://pl.wikipedia.org/wiki?curid=3674473" title="Abel (raper)">
Abel (raper)

Abel, również Ferdynand Smagellan, właśc. Wiktor Zapała (ur. 1983) – polski raper. Członek zespołu Smagalaz oraz kolektywu NWJ, wraz z raperem Tede współtworzy duet Yolo Boiz. Muzyk prowadzi także solową działalność artystyczną.
30 stycznia 2014 roku nakładem wytwórni muzycznej PLNY Maderfakin Rekords, ukazał się debiutancki album solowy rapera, zatytułowany "Ostatni sarmata". W otwierającym wydawnictwo utworze pt. „Intro” wystąpił gościnnie aktor i wokalista Arkadiusz Jakubik, znany z występów w zespole Dr Misio. Ponadto wśród gości na płycie znaleźli się Tede oraz Gonix. Debiut solowy rapera pomimo komercyjnego niepowodzenia spotkał się z pozytywnym odbiorem wśród recenzentów. Produkcja znalazła się także w licznych podsumowaniach dla najlepszych płyt hip-hopowych wydanych w 2014 roku. 18 marca 2016 roku nakładem wytwórni muzycznej Wielkie Joł ukazał się drugi album solowy rapera, zatytułowany "Hannibal". Wśród gości na albumie znaleźli się m.in. Diox oraz, ponownie Tede. Płyta promowana teledyskami do utworów „Agresja” i „Kasa” zadebiutowała na 7. miejscu polskiej listy przebojów – OLiS.

</doc>
<doc id="3674481" url="https://pl.wikipedia.org/wiki?curid=3674481" title="Dzielnica Czterech Wyznań">
Dzielnica Czterech Wyznań



</doc>
<doc id="3674483" url="https://pl.wikipedia.org/wiki?curid=3674483" title="Władcy Belgów">
Władcy Belgów



</doc>
<doc id="3674489" url="https://pl.wikipedia.org/wiki?curid=3674489" title="Torboraki">
Torboraki

Torboraki (Peracarida) – nadrząd skorupiaków z gromady pancerzowców i podgromady Eumalacostraca. Obejmuje około 40% opisanych gatunków skorupiaków klasyfikowanych do 12 rzędów. Są to na ogół niewielkie zwierzęta (w większości do 2 cm, wyjątkowo do 40 cm) zasiedlające zróżnicowane siedliska wodne i lądowe. Przechodzą rozwój prosty.
Opis.
Grupa o różnorodnej budowie. Większość gatunków nie przekracza 2 cm, ale "Bathynomus giganteus" osiąga ponad 40 cm. Jeden, rzadziej dwa lub trzy segmenty tułowia zrastają się z głową w głowotułów, natomiast pozostałe segmenty tułowia tworzą pereion. Pierwsza para czułków zwykle z trójczłonowym protopoditem. Pomiędzy częścią trącą a gryzącą żuwaczek osadzona jest zwykle żuwka ("lacinia mobilis"), w postaci ruchomego wyrostka. Karapaks może być różnie wykształcony do całkiem zanikłego, a jeśli jest obecny to nie zrasta się ze wszystkimi segmentami tułowiowymi. Charakterystyczną cechą samic torboraków jest występowanie, zwykle po brzusznej stronie ciała, torby lęgowej ("marsupium"). Otoczona jest ona przez dwie do siedmiu par oostegitów, będących endytami biodrowych członów odnóży tułowiowych. Oostegitów brak jedynie w rzędzie Thermosbaenacea, w którym torba lęgowa wykształcona jest po grzbietowej stronie ciała poprzez rozszerzenie karapaksu.
Biologia i ekologia.
Zasiedlają wody słone, słodkie i środowiska lądowe. Niektóre gatunki są ektopasożytami. Przechodzą rozwój wprost, ale w niektórych grupach osobniki świeżo wylęgnięte nie mają ostatniej pary odnóży i określane są jako postlarwa ("manca").
Systematyka.
Należy tu około 40% opisanych gatunków skorupiaków. Torboraki dzieli się na 12 rzędów:
Część systematyków łączy Mysida i Lophogastrida w jeden rząd: lasonogów (Mysidiacea). W systemie Ahyong i innych z 2011 roku przedstawicieli Stygiomysida włączano do rzędu Mysida. Część autorów wyłącza z torboraków rząd Thermosbaenacea, umieszczając go we własnym nadrzędzie Pancarida.

</doc>
<doc id="3674490" url="https://pl.wikipedia.org/wiki?curid=3674490" title="Peracarida">
Peracarida



</doc>
<doc id="3674491" url="https://pl.wikipedia.org/wiki?curid=3674491" title="I, Pet Goat II">
I, Pet Goat II

I, Pet Goat II – kanadyjski film krótkometrażowy z 2012 roku, autorstwa Louisa Lefebvre'a. Film ma stanowić komentarz dla amerykańskiego społeczeństwa i polityki, zwłaszcza dla rządów George'a W. Busha i Baracka Obamy. W filmie zawarte są aluzje do Biblii i mitologii egipskiej oraz postapokaliptyczna sceneria. Tytuł filmu jest nawiązaniem do książki dla dzieci "The Pet Goat", utworu czytanego przez prezydenta Busha w Emma Booker School, w Sarasocie, podczas zamachów z 11 września. Film jest znany z użycia tajemniczej symboliki i nawiązań do teorii spiskowych.
Nagrody.
Źródło: Heliofant

</doc>
<doc id="3674494" url="https://pl.wikipedia.org/wiki?curid=3674494" title="Irina Tverdohlebova">
Irina Tverdohlebova

Irina Tverdohlebova (ur. 6 listopada 1991) – mołdawska lekkoatletka, tyczkarka.
Wielokrotna reprezentantka kraju w drużynowych mistrzostwach Europy (w 2013 także w skoku wzwyż).
Wielokrotna mistrzyni i rekordzistka kraju.

</doc>
<doc id="3674496" url="https://pl.wikipedia.org/wiki?curid=3674496" title="Inpro">
Inpro

Inpro S.A. – polskie przedsiębiorstwo deweloperskie założone w 1987 roku w Kartuzach. Jeden z największych deweloperów działających na trójmiejskim rynku nieruchomości. Spółka notowana jest na Giełdzie Papierów Wartościowych w Warszawie od 17 lutego 2011 roku. Dzięki środkom pozyskanym z emisji akcji firma nabyła udziały w spółce Domesta. Obecnie siedziba spółki znajduje się w Gdańsku-Oliwie.
W skład grupy kapitałowej wchodzą: Inpro S.A, inBet Sp. z o.o., Dom Zdrojowy Sp. z o.o., Przedsiębiorstwo Budowlane DOMESTA Sp. z o.o., Hotel Mikołajki Sp. z o.o., Przedsiębiorstwo Instalacyjne ISA Sp. z o.o., SML Sp. z o.o.
Spółka jest członkiem Polskiego Związku Firm Deweloperskich.
Działalność Inpro skupia się głównie na rynku trójmiejskim. W swojej ofercie ma przede wszystkim apartamenty i mieszkania o podwyższonym standardzie oraz domy jednorodzinne. Spółka realizuje także inwestycje komercyjne, takie jak hotele apartamentowe i biurowce oraz świadczy usługi budowlane – obejmuje również produkcję prefabrykatów budowlanych realizowaną przez spółkę zależną inBet oraz montaż instalacji sanitarnych wewnętrznych przez spółkę zależną ISA. Od początku istnienia firmy do dnia dzisiejszego Spółka zrealizowała ponad 40 inwestycji i oddała do użytku ponad 4 tys. lokali.

</doc>
<doc id="3674497" url="https://pl.wikipedia.org/wiki?curid=3674497" title="Riwiera Albańska">
Riwiera Albańska

Riwiera Albańska (alb.:"Riviera shqiptare/Bregu") – obszar w południowej Albanii usytuowany wzdłuż wybrzeża Morza Jońskiego, u stóp gór Çika, w obwodzie Wlora. Nie należy mylić tego obszaru z całym wybrzeżem albańskim, które oprócz Riwiery obejmuje także tereny na północy i w centrum kraju. Riwiera rozpościera się na południe od Parku Narodowego Llogara, następnie ciągnie się wzdłuż wybrzeża przez miejscowości Borsh, Himara, Qeparo, Pigeras , kończąc się w Lukovej. W 2012 r. Riwiera Albańska znalazła się wśród najlepszych atrakcji turystycznych według portalu Frommer's.
Obcokrajowcy zainteresowali się regionem dopiero w 2009 r., kiedy do przebudowano nadmorską trasę SH8. Wówczas to w miejscowości Dhermi odbył się koncert DJ Tiesto, także nakręcono tutaj jeden z odcinków serii Top Gear, w trakcie którego widzowie mogli podziwiać pościg samochodowy nadbrzeżnymi ulicami.
Riwiera jest centrum nocnego życia Albanii, a także miejscem wypoczynku. Znajdują się tutaj tradycyjne wioski w stylu śródziemnomorskim, antyczne budowle, prawosławne cerkwie, zaciszne plaże, turkusowe morze, przełęcze górskie, zatoki, rzeki, jaskinie oraz gaje oliwne i sady cytrusowe.
W 48 r. p.n.e. Juliusz Cezar, podążając śladami Pompejusza, zatrzymał się w miejscowości Palasë. Następnie przekroczył przełęcz górską Llogara w miejscu, które zostało nazwane na jego cześć "Przełęczą Cezara".
W ramach regionalnego planu rozbudowana lokalnej infrastruktury jest finansowana przez Bank Światowy i inne organizacje. Projekty obejmują renowacje dachów i fasad tradycyjnych budynków położonych na Riwierze, rewitalizacje skwerów miejskich, przebudowę sieci wodociągów oraz usprawnienie opieki medycznej." "
Na Riwierze Albańskiej odbyło się kilka imprez muzycznych, takich jak "Soundwave Albania" czy "Turtle Fest". Riwiera stała się sławna dzięki klubom nocnym: "Havana Beach Club "w pobliżu Dhermi oraz "Folie Marine "w Jalë.
Plaże.
Na Riwierze Albańskiej znajdują się następujące plaże:
Charakterystyczne miejsca.
Noclegi oferowane są głównie w pensjonatach, motelach oraz ośrodkach drewnianych domków. Znajduje się tutaj wiele pól kempingowych, klubów plażowych i niewielkich ośrodków. Większa część wybrzeża jest niezagospodarowana. 
Lista historycznych i naturalnych atrakcji Riwiery: 

</doc>
<doc id="3674500" url="https://pl.wikipedia.org/wiki?curid=3674500" title="Ivan Moody">
Ivan Moody

Ivan Lewis Moody, pseud. Ghost (ur. 7 stycznia 1980 w Denver, Kolorado) – amerykański wokalista i aktor. Przez wiele lat występował w zespole Five Finger Death Punch. Do 2015 roku wraz z grupą nagrał sześć albumów studyjnych, a także wylansował wyróżniony w Stanach Zjednoczonych platynową płytą przebój „Bad Company”.
Działalność artystyczna.
Ivan wyprowadził się z domu rodzinnego w Denver do Los Angeles w 2001 roku, gdzie dołączył do swojego pierwszego zespołu o nazwie Toiz. Rok później został członkiem zespołu metalu alternatywnego Motograter. Wraz z grupą nagrał jedyny album tejże formacji zatytułowany "Motograter" (2003). W 2005 roku wraz z członkami zespołu The Clay People założył industrial metalową grupę Ghost Machine. W 2006 roku dołączył do pochodzącego z Las Vegas zespołu Five Finger Death Punch (FFDP). W 2007 roku ukazało się pierwsze wydawnictwo FFDP z wokalistą w składzie – album pt. "The Way of the Fist". Do 2015 roku muzyk nagrał wraz z grupą pięć kolejnych płyt: "War Is The Answer" (2009), "American Capitalist" (2011), "The Wrong Side of Heaven and the Righteous Side of Hell, Volume 1" (2013), "The Wrong Side of Heaven and the Righteous Side of Hell, Volume 2" (2013) oraz "Got Your Six".
W 2016 roku muzyk otrzymał wraz z zespołem nagrodę honorową – Soldier Appreciation Award od The Association of the United States Army.

</doc>
<doc id="3674509" url="https://pl.wikipedia.org/wiki?curid=3674509" title="Święty Jakub w bitwie pod Clavijo">
Święty Jakub w bitwie pod Clavijo

Święty Jakub w bitwie pod Clavijo (hiszp. "Santiago en la batalla de Clavijo") – obraz olejny hiszpańskiego malarza José Casady del Alisala przedstawiający św. Jakuba nazywanego Pogromcą Maurów w bitwie pod Clavijo.
W 1880 zamówiono nowe dekoracje dla bazyliki San Francisco el Grande w Madrycie, aby przekształcić ją w świątynię narodową. Pracami kierował Carlos Luis de Ribera, a José Casado del Alisal był odpowiedzialny za dekorację kaplicy św. Jakuba. Wielkoformatowy obraz dla tej kaplicy ukończył 29 lipca 1885.
Płótno przedstawia św. Jakuba nazywanego Pogromcą Maurów biorącego udział w bitwie pod Clavijo. Święty został przedstawiony na białym koniu, szarżujący z lewej strony na muzułmańskie wojsko. Ma na sobie kolczugę, w lewej ręce dzierży białą chorągiew z czerwonym krzyżem swojego zakonu, a w prawej miecz. Jego twarz ma zaciekły, epatujący siłą wyraz, a głowę otacza złota aureola. Po prawej stronie grupa muzułmanów zmaga się z trzema chrześcijańskimi rycerzami konnymi uzbrojonymi we włócznie. Szaty pozwalają rozróżnić walczące strony: muzułmanie noszą turbany i peleryny, a chrześcijanie kolczugi i hełmy. Na pierwszym planie widać trzech poległych rycerzy muzułmańskich oraz leżący na ziemi czerwony sztandar, który podkreśla ich porażkę. Po lewej stronie czterech muzułmanów podejmuje ucieczkę, a ich twarze są pełne strachu. Po prawej stronie widać zamek, który przypomina ten z Aguilar de Campoo, a w dali niebieski zarys gór. Pomimo że jest to dzieło o tematyce religijnej, Casado przedstawia tę scenę jak w malarstwie historycznym.
Istnieją dwie kopie tego obrazu (z drobnymi zmianami) wykonane przez samego autora. Jedna znajduje się w Monasterio de Ucles w Cuence.

</doc>
<doc id="3674511" url="https://pl.wikipedia.org/wiki?curid=3674511" title="Sara Kadefors">
Sara Kadefors

"Sarah" Maria Kadefors (ur. 19 września 1965 w gminie Biskopsgården, Göteborg, Szwecja) – szwedzka pisarka, dziennikarka i scenarzystka. Jest córką profesora Rolanda Kadefors oraz żoną szwedzkiego reżysera Henrika Georgsson.
Sara Kadefors czas swojego dzieciństwa spędziła w Landvetter, poza Göteborg. była gospodarzem w kilku radiowych programach jak np.: "Mamma Mia", S"esja poranna", "Szkółka niedzielna", "Budzik" (1996-1998) i "Fretka" (emitowany w 1995 roku w szwedzkim Radiu P3). W 2000 roku zostawiła pracę w radiu i poświęciła się pracy nad pisaniem książek na pełny etat.

</doc>
<doc id="3674514" url="https://pl.wikipedia.org/wiki?curid=3674514" title="Zbornoraki">
Zbornoraki

Zbornoraki (Syncarida) – nadrząd skorupiaków z gromady pancerzowców i podgromady Eumalacostraca.
Drobne skorupiaki, obejmujące najmniejsze pancerzowce. Osiągają od 0,5 do 5 cm długości, jednak większość znacznie poniżej 1 cm. Budowa dość homonomiczna, tagmatyzacja zatarta. Głowa szeroko osadzona na tułowiu. Pierwszy człon tułowia scalony może być z głową w głowotułów. Karapaksu brak. Odwłok słabo odgraniczony od tułowia, zbudowany podobnie do niego. Szczękonóża nie występują lub obecna ich jest jedna para. Występują gruczoły szczękowe i długie czułki. Pierwsza para czułków ma trójczłonowy trzonek i dwuczłonowy biczyk, natomiast druga para dwa wieloczłonowe lub zredukowane biczyki. Oczy złożone, jeśli występują, siedzące lub słupkowe. Żuwaczki zwykle pozbawione żuwek ("lacinia mobilis"). Odnóża tułowiowe i odwłokowe dwugałęziste, jednak gałąź wewnętrzna tych drugich szczątkowa. Ósma para odnóży tułowiowych może być zmodyfikowana w narządy kopulacyjne. Odnóża odwłokowe zwykle zredukowane. Na końcu odwłoka długie uropody i czasem widełki na telsonie. Telson może być scalony z szóstym pleonitem.
Zbornoraki to denne skorupiaki słodkich wód powierzchniowych i podziemnych, o silnie ograniczonych zasięgach. Przechodzą rozwój prosty.
Grupa reliktowa, reprezentowana przez formy prymitywne lub neoteniczne.
Formy współczesne obejmują 262 gatunki, zgrupowane w dwóch rzędach:
Ponadto wyróżnia się wymarły rząd Palaeocaridacea.

</doc>
<doc id="3674515" url="https://pl.wikipedia.org/wiki?curid=3674515" title="Syncarida">
Syncarida



</doc>
<doc id="3674517" url="https://pl.wikipedia.org/wiki?curid=3674517" title="Priscilla Frederick">
Priscilla Frederick

Priscilla Frederick (ur. 14 lutego 1989 w Nowym Jorku) – lekkoatletka z Antigui i Barbudy specjalizująca się w skoku wzwyż.
W 2014 zdobyła srebrny medal igrzysk Ameryki Środkowej i Karaibów oraz bez awansu do finału startowała na igrzyskach Wspólnoty Narodów w Glasgow. W 2015, ustanawiając wynikiem 1,91 nowy rekord Antigui i Barbudy, sięgnęła po srebro igrzysk panamerykańskich w Toronto. W tym samym roku zdobyła wicemistrzostwo strefy NACAC oraz odpadła w eliminacjach podczas mistrzostw świata w Pekinie.
W marcu 2016 miała wystartować na halowych mistrzostwach świata w Portland, jednakże ostatecznie nie pojawiła się na starcie finałowego konkursu skoku wzwyż. W tym samym roku zajęła 28. miejsce w eliminacjach i nie awansowała do finału podczas igrzysk olimpijskich w Rio de Janeiro.
W 2015 otrzymała tytuł sportsmenki roku Antigui i Barbudy.
Rekordy życiowe: stadion – 1,91 (22 lipca 2015, Toronto) rekord Antigui i Barbudy; hala – 1,91 (26 stycznia 2019, Hustopeče).

</doc>
<doc id="3674526" url="https://pl.wikipedia.org/wiki?curid=3674526" title="Nikołaj Fiedorienko">
Nikołaj Fiedorienko

Nikołaj Trofimowicz Fiedorienko (ros. Николай Трофимович Федоренко, ur. 9 listopada 1912 w Piatigorsku, zm. 2 października 2000 w Moskwie) – radziecki filolog i dyplomata.
Życiorys.
11 kwietnia 1935 został aresztowany, 9 czerwca 1935 zwolniony, 1937 ukończył Moskiewski Instytut Orientalistyki, w którym 1937-1939 był aspirantem. Od 1939 pracował w Ludowym Komisariacie Spraw Zagranicznych ZSRR, 1943 został doktorem nauk filologicznych i członkiem WKP(b), 1946-1948 był radcą Ambasady ZSRR w Chinach, a 1948-1949 kierownikiem Wydziału I Dalekowschodniego Ministerstwa Spraw Zagranicznych ZSRR. W latach 1950-1952 ponownie był radcą Ambasady ZSRR w Chinach, od 1952 do kwietnia 1953 ponownie kierownikiem Wydziału I Dalekowschodniego MSZ ZSRR, od kwietnia 1953 do 1955 kierownikiem Wydziału Państw Dalekiego Wschodu MSZ ZSRR, jednocześnie 1954-1955 członkiem Kolegium MSZ ZSRR. W 1953 został profesorem, 1955-1958 był zastępcą ministra spraw zagranicznych ZSRR, od 15 czerwca 1958 do 16 lipca 1962 ambasadorem nadzwyczajnym i pełnomocnym ZSRR w Japonii, a od lipca 1962 do 1968 stałym przedstawicielem ZSRR przy ONZ. Jednocześnie od stycznia 1963 do 1968 był przedstawicielem ZSRR w Radzie Bezpieczeństwa ONZ, od 8 kwietnia 1966 do 30 marca 1971 członkiem Centralnej Komisji Rewizyjnej KPZR, 1968-1988 starszym i głównym pracownikiem naukowym Instytutu Orientalistyki Akademii Nauk ZSRR, jednocześnie 1970-1988 redaktorem naczelnym pisma "Inostrannaja Literatura". Od 1971 był sekretarzem Zarządu Związku Pisarzy ZSRR. 20 czerwca 1958 został członkiem korespondentem Akademii Nauk ZSRR, 1961 honorowym członkiem Instytutu Sinologii w Tokio, a 1975 honorowym członkiem Academia del Arti Disenio we Florencji. Był odznaczony dwoma Orderami Lenina i czterema innymi orderami.

</doc>
<doc id="3674531" url="https://pl.wikipedia.org/wiki?curid=3674531" title="Kanelbulle">
Kanelbulle

Kanelbulle (szw. „bułeczka cynamonowa”) – skandynawski wypiek, który prawdopodobnie został opracowany w latach 20. XX w., kiedy to, po zakończeniu I wojny światowej zwiększyła się dostępność składników. Rozpowszechnił się w Szwecji w latach 50. 
Do zrobienia ciasta są potrzebne następujące składniki: mąka, mleko, drożdże, cukier i masło/margarynę. Ważnymi przyprawami w cieście są kardamon, sól, drobny cukier oraz zmielony cynamon. Ciasto drożdżowe należy toczyć i równomiernie napełnić nadzieniem, składającym się zazwyczaj z masła/margaryny, cukru pudru i mielonego cynamonu. Bułeczki pokrywa się cienką warstwą ubitego jajka i drobnego cukru, można też posypać rozdrobnionymi migdałami. Po ostatecznym wyrobieniu kształtu, bułeczki pieczone są w piekarniku.
Bułka z cynamonem została przedstawiona w formie szwedzkiej specjalności w UE w projekcie Cafe Europa w 2006 roku.
Kultura.
W Finlandii i Szwecji wypiek jest jedzony tradycyjnie podczas picia kawy (fika). W krajach tych, od 1999 roku, 4 października obchodzony jest narodowy dzień bułki cynamonowej – w Szwecji "Kanelbullens dag", w Finlandii "Korvapuustipäivä".
W Stanach Zjednoczonych wypiek jest jedzony jako słodko-słony deser lub przekąska.

</doc>
<doc id="3674533" url="https://pl.wikipedia.org/wiki?curid=3674533" title="Boniface Mweresa">
Boniface Mweresa

Boniface Ontuga Mweresa (ur. 13 listopada 1993 w Nyamirze) – kenijski lekkoatleta, sprinter, uczestnik igrzysk olimpijskich.
Siódmy zawodnik biegu na 400 metrów podczas juniorskich mistrzostw świata w Barcelonie (2012). W tym samym roku reprezentował Kenię na igrzyskach olimpijskich w Londynie, podczas których wszedł w skład zdyskwalifikowanej w eliminacjach sztafety 4 × 400 metrów. Złoty (w sztafecie) i srebrny (w biegu na 400 metrów) medalista igrzysk afrykańskich z 2015. W 2016 był piąty na dystansie 400 metrów podczas halowych mistrzostw świata w Portland. Srebrny medalista mistrzostw Afryki w 2016 w biegu rozstawnym 4 × 400 metrów i brązowy medalista igrzysk Wspólnoty Narodów w 2022. w Birmingham w tej konkurencji.
Medalista mistrzostw Kenii. 
Bibliografia.
 

</doc>
<doc id="3674535" url="https://pl.wikipedia.org/wiki?curid=3674535" title="Sara Teitelbaum">
Sara Teitelbaum

Sara Teitelbaum (ur. 20 lipca 1910 w Tapie, zm. 7 czerwca 1941 w Tallinnie) – estońska lekkoatletka, koszykarka i siatkarka.
Siedemnastokrotna mistrzyni Estonii w lekkoatletyce w: biegu na 100 metrów (1927, 1928, 1929, 1930 i 1931), biegu na 400 metrów (1929 i 1930), skoku w dal (1929, 1930 i 1931), pchnięciu kulą (1929 i 1930), rzucie dyskiem (1928, 1929 i 1930), rzucie oszczepem (1929) i sztafecie 4 × 100 metrów (1930). Stawała także na podium mistrzostw kraju w biegu na 800 metrów i skoku wzwyż. Łącznie zdobyła 32 medale lekkoatletycznych mistrzostw Estonii (31 w konkurencjach indywidualnych).
Szósta zawodniczka światowych igrzysk kobiet (1930) w trójboju lekkoatletycznym (bieg na 100 metrów, skok w dal oraz rzut oszczepem).
28 razy poprawiała rekordy kraju: na 60 metrów 7,9; na 100 metrów do 12,8; na 200 metrów do 26,6; na 400 metrów do 1:01,8; na 800 metrów do 2:30,6; w skoku w dal do 5,42; w pchnięciu kulą do 10,98; w rzucie dyskiem do 27,99, w rzucie oszczepem 35,94 oraz w sztafecie 4 × 100 metrów.
Czterokrotna mistrzyni Estonii w siatkówce (jako zawodniczka Tallinna Makkabi, 1928 oraz jako zawodniczka Tallinna Kalev, 1930–1932).
Sześciokrotna mistrzyni Estonii w siatkówce (jako zawodniczka Tallinna Kalev, 1930–1935).
Jej brat Rubin uprawiał podnoszenie ciężarów.
Zmarła na gruźlicę.

</doc>
<doc id="3674536" url="https://pl.wikipedia.org/wiki?curid=3674536" title="Boniface Ontuga Mweresa">
Boniface Ontuga Mweresa



</doc>
<doc id="3674540" url="https://pl.wikipedia.org/wiki?curid=3674540" title="Kalendarium historii Estonii">
Kalendarium historii Estonii

Kalendarium historii Estonii – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Estonii.

</doc>
<doc id="3674542" url="https://pl.wikipedia.org/wiki?curid=3674542" title="Dieta z ograniczeniem łatwo przyswajalnych węglowodanów">
Dieta z ograniczeniem łatwo przyswajalnych węglowodanów



</doc>
<doc id="3674545" url="https://pl.wikipedia.org/wiki?curid=3674545" title="Dragoş Grigore">
Dragoş Grigore



</doc>
<doc id="3674547" url="https://pl.wikipedia.org/wiki?curid=3674547" title="Iulian Tameş">
Iulian Tameş



</doc>
<doc id="3674552" url="https://pl.wikipedia.org/wiki?curid=3674552" title="Złote węgorze">
Złote węgorze

Złote węgorze (czes. "Zlatí úhoři") –– czechosłowacki poetycki dramat obyczajowo-psychologiczny z 1979 roku, w reżyserii i według scenariusza Karela Kachyňy. Inspirowany opowiadaniami Oty Pavla ("Jak spotkałem się z rybami") film zdobył w 1979 roku nagrodę międzynarodowego konkursu Prix Italia w kategorii dramatu.
Treść.
Żydowski chłopiec o przezwisku Prdelka (Dupka) spędza wraz z braćmi dzieciństwo na brzegiem Berounki, gdzie ojciec ze swym przyjacielem Proškiem uczy go nie tylko łowienia ryb, lecz i poznawania rzeki z jej naturą i regułami bytu. Sam nią zauroczony, opowiada swym synom o złotych węgorzach, które z pewnością któregoś dnia przypłyną jako szczególny przejaw magii tego miejsca. Ten regularny cykl przemian przyrody i spokój sielskiego życia narusza wybuch II wojny światowej i niemiecka okupacja. Kiedy ojciec i dwaj bracia zostają deportowani do obozu w Terezinie, Prdelka wraz z matką utrzymuje się z nielegalnego łowienia ryb i z ich wymiany na żywność. Wpojona mu magia wód rzeki sprawia, że w końcu łowi obiecane złote węgorze, ale oszczędza je wrzucając z powrotem do wody i oddając w ten sposób hołd pamięci nieobecnego już ojca. 

</doc>
<doc id="3674553" url="https://pl.wikipedia.org/wiki?curid=3674553" title="Shiva N'Zigou">
Shiva N'Zigou



</doc>
<doc id="3674554" url="https://pl.wikipedia.org/wiki?curid=3674554" title="William N'Gounou">
William N'Gounou



</doc>
<doc id="3674555" url="https://pl.wikipedia.org/wiki?curid=3674555" title="Jean-Silvestre N'Keoua">
Jean-Silvestre N'Keoua



</doc>
<doc id="3674556" url="https://pl.wikipedia.org/wiki?curid=3674556" title="Pape Latyr N'Diaye">
Pape Latyr N'Diaye



</doc>
<doc id="3674557" url="https://pl.wikipedia.org/wiki?curid=3674557" title="Pape Amadou N'Diaye">
Pape Amadou N'Diaye



</doc>
<doc id="3674558" url="https://pl.wikipedia.org/wiki?curid=3674558" title="Khadim N'Diaye">
Khadim N'Diaye



</doc>
<doc id="3674559" url="https://pl.wikipedia.org/wiki?curid=3674559" title="Mahamadou N'Diaye">
Mahamadou N'Diaye



</doc>
<doc id="3674560" url="https://pl.wikipedia.org/wiki?curid=3674560" title="Łuk Gawiuszów w Weronie">
Łuk Gawiuszów w Weronie

Łuk Gawiuszów w Weronie (wł. "Arco dei Gavi") – rzymski łuk triumfalny znajdujący się obok Castelvecchio w Weronie. Współczesna budowla jest wzniesioną w 1932 roku rekonstrukcją oryginalnego łuku, zniszczonego przez Francuzów w 1805 roku.
Wzniesiony na starożytnej drodze Via Postumia łuk powstał przypuszczalnie w pierwszej połowie I wieku. Jednoprzęsłowa, zwieńczona tympanonem budowla powstała na zlecenie wywodzącego się z Werony rodu Gawiuszów. W czterech niszach znajdujących się po bokach bramy umieszczone były posągi znakomitych przedstawicieli tej familii. Projektantem łuku był wyzwoleniec imieniem Witruwiusz, o czym zaświadcza inskrypcja o treści "L[ucius] Vitruvius L[ibertus] Cerdo Architectus".
W średniowieczu łuk włączono w obręb obwarowań miejskich. Jego architektura była podziwiana przez artystów renesansowych, wzorowany jest na nim m.in. ołtarz rodu Pindemonte w werońskim kościele Sant’Anastasia.
Oryginalny łuk został zburzony w 1805 roku przez Francuzów, aby zrobić miejsce dla przejeżdżających drogą transportów wojskowych. Zrekonstruowano go w 1932 roku na podstawie szkiców wykonanych przez Andrea Palladio. Nowa budowla znajduje się na placu nad brzegiem Adygi, niedaleko pierwotnej lokalizacji.

</doc>
<doc id="3674563" url="https://pl.wikipedia.org/wiki?curid=3674563" title="Kim Hye-soo">
Kim Hye-soo

Kim Hye-soo (kor. 김혜수, hancha: 金憓秀; ur. 5 września 1970 w Pusanie) – południowokoreańska aktorka.
Historia.
Aktorka uczęszczała do Dongguk University oraz do Sungkyunkwan University Graduate School w Korei Południowej. Kim zadebiutowała w filmie "Ggambo" w 1986 roku, kiedy była uczennicą pierwszej klasy liceum. Zagrała w wielu dramatach telewizyjnych, a także w wielu filmach, w których grała role główne i drugoplanowe. Ma dwóch młodszych braci, którzy także są aktorami – Kim Dong-hyeona i Kim Dong-hee.

</doc>
<doc id="3674564" url="https://pl.wikipedia.org/wiki?curid=3674564" title="V Międzynarodowe Klubowe Zawody Spadochronowe Gliwice 1979">
V Międzynarodowe Klubowe Zawody Spadochronowe Gliwice 1979

V Międzynarodowe Klubowe Zawody Spadochronowe Gliwice 1979 – odbyły się 20–27 maja 1979 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Patronat nad Mistrzostwami sprawowało "Towarzystwo Miłośników Ziemi Gliwickiej". Do dyspozycji skoczków był samolot An-2TD "SP-ANW".
Rozegrane kategorie.
Zawody rozegrano w trzech kategoriach spadochronowych:
Wyniki zawodów.
W zawodach brało udział 34 zawodników w tym reprezentacje aeroklubów z czterech krajów:
 Bułgaria, , , .

</doc>
<doc id="3674567" url="https://pl.wikipedia.org/wiki?curid=3674567" title="Drew Gilpin Faust">
Drew Gilpin Faust

Drew Gilpin Faust (ur. 18 września 1947) – amerykańska historyczka i nauczycielka akademicka, profesor historii na Harvard Faculty of Arts and Sciences, 28. rektor Uniwersytetu Harvarda urzędująca w latach 2007-2018 oraz była dziekan Radcliffe Institute for Advanced Study.
W 2008 została umieszczona na 51. miejscu rankingu Top 100 Public Intellectuals Poll. W 2015 została umieszczona na 46. miejscu listy „100 najbardziej wpływowych kobiet świata” stworzonej przez dwutygodnik Forbes. Finalistka National Book Award (2008) i nagrody Pulitzera (2009).
Jako historyczka Faust zajmuje się dziejami wojny secesyjnej oraz amerykańskiego Południa.

</doc>
<doc id="3674579" url="https://pl.wikipedia.org/wiki?curid=3674579" title="Benjamín Martínez">
Benjamín Martínez

Benjamín Martínez Martínez (ur. 23 sierpnia 1987 w Terrassa) – hiszpański piłkarz występujący na pozycji napastnika w Hércules CF.

</doc>
<doc id="3674585" url="https://pl.wikipedia.org/wiki?curid=3674585" title="Wzorzec alpejski">
Wzorzec alpejski

Wzorzec alpejski ("Rhizocarpon alpicola" (Wahlenb.) Rabenh.) – gatunek grzybów z rodziny wzorcowatych ("Rhizocarpaceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Rhizocarpon, Rhizocarpaceae, incertae sedis, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1812 r. Göran Wahlenberg nadając mu nazwę "Lecidea atrovirens" var. "alpicola". Obecną, uznaną przez Index Fungorum nazwę nadał mu w 1861 r. Gottlob Ludwig Rabenhorst przenosząc go do rodzaju "Rhizocarpon".
Niektóre synonimy naukowe:
Nazwa polska według "Krytycznej listy porostów i grzybów naporostowych Polski".
Morfologia.
Plecha skorupiasta, cienka lub średnio gruba, złożona z kanciastych lub okrągłych areolek. Pojedyncza areolka jest płaska lub wypukła, gładka lub lśniąca. Powierzchnia plechy ma barwę od intensywnie żółtej do zielonożółtej, wyjątkowo tylko białawą.
Występowanie i siedlisko.
Występuje w tundrze oraz w górach Ameryki Północnej i Południowej, Europy i Azji. W Polsce występuje w Tatrach oraz w Karkonoszach, na takich samych siedliskach, jak wzorzec geograficzny – na niewapiennych skałach i ścianach skalnych (granity, kwarcyty, gnejsy). Często obydwa te gatunki występują razem obok siebie, ale wzorzec alpejski jest dużo rzadszy i jest charakterystyczny głównie dla piętra turniowego.

</doc>
<doc id="3674586" url="https://pl.wikipedia.org/wiki?curid=3674586" title="Rhizocarpon alpicola">
Rhizocarpon alpicola



</doc>
<doc id="3674588" url="https://pl.wikipedia.org/wiki?curid=3674588" title="José Ríos">
José Ríos

José Antonio Ríos Reina (ur. 10 maja 1990 w Sewilli) – hiszpański piłkarz występujący na pozycji obrońcy w UE Llagostera.

</doc>
<doc id="3674591" url="https://pl.wikipedia.org/wiki?curid=3674591" title="Kościół Nawiedzenia Najświętszej Maryi Panny w Rozprzy">
Kościół Nawiedzenia Najświętszej Maryi Panny w Rozprzy

Kościół Nawiedzenia Najświętszej Maryi Panny – rzymskokatolicki kościół parafialny należący do dekanatu Rozprza archidiecezji częstochowskiej.
Historia.
Rozbudowę świątyni prowadził ksiądz Stanisław Szabelski, który rozpoczął urzędowanie w parafii w dniu 1 listopada 1913 roku – po śmierci ks. Józefa Jezierskiego, który załatwił wszelkie potrzebne formalności. Pracami budowlanymi kierował architekt Feliks Nowicki. Trwały one dość szybko, ponieważ w uroczystość Św. Wojciecha 1914 roku dziekan z Piotrkowa Trybunalskiego ksiądz kanonik Antoni Zagrzejewski poświęcił kamień węgielny. W momencie rozpoczęcia I wojny światowej budowla miała już założone sklepienia. Po zakończeniu wojny prace budowlane kontynuowane były przez księdza Bolesława Szymanowskiego. Ostatecznie kościół został konsekrowany pod wezwaniem Nawiedzenia Najświętszej Maryi Panny w dniu 2 sierpnia 1959 roku przez ordynariusza częstochowskiego Zdzisława Golińskiego. W ołtarzu głównym zostały umieszczone relikwie Świętych Biskupów Męczenników Stanisława i Jozafata. W świątyni jest umieszczony także słynący łaskami obraz Matki Bożej Rozprzańskiej. Koronowany został w dniu 14 listopada 2009 roku przez arcybiskupa Stanisława Nowaka. W ostatniej dekadzie w kościele wykonano takie prace jak, wykonanie nowej elewacji zewnętrznej, zamontowanie witraży, wyremontowanie dachu i prezbiterium (założenie nowej posadzki, wykonanie ambonki, ołtarza i miejsca przewodniczenia), założenie promiennikowego ogrzewania, wymienienie drzwi, odmalowanie wnętrza i generalny remont wieży.
Tablice pamiątkowe.
Na zewnętrznej elewacji wieży, przy głównym wejściu, wiszą dwie tablice pamiątkowe:

</doc>
<doc id="3674592" url="https://pl.wikipedia.org/wiki?curid=3674592" title="Nina Kraśko">
Nina Kraśko

Nina Kraśko (ur. 1945) – socjolog, nauczyciel akademicki, doktor habilitowany nauk humanistycznych.
Życiorys.
Absolwentka Instytutu Socjologii Uniwersytetu Warszawskiego. Stopień doktora nauk humanistycznych uzyskała w 1978 w Instytucie Socjologii Uniwersytetu Warszawskiego na podstawie pracy pt. "Pojęcie sukcesu naukowego i jego rola we wspólnotach naukowych (na przykładzie środowiska naukowego Wrocławia)". W 1998 w tej samej uczelni uzyskała stopień doktora habilitowanego na podstawie pracy pt. "Instytucjonalizacja socjologii w Polsce 1920-1979". Profesor w Instytucie Stosowanych Nauk Społecznych Uniwersytetu Warszawskiego.
Po wydarzeniach marca 1968 na trzy lata rozstała się z pracą naukową. Pracę jako socjolog mogła podjąć w 1971 na Politechnice Wrocławskiej, gdzie poza dydaktyką zajmowała się problemami socjologii nauki, pojęciem i miernikami sukcesów naukowych. Przez kilka lat prowadziła zajęcia dydaktyczne w Uniwersytecie Marii Curie-Skłodowskiej i Akademii Medycznej w Lublinie, pracując w Międzyuczelnianym Instytucie Filozofii i Socjologii przy UMCS. W 1981 była związana z Ośrodkiem Prac Społeczno-Zawodowych przy Komisji Krajowej NSZZ Solidarność. Przez kilkanaście lat pracowała w Instytucie Książki i Czytelnictwa Biblioteki Narodowej, gdzie zajmowała się funkcjonowaniem wydawnictw, księgarni i czytelnictwa w okresie międzywojennym. Następnie związała się z Instytutem Stosowanych Nauk Społecznych Uniwersytetu Warszawskiego.
W kręgu jej zainteresowań naukowych są teorie socjologiczne, historia socjologii i historia społeczna oraz aspekty instytucjonalizacji w różnych dziedzinach życia.

</doc>
<doc id="3674595" url="https://pl.wikipedia.org/wiki?curid=3674595" title="Metoda Montignaca">
Metoda Montignaca



</doc>
<doc id="3674598" url="https://pl.wikipedia.org/wiki?curid=3674598" title="Stadion Filipa II">
Stadion Filipa II



</doc>
<doc id="3674601" url="https://pl.wikipedia.org/wiki?curid=3674601" title="Alberto Escassi">
Alberto Escassi

Alberto Escassi Oliva (ur. 28 lutego 1989 w Máladze) – hiszpański piłkarz występujący na pozycji pomocnika w CD Numancia.

</doc>
<doc id="3674604" url="https://pl.wikipedia.org/wiki?curid=3674604" title="Stadion Nika w Oleksandrii">
Stadion Nika w Oleksandrii



</doc>
<doc id="3674607" url="https://pl.wikipedia.org/wiki?curid=3674607" title="Stadiumi Tomori">
Stadiumi Tomori



</doc>
<doc id="3674609" url="https://pl.wikipedia.org/wiki?curid=3674609" title="Veronika Minina">
Veronika Minina

Veronika Minina, Veronika Triisa (ur. 29 czerwca 1955 w Viljandi) – estońska lekkoatletka specjalizująca się w pchnięciu kulą.
Trzynastokrotna medalistka mistrzostw Estonii w pchnięciu kulą (w tym trzykrotne halowe mistrzostwo kraju, w latach 1979–1981). Wicemistrzyni Estonii w rzucie dyskiem (1977).
Jej syn – Toomas Triisa uprawia sporty motorowe.

</doc>
<doc id="3674610" url="https://pl.wikipedia.org/wiki?curid=3674610" title="Veronika Triisa">
Veronika Triisa



</doc>
<doc id="3674611" url="https://pl.wikipedia.org/wiki?curid=3674611" title="Stadion Tofiqa Bəhramova">
Stadion Tofiqa Bəhramova



</doc>
<doc id="3674613" url="https://pl.wikipedia.org/wiki?curid=3674613" title="Tadeusz Wojtaszek">
Tadeusz Wojtaszek

Tadeusz Szczepan Wojtaszek (ur. 15 grudnia 1920 w Lutczy, zm. 14 lutego 1990 w Krakowie) – polski specjalista od nauk ogrodniczych, wykładowca i rektor Akademii Rolniczej w Krakowie.
Życiorys.
Wykształcenie w zakresie nauk rolniczych zdobywał samodzielnie do 1937 roku. W 1938 został przyjęty do Szkoły Rolniczej w Miłocinie. Ukończył pierwszą klasę, jednak dalszą edukację wstrzymała wojna. Od 1941 r. kontynuował naukę w Wyższej Szkole Rolniczej w Suchodole (średnia szkoła zawodowa). Ukończył ją w 1943 roku. W czasie II wojny światowej był żołnierzem Batalionów Chłopskich pod pseudonimami "Snop", "Jakubowicz", w 1944 wywieziony w głąb ZSRR, do Polski wrócił w listopadzie 1947 roku. Po powrocie przeniósł się do Wrocławia, gdzie podjął pracę we Wrocławskich Okręgowych Zakładach Zbożowych "PZZ". W latach 1948–1954 pełnił w nich wiele funkcji od towaroznawcy po zastępcę dyrektora w ostatnim etapie zatrudnienia.
W 1949–1953 studiował na Wydziale Rolniczym Uniwersytetu Wrocławskiego, uzyskując dyplom inżyniera rolnictwa. W latach 1954–1956 kontynuował naukę na Wydziale Rolniczym Wyższej Szkoły Rolniczej w Krakowie, gdzie uzyskał tytuł magistra inżyniera. Doktoryzował się w 1962. Początkowo podjął pracę w Zakładzie Fizjologii Roślin PAN w Krakowie na stanowisku asystenta (1956–1962), a po uzyskaniu stopnia doktora przeszedł do Wyższej Szkoły Rolniczej w Krakowie, gdzie pracował jako adiunkt w Katedrze Genetyki, Hodowli Roślin i Nasiennictwa. W latach 60. odbył staż w USA w Departamencie Ogrodniczym Uniwersytetu im. Purdue w Lafayette w stanie Indiana. W 1967 mianowany docentem w Katedrze Ogrodnictwa WSR w Krakowie. W 1972 roku uzyskał tytuł profesora nadzwyczajnego, a w 1979 profesora zwyczajnego. 
Organizator Wydziału Ogrodniczego i jego pierwszy dziekan. W latach 1971–1981 rektor krakowskiej Akademii Rolniczej. Podczas 3 kadencji rektorskich rozbudował Uczelnię pod względem liczby wydziałów, studentów oraz infrastruktury. Wybudowany został między innymi kampus Uczelni przy Al. 29 listopada: Wydział Ogrodniczy, Wydział Leśny, akademiki, stołówka, szklarnie. Promotor 123 prac magisterskich i 9 doktoratów. Od 1976 członek korespondent, od 1989 członek rzeczywisty PAN, w latach 1987–1989 członek jej prezydium. 
Współtwórca i pierwszy redaktor naczelny czasopisma „AURA” od 1973 oraz „Folia Horticulturae” od 1989, wydawanego przez Polskie Towarzystwo Nauk Ogrodniczych, do którego powołania również się przyczynił w 1987 roku. 
Doktor honoris causa Akademii Rolniczej im. Timiriazewa w Moskwie (1980), Wyższej Szkoły Rolniczej w Pradze (1981) i Akademii Rolniczej w Poznaniu (1989). 
Pochowany na Cmentarzu Rakowickim w Krakowie.

</doc>
<doc id="3674617" url="https://pl.wikipedia.org/wiki?curid=3674617" title="Samuel de los Reyes">
Samuel de los Reyes

Samuel de los Reyes Domínguez (ur. 15 lutego 1992 w Sewilli) – hiszpański piłkarz występujący na pozycji obrońcy w Almeríi.

</doc>
<doc id="3674618" url="https://pl.wikipedia.org/wiki?curid=3674618" title="Stadion Narodowy w Baku">
Stadion Narodowy w Baku



</doc>
<doc id="3674620" url="https://pl.wikipedia.org/wiki?curid=3674620" title="Pancerzowce właściwe">
Pancerzowce właściwe

Pancerzowce właściwe (Eumalacostraca) – podgromada skorupiaków z gromady pancerzowców.
Pancerzowce o ciele złożonym z 21 segmentów: pięciu głowowych, ośmiu tułowiowych i siedmiu odwłokowych. Część segmentów tułowiowych zwykle zrasta się z głową tworząc głowotułów. Karapaks nigdy nie obejmuje odwłoka i nigdy nie jest dwuklapowy, może być wykształcony w różnym stopniu albo całkiem nieobecny. Czułki pierwszej pary dwugałęziste. Prętowate odnóża tułowiowe mają krótką lub zredukowaną gałąź zewnętrzną oraz zawsze członowaną gałąź wewnętrzną. Przednie trzy pary odnóży mogą być wykształcone w szczękonóża. Odnóża odwłokowe zwykle obecne, ich szósta, a niekiedy też inne pary są spłaszczone i tworzą uropody. Telson wraz z uropodami budować może płetwę odwłokową. Samce mają otwory płciowe umieszczone na ósmym, zaś samice na szóstym segmencie tułowiowym.
Do pancerzowców właściwych należą skorupiaki słono- i słodkowodne oraz lądowe, formy wolno żyjące, symbionty, komensale, pasożyty zewnętrzne jak i wewnętrzne.
Zalicza się tu około 40 tysięcy gatunków. Zwykle wyróżnia się 3 nadrzędy: zbornoraki, torboraki i raki właściwe, ale niektórzy autorzy wyróżniają jeszcze Pancarida z pojedynczym rzędem: Thermosbaenacea.

</doc>
<doc id="3674621" url="https://pl.wikipedia.org/wiki?curid=3674621" title="Eumalacostraca">
Eumalacostraca



</doc>
<doc id="3674624" url="https://pl.wikipedia.org/wiki?curid=3674624" title="Epizod Azolla">
Epizod Azolla

Epizod Azolla – wydarzenie kończące najcieplejszy okres eocenu, tzw. wczesnoeoceńskie optimum klimatyczne (EECO – "Early Eocene Climatic Optimum"). Miało ono miejsce 49 milionów lat temu i wiązane jest z gwałtownym spadkiem stężenia dwutlenku węgla w atmosferze ziemskiej. Panujące wówczas tropikalne warunki oraz izolacja Oceanu Arktycznego barierami lądowymi spowodowały zmiany właściwości fizyko-chemicznych wód tego akwenu i w konsekwencji masowy rozwój na jego powierzchni drobnych paproci z rodzaju azolla ("Azolla"). Rośliny te, opadając na dno, uwięziły ogromne ilości węgla. W ciągu około 800 tysięcy lat funkcjonowania tej formacji nastąpił gwałtowny, jak na historię zmian paleoklimatycznych, spadek udziału dwutlenku węgla sięgający 80% – z 3500 ppm do 650 ppm. Po tym wydarzeniu strefa tropikalna na Ziemi została ograniczona do okolic równikowych, temperatury spadały, na biegunach rozwinęły się czapy lodowe w efekcie powtarzających się zlodowaceń – klimat „przełączony” został z „cieplarnianego” na „zamrażarkowy”.
Geneza i zakończenie epizodu.
We wczesnym eocenie (w najstarszym jego wieku – iprezie) przez około 8 milionów lat panował na Ziemi stabilny klimat ze średnią temperaturą i z niewielkim zróżnicowaniem stref klimatycznych. Formacje odpowiadające współczesnym lasom równikowym występowały do 45°N (współcześnie na tej szerokości znajdują się Francja, Chorwacja i Krym). Palmy rosły na Alasce, Grenlandii i w północnej Europie. W strefie okołobiegunowej panowały lasy klimatu umiarkowanie ciepłego z cypryśnikiem i sekwoją. W Arktyce średnie temperatury wynosiły , przy czym latem były znacznie wyższe, a światło słoneczne oświetlało ocean przez 24 godziny na dobę (położony był okołobiegunowo, podobnie jak współcześnie). Zimą panowała jednak długa noc polarna.
Zmiany klimatyczne zapoczątkowało odcięcie barierami lądowymi Oceanu Arktycznego spowodowane wędrówką kontynentów. Około 49 milionów lat temu zamknęła się cieśnina Turgajska łącząca Ocean Arktyczny z Oceanem Tetydy w miejscu współczesnej zachodniej Syberii. Wysokie temperatury skutkowały znacznym parowaniem przyczyniającym się z kolei do intensywnych opadów w zlewni izolowanego oceanu, co razem powodowało wzrost zasolenia i gęstości wód tego akwenu. W efekcie wody oceanu uległy wyraźnej stratyfikacji – powstały wyraźnie odrębne, niemieszające się warstwy z beztlenową przy dnie warstwą słonych i gęstych wód oceanicznych oraz warstwą znacznie lżejszych wód słodkich w strefie przypowierzchniowej. Rozległy akwen ciepłych, w strefie przypowierzchniowej słodkich wód został skolonizowany przez bujnie rozwijającą się azollę, korzystającą z dużej zawartości fosforu spłukiwanego z lądów i wiążącą azot atmosferyczny za pomocą symbiotycznych sinic z rodzaju "Anabaena". Duża koncentracja dwutlenku węgla w atmosferze w tym czasie sprzyjała także wzrostowi roślin. Rośliny prawdopodobnie namnażały się corocznie początkowo w strefie przybrzeżnej lub w odcinkach ujściowych rzek i stamtąd wynoszone były na otwarty ocean, przykrywając go matą w ciągu dnia polarnego.
Azolla ("Azolla") to rodzaj drobnych (do 5 cm), wodnych (pleustonowych) paproci, który współcześnie reprezentowany jest przez 7 gatunków. W przeszłości rodzaj ten był znacznie bardziej zróżnicowany i np. z poprzedzającej opisywane wydarzenie kredy znanych jest co najmniej 30 gatunków. Rośliny te dzięki bardzo szybkiemu wzrostowi i łatwemu rozmnażaniu wegetatywnemu potrafią w odpowiednich warunkach w ciągu trzech dni podwoić swoją masę. Jeden hektar tych roślin rocznie wiąże 15 ton węgla (1,5 kg/m²/rok).
Zakończenie epizodu zbiegło się w czasie ze wzrostem średniej temperatury wód powierzchniowych Oceanu Arktycznego z oraz zwiększeniem zasolenia. Wiązane jest to z otwarciem się połączenia tego oceanu z oceanami przyległymi (w każdym razie z powstaniem przesmyku między Grenlandią a Skandynawią) i wlaniem się cieplejszych wód oceanicznych z południa. Zakończyło to okres słodkowodny Oceanu Arktycznego i spowodowało wypłukanie części osadów organicznych. W efekcie zarodniki "Azolla" znajdowane są w osadach pochodzących z tego czasu także w Morzu Północnym. Nie wyklucza się także, że koniec epizodu spowodowany został ograniczeniem dopływu fosforu ze zerodowanych terenów lądowych w zlewni Oceanu Arktycznego.
Skutki wydarzenia.
Masowo rozwijające się przez 800 tysięcy lat kożuchy paproci pokrywające w tym czasie słodkie wody powierzchniowe Oceanu Arktycznego i opadające na jego dno związały ogromne ilości węgla. Gromadzące się na dnie osady organiczne nie ulegały rozkładowi z powodu warunków beztlenowych i znikomej aktywności bakterii na dużych głębokościach. Udział węgla organicznego w niektórych osadach z tego okresu wynosi ponad 6%, podczas gdy w pozostałych częściach profilu nie przekracza 0,4%. Grubość osadów organicznych powstałych dzięki azolli oraz towarzyszącym organizmom słodkowodnym przekracza 8 m. Materiał organiczny w obrębie tej warstwy porozdzielany jest warstewkami mikroskamieniałości krzemionkowych, typowymi dla planktonu morskiego. Związanie tak ogromnych ilości węgla spowodowało 80% spadek zawartości dwutlenku węgla w atmosferze, co dało początek długotrwałemu trendowi ochłodzenia. Temperatura Oceanu Arktycznego obniżyła się do współcześnie. 45 mln lat BP w okresach zimowych zaczął pojawiać się dryfujący lód morski. Pierwsze zlodowacenia zaczęły się ok. 34 mln lat BP.
Zmiany klimatyczne spowodowały w konsekwencji znaczne zmiany w środowisku przyrodniczym Ziemi. Zniknęły lub znikać zaczęły duże grupy ssaków zwanych „archaicznymi”: prymitywne naczelne: "Plesiadapiforma", mięsożerne: "Miacoidea", "Condylarthra", "Mesonychia" i "Arctocyonidae", większość wieloguzkowców, okazali roślinożercy: "Uintatheriidae", "Tillodontia", "Taeniodonta" i "Pantodonta".
Odkrycie.
Epizod odkryty został w 2004 w wyniku pierwszego wiercenia badawczego wykonanego w dnie Oceanu Arktycznego w Grzbiecie Łomonosowa. Międzynarodowa misja badawcza oznaczona jako Leg 302 lub Arctic Coring Expedition (ACEX) zrealizowana została w ramach Integrated Ocean Drilling Project (IODP). Wykonanie wiercenia w sierpniu i wrześniu 2004 umożliwiła redukcja pokrywy lodowej w Arktyce. Wiercenie realizowane było przez statek badawczy „Vidar Viking” (lodołamacz i statek AHTS, odpowiednio przebudowany do funkcji statku wiertniczego), osłaniany przez dwa lodołamacze (szwedzki i rosyjski). Na wydobytym z głębokości ponad 1200 m rdzeniu o długości ponad 300 m odkryto wyraźne warstewki dobrze zachowanych szczątków i spor azolli. Pierwsze, wstępne doniesienia o odkryciu ukazały się 30 listopada 2004 w „The New York Times”, następnie w 2005 w „National Geographic” i w końcu w 2006 w „Nature”.

</doc>
<doc id="3674627" url="https://pl.wikipedia.org/wiki?curid=3674627" title="Muzeum Skanderbega">
Muzeum Skanderbega

Muzeum Skanderbega (alb. Muzeu Kombëtar Gjergj Kastrioti Skënderbeu) – albańskie muzeum poświęcone postaci Skanderbega, otwarte 1 listopada 1982, z siedzibą w Krui.
Historia.
We wrześniu 1976 prof. Aleks Buda przedstawił ideę budowy muzeum Skanderbega. Muzeum zostało zaprojektowane przez zespół architektów kierowany przez córkę Envera Hodży, Pranverę, Klementa Kolaneciego oraz Pirro Vaso. Prace przygotowawcze w Krui rozpoczęto we wrześniu 1978. W 1980 projekt muzeum konsultowała grupa historyków, kierowana przez Kristo Frashëriego. Powstałe w 1982 muzeum zostało zlokalizowano w głębi Zamku w Krui, obok Muzeum Etnograficznego. Zamek jest symbolem oporu Albańczyków przeciwko najazdom osmańskim. Trzykrotne jego oblężenia (1450, 1466 i 1467) zakończyły się niepowodzeniem i pozwoliły przetrwać państwu stworzonemu przez Skanderbega. Uroczysta inauguracja muzeum odbyła się 1 listopada 1982, z udziałem członków Biura Politycznego Albańskiej Partii Pracy. Niezadowolony z końcowego efektu Enver Hoxha nie wziął udziału w uroczystości.
Zbiory.
Zbiory muzealne obejmują zachowane przedmioty (głównie militaria), pochodzące z XV wieku, które zostały wydobyte z ziemi w czasie prac archeologicznych oraz dzieła sztuki (rzeźby i obrazy), upamiętniające postać Skanderbega. W zbiorach znajduje się także oryginalny dzwon z 1462. Muzeum prowadzi działalność badawczą poświęconą postaci Skanderbega, gromadząc zarazem publikacje obcojęzyczne poświęcone albańskiemu władcy (w tym także w języku polskim). W muzeum znajduje się także replika hełmu i szabli Skanderbega (oryginał hełmu jest przechowywany w Kunsthistorisches Museum w Wiedniu).

</doc>
<doc id="3674631" url="https://pl.wikipedia.org/wiki?curid=3674631" title="1899 w muzyce">
1899 w muzyce



</doc>
<doc id="3674636" url="https://pl.wikipedia.org/wiki?curid=3674636" title="Bangabandhu National Stadium">
Bangabandhu National Stadium



</doc>
<doc id="3674642" url="https://pl.wikipedia.org/wiki?curid=3674642" title="Stadion Petra Atojana w Uralsku">
Stadion Petra Atojana w Uralsku



</doc>
<doc id="3674643" url="https://pl.wikipedia.org/wiki?curid=3674643" title="Mała Góra (Góry Izerskie)">
Mała Góra (Góry Izerskie)

Mała Góra niem. "Kleinerberg") – wzniesienie w południowo-zachodniej Polsce, w Sudetach Zachodnich, w Górach Izerskich
Lokalizacja.
Wzniesienie położone jest w Sudetach Zachodnich, w zachodniej części Gór Izerskich, na zakończeniu północnego, bocznego ramienia "czes.Jindřichoveckecho hřbena", które odchodzi od Smrek czes. "Smrka". Około 4,0 km na zachód od miejscowości Świeradów-Zdrój.
Charakterystyka.
Wzniesienie w bocznym grzbiecie odchodzącym od Wysokiego Grzbietu Gór Izerskich w kierunku północnym. Charakteryzuje się wyrazistym wierzchołkiem o regularnej rzeźbie i ukształtowaniu o stromych zboczach: północnym, zachodnim i wschodnim. Wznosi się w bliskiej odległości od wzniesień: Rapická hora wznoszącym się po zachodniej stronie i Czerniawska Kopa po wschodniej stronie. Wyrasta z północnego zbocza wzniesienia Smrek czes. "Smrk" w kształcie wysuniętego na północ długiego garbu. Stanowi jedno z trzech wzniesień wyrastających z północnego zbocza rozległego masywu "Smreka". Zbocza wschodnie i zachodnie schodzą stromo w kierunku dobrze wykształconych dolin rzecznych, które wyraźnie wydzielają wzniesienie, od zachodu dolina potoku Granicznik " czes. Hraniční potok" a od wschodu dolina potoku Łużyca. Zbocze południowe łagodnie przechodzi w północne strome zbocza wzniesienia Smreka (1124 m n.p.m.), od którego oddzielone jest niewielkim wypłaszczeniem. Po północnej stronie wzniesienia prowadzi droga nr 361 do byłego przejścia granicznego z Czechami Czerniawa-Zdrój-Nové Město pod Smrkem. Od południa wzniesienie góruje nad Ulickiem, niewielką częścią miasta Świeradów-Zdrój. Położenie wzniesienia oraz kształt czyni wzniesienie rozpoznawalnym w terenie.
Budowa geologiczna.
Masyw Małej Góry położone jest w obrębie bloku karkonosko-izerskiego, w północnej części metamorfiku izerskiego. Podłoże wzniesienie zbudowane jest z gnejsów i granitognejsów. Szczyt i zbocza wzniesienia pokrywa warstwa młodszych osadów: glin, żwirów, piasków i lessów z okresu zlodowaceń plejstoceńskich i osadów powstałych w chłodnym, peryglacjalnym klimacie.
Roślinność.
Wierzchołek i zbocza wzniesienia porasta w większości naturalny las mieszany regla dolnego, a w partiach szczytowych świerkowy z niewielką domieszką drzew liściastych. Północne zbocze poniżej poziomu 420 m n.p.m. zajmują łąki i pola uprawne.
Inne.
Podnóżem wschodniego zbocza wzdłuż potoku Granicznik przebiega granica polsko-czeska.
Turystyka.
Północnym podnóżem prowadzi szlak turystyczny

</doc>
<doc id="3674645" url="https://pl.wikipedia.org/wiki?curid=3674645" title="Stadion Karasaj w Pietropawłowsku">
Stadion Karasaj w Pietropawłowsku



</doc>
<doc id="3674647" url="https://pl.wikipedia.org/wiki?curid=3674647" title="Stadion Ganego Muratbajewa w Kyzyłordzie">
Stadion Ganego Muratbajewa w Kyzyłordzie



</doc>
<doc id="3674648" url="https://pl.wikipedia.org/wiki?curid=3674648" title="Stadion Żastar w Aktau">
Stadion Żastar w Aktau



</doc>
<doc id="3674649" url="https://pl.wikipedia.org/wiki?curid=3674649" title="Stadion Munajszy w Atyrau">
Stadion Munajszy w Atyrau



</doc>
<doc id="3674651" url="https://pl.wikipedia.org/wiki?curid=3674651" title="Stadion Żetysu w Tałdykorganie">
Stadion Żetysu w Tałdykorganie



</doc>
<doc id="3674654" url="https://pl.wikipedia.org/wiki?curid=3674654" title="Stadion im. Akmatbeka Süjümbajewa w Oszu">
Stadion im. Akmatbeka Süjümbajewa w Oszu



</doc>
<doc id="3674655" url="https://pl.wikipedia.org/wiki?curid=3674655" title="Stadion Dawita Kipianiego w Gurdżaani">
Stadion Dawita Kipianiego w Gurdżaani



</doc>
<doc id="3674656" url="https://pl.wikipedia.org/wiki?curid=3674656" title="Stadion Poladi w Rustawi">
Stadion Poladi w Rustawi



</doc>
<doc id="3674659" url="https://pl.wikipedia.org/wiki?curid=3674659" title="Stadion Micheila Meschiego w Tbilisi">
Stadion Micheila Meschiego w Tbilisi



</doc>
<doc id="3674660" url="https://pl.wikipedia.org/wiki?curid=3674660" title="Axel Schäfer">
Axel Schäfer

Axel Schäfer (ur. 3 sierpnia 1952 we Frankfurcie nad Menem) – niemiecki polityk, urzędnik i działacz partyjny, deputowany do Bundestagu, poseł do Parlamentu Europejskiego IV kadencji.
Życiorys.
Po ukończeniu szkoły średniej pracował jako urzędnik w administracji miejskiej we Frankfurcie nad Menem i w Bochum. W latach 1981–1982 kształcił się na Ruhr-Universität Bochum. W 1969 wstąpił do Socjaldemokratycznej Partii Niemiec, po czym w latach 1983–1994 był etatowym pracownikiem partii. Członek m.in. ver.di oraz AWO.
W latach 1994–1999 wykonywał mandat eurodeputowanego IV kadencji, należąc do frakcji socjalistycznej i pracując w Komisji ds. Instytucjonalnych. Później był dyrektorem instytucji szkolnej typu Heimvolkshochschule, a także sekretarzem generalnym niemieckiego oddziału Ruchu Europejskiego.
W wyborach w 2002 uzyskał mandat deputowanego do Bundestagu. Z powodzeniem ubiegał się o reelekcję w 2005, 2009, 2013, 2017 i 2021 na kolejne kadencje. W 2010 objął funkcję wiceprzewodniczącego frakcji poselskiej socjaldemokratów.

</doc>
<doc id="3674662" url="https://pl.wikipedia.org/wiki?curid=3674662" title="Stadion Borysa Paiczadze w Tbilisi">
Stadion Borysa Paiczadze w Tbilisi



</doc>
<doc id="3674665" url="https://pl.wikipedia.org/wiki?curid=3674665" title="Stadion Gulia Tutberidze w Zugdidi">
Stadion Gulia Tutberidze w Zugdidi



</doc>
<doc id="3674668" url="https://pl.wikipedia.org/wiki?curid=3674668" title="Stadion Tengiza Burdżanadze w Gori">
Stadion Tengiza Burdżanadze w Gori



</doc>
<doc id="3674669" url="https://pl.wikipedia.org/wiki?curid=3674669" title="Stadion Giwiego Kiladze w Kutaisi">
Stadion Giwiego Kiladze w Kutaisi



</doc>
<doc id="3674671" url="https://pl.wikipedia.org/wiki?curid=3674671" title="Stadion Fazisi w Poti">
Stadion Fazisi w Poti



</doc>
<doc id="3674673" url="https://pl.wikipedia.org/wiki?curid=3674673" title="Stadion Olimpi w Tbilisi">
Stadion Olimpi w Tbilisi



</doc>
<doc id="3674675" url="https://pl.wikipedia.org/wiki?curid=3674675" title="Order Zasługi (Chile)">
Order Zasługi (Chile)

Order Zasługi lub Order Zasługi Chile (hisz. "Orden al Merito" lub "Orden al Merito de Chile" także "Orden „Al Mérito de Chile”") – najwyższy chilijski order nadawany cudzoziemcom za wybitne zasługi dla Republiki Chile.
Rys historyczny.
Order jest kontynuacją chilijskiej Legii Zasługi ustanowionej przez Bernardo O’Higginsa w 1817 roku, a zniesionej przez Ramóna Freirę w 1825 roku. 14 września 1906 roku ustanowiono dekretem ministra wojny „Medal Zasługi” (o kształcie gwiazdy, początkowo nadawany w stopniu złotym i srebrnym, a od 31 sierpnia 1911 podzielony na trzy numerowane stopnie i noszony na trójkolorowej, niebiesko-biało-czerwonej wstążce), który został zastąpiony przez „Order Zasługi” dekretem ministra spraw zagranicznych 20 czerwca 1929 r. (potwierdzony dekretem z 25 listopada 1929 r.). Odznaczenie zostało podzielone na sześć klas i noszone było na ciemnoniebieskiej wstędze lub wstążce zależnie od klasy.
W kolejności starszeństwa chilijskich odznaczeń państwowych zajmuje pierwsze miejsce przed Orderem Bernardo O’Higginsa.
Dzieli się sześć klas:

</doc>
<doc id="3674677" url="https://pl.wikipedia.org/wiki?curid=3674677" title="Order Zasługi Chile">
Order Zasługi Chile



</doc>
<doc id="3674681" url="https://pl.wikipedia.org/wiki?curid=3674681" title="Igor Awdiejew">
Igor Awdiejew

Igor Gienadjewicz Awdiejew, ros. Игорь Геннадьевич Авдеев (ur. 10 stycznia 1973 w Ałmaty, Kazachska SRR) – kazachski piłkarz pochodzenia rosyjskiego, grający na pozycji obrońcy, a wcześniej pomocnika.
Kariera piłkarska.
Kariera klubowa.
Wychowanek Internatu Sportowego w Ałmaty oraz Szkoły Sportowej w Dżambule. W 1991 rozpoczął karierę piłkarską w klubie Olimpia Ałmaty. Po pół roku przeszedł do Chimiku Taraz, który potem nazywał się Fosfor i FK Taraz. W 1994 wyjechał do Rosji, gdzie został piłkarzem Rotoru Wołgograd. W 1996 grał w kazachskich klubach FK Taraz i Munajszi Aktau, ale w 1997 ponownie wyjechał do Rosji, gdzie zasilił skład Ałanii Władykaukaz. W 1998 przeniósł się do Łokomotiwu Niżny Nowogród. Od 1999 występował w klubach Jesil-Bogatyr Petropawł, Żengys Astana, Szachtior Karaganda i Kajrat Ałmaty. W 2009 podpisał kontrakt z Łokomotiwem Astana. W 2010 przeniósł się do Wostoku Ust-Kamienogorsk. Latem 2011 odszedł do Okżetpesu Kokczetaw. W 2012 został piłkarzem CSKA Ałmaty, w którym zakończył karierę piłkarza.
Kariera reprezentacyjna.
W latach 1996-2005 bronił barw narodowej reprezentacji Kazachstanu.

</doc>
<doc id="3674689" url="https://pl.wikipedia.org/wiki?curid=3674689" title="Oteley">
Oteley

Oteley ("Otley" w 1280) – przysiółek w Anglii, w Shropshire, w dystrykcie (unitary authority) Shropshire. W latach 1870–1872 osada liczyła 87 mieszkańców.

</doc>
<doc id="3674691" url="https://pl.wikipedia.org/wiki?curid=3674691" title="Raissa Ruus">
Raissa Ruus

Raissa Ruus, od 1971 Dijastinova, ros. Раиса Руус, Диястинова (ur. 18 września 1942 w rejonie bajmakskim, zm. 14 stycznia 1986 w Tallinnie) – estońska lekkoatletka, biegaczka na średnich i długich dystansach.
Podczas igrzysk olimpijskich w Monachium (1972), reprezentując ZSRR, odpadła w eliminacjach biegu na 800 metrów z czasem 2:11,18.
Mistrzyni ZSRR w biegu na 800 metrów (1971).
Sześciokrotna mistrzyni Estonii (bieg na 800 metrów – 1973 i 1976; bieg na 1500 metrów – 1973 i 1975; bieg na 3000 metrów – 1975 i 1976).
Sześciokrotna rekordzistka Estonii: na 800 metrów (2:02,1 w 1972), na 1500 metrów (do 4:14,2 w 1972) oraz na 3000 metrów (do 9:47,2 w 1976).
W 1972 wybrana sportsmenką roku w Estonii.

</doc>
<doc id="3674692" url="https://pl.wikipedia.org/wiki?curid=3674692" title="Raissa Dijastinova">
Raissa Dijastinova



</doc>
<doc id="3674693" url="https://pl.wikipedia.org/wiki?curid=3674693" title="Raisa Dijastinova">
Raisa Dijastinova



</doc>
<doc id="3674694" url="https://pl.wikipedia.org/wiki?curid=3674694" title="Raisa Ruus">
Raisa Ruus



</doc>
<doc id="3674695" url="https://pl.wikipedia.org/wiki?curid=3674695" title="Abdelmalik Lahoulou">
Abdelmalik Lahoulou

Abdelmalik Lahoulou (ur. 7 maja 1992 w Dżidżal) – algierski lekkoatleta specjalizujący się w biegu na 400 metrów przez płotki.
Bez powodzenia startował na mistrzostwach świata juniorów (2010) i juniorów młodszych (2009). W 2011 zdobył złoto juniorskich mistrzostw Afryki w Gaborone. Złoty i brązowy medalista igrzysk solidarności islamskiej (2013). Srebrny medalista uniwersjady (2015). W tym samym roku stanął na najwyższym stopniu podium igrzysk afrykańskich oraz zdobył złoto i srebro na światowych igrzyskach wojskowych. Na półfinale zakończył swój występ podczas mistrzostw świata w Pekinie (2015). Był półfinalistą letnich igrzysk olimpijskich w Rio de Janeiro. W kolejnych latach swej kariery wywalczył brązowy medal uniwersjady w Tajpej, brązowy medal igrzysk śródziemnomorskich w Tarragonie, złoty medal mistrzostw Afryki w Asabie, złoty medal igrzysk afrykańskich w Rabacie oraz tytuł wicemistrza podczas czempionatu Afryki w Saint-Pierre, a także złoty medal w sztafecie 4 × 400 metrów i brązowy w biegu na 400 metrów przez płotki na igrzyskach śródziemnomorskich w 2022 w Oranie.
Wielokrotny złoty medalista mistrzostw Algierii.
Rekord życiowy w biegu na 400 metrów przez płotki: 48,39 (28 września 2019, Doha) rekord Algierii.

</doc>
<doc id="3674705" url="https://pl.wikipedia.org/wiki?curid=3674705" title="Barbara Migdalska">
Barbara Migdalska

Barbara Małgorzata Migdalska (ur. 1928, zm. 22 października 2014 w Warszawie) – polski lekarz dentysta, analityk medyczny, profesor nauk medycznych.
Życiorys.
W 1953 ukończyła studia w Akademii Medycznej w Warszawie. Specjalista w zakresie analityki medycznej (1957).
Stopień doktora nauk medycznych uzyskała w Centrum Medycznym Kształcenia Podyplomowego w Warszawie. W tej samej uczelni w 1968 uzyskała stopień doktora habilitowanego na podstawie pracy pt. "Wydalanie kortykotropiny w moczu". W 1991 otrzymała tytuł profesora.
Zawodowo związana z Kliniką Endokrynologii Centrum Medycznym Kształcenia Podyplomowego, w której przez wiele lat kierowała pracownią sterydową.
Autorka lub współautorka ponad 50 publikacji krajowych i zagranicznych.

</doc>
<doc id="3674706" url="https://pl.wikipedia.org/wiki?curid=3674706" title="Jaskinia Ciepła">
Jaskinia Ciepła

Jaskinia Ciepła – jaskinia w Dolinie Kościeliskiej w Tatrach Zachodnich. Wejście do niej znajduje się w zboczach Żaru, na wysokości 1350 metrów n.p.m. Długość jaskini wynosi 19 metrów, a jej deniwelacja 5,40 metra.
Opis jaskini.
Jaskinię stanowi kilkunastometrowy, idący w dół korytarz kończący się w niewielkiej salce. Ma ona strome dno i znajduje się w niej 2-metrowy kominek. Zamknięta jest zawaliskiem. 
Idąc korytarzem, po paru metrach od otworu, mija się poprzeczną szczelinę długości 3 metrów. 
Przyroda.
W jaskini można spotkać mleko wapienne i grzybki naciekowe. 
Światło dzienne dociera do głębokości 3 metrów w głąb jaskini. 
Znaleziono w niej poroże sarny i czaszkę świstaka.
Historia odkryć.
30 czerwca 2007 roku jaskinię odkryli: A. Ciszewski, M. Ciszewski, J. Nowak i E. Wójcik. Parę miesięcy później pierwszy plan i opis jaskini wykonał J. Nowak przy współpracy E. Wójcik.

</doc>
<doc id="3674719" url="https://pl.wikipedia.org/wiki?curid=3674719" title="Amfiteatr w Durrës">
Amfiteatr w Durrës

Amfiteatr w Durrës (alb. "Amfiteatri i Durrësit") – rzymski amfiteatr z II w. n.e. znajdujący się południowo-wschodniej części miasta Durrës w Albanii.
Konstrukcja.
Amfiteatr zbudowany jest na podstawie elipsy o wymiarach 132.4 x 113.2 m. Sama arena ma wymiary 61 x 42 m. Należy do największych zachowanych amfiteatrów na Bałkanach, o pojemności 20 tysięcy widzów. Wewnątrz amfiteatru znajduje się chrześcijańska kaplica z zachowanymi mozaikami.
Historia.
Amfiteatr został zbudowany w początkach II w. n.e. za panowania cesarza Trajana. Był wykorzystywany do walk gladiatorskich do IV w. Uległ poważnym zniszczeniom w czasie trzęsienia ziemi w latach 345/346. Wkrótce potem na terenie amfiteatru wzniesiono kaplicę, ozdobioną freskami. W VI w. ściany kaplicy ozdobiono mozaikami. 
W czasach osmańskich amfiteatr został zasypany ziemią. Odkryto go w trakcie badań wykopaliskowych prowadzonych w 1966 przez Vangjela Toçiego. W latach 60. dokonano wyburzenia 33 domów prywatnych, aby umożliwić swobodny dojazd do amfiteatru. Pełne odsłonięcie obiektu przez archeologów nastąpiło w latach 80. XX w. Do początku XXI w. nie prowadzono na terenie amfiteatru prac konserwatorskich. Dopiero w 2004 dzięki pomocy Uniwersytetu w Parmie władze miasta rozpoczęły renowację obiektu.
Współczesność.
Obecnie obiekt znajduje się na liście zabytków Albanii i pełni funkcje muzealne. W 2013 znalazł się na liście najbardziej zagrożonych obiektów światowego dziedzictwa kulturalnego. Dopiero w 2015 udało się usunąć budynki prywatne postawione nielegalnie wokół amfiteatru.

</doc>
<doc id="3674720" url="https://pl.wikipedia.org/wiki?curid=3674720" title="Jaskinia w Wielkiej Turni">
Jaskinia w Wielkiej Turni

Jaskinia w Wielkiej Turni – jaskinia w Dolinie Małej Łąki w Tatrach Zachodnich. Wejście do niej znajduje się w podszczytowych skałkach wschodniego stoku Wielkiej Turni, na wysokości 1837 m n.p.m. Długość jaskini wynosi 19 metrów, a jej deniwelacja 15 metrów.
Opis jaskini.
Początkowo jaskinię, a właściwie schron, stanowiła niewielka nyża od której odchodzi krótki, ciasny ciąg. W późniejszych latach udało się przekopać korytarzyk w dnie nyży. Okazało się, że prowadzi on do 4-metrowej studzienki na dnie której zaczyna się obszerny meander dochodzący do 4-metrowej szczeliny. Wiedzie ona do obszernego korytarza, który po 10 metrach przechodzi w wąski meander kończący się po około 5 metrach.
Przyroda.
W jaskini jest widno do dna studzienki. Rosną w niej mchy, porosty i glony.
Historia odkryć.
Jaskinię odkrył A. Skarżyński w lipcu 1980 roku. W latach 2000–2001 M. Parczewski i Z. Tabaczyński przekopali korytarzyk i doszli do końcowego meandra.

</doc>
<doc id="3674721" url="https://pl.wikipedia.org/wiki?curid=3674721" title="Aleksandr Szatskich">
Aleksandr Szatskich

Aleksandr Anatoljewicz Szatskich, ros. Александр Анатольевич Шатских (ur. 21 stycznia 1974 w Tałdykorganie, Kazachska SRR, zm. 30 listopada 2020) – kazachski piłkarz pochodzenia rosyjskiego, grający na pozycji napastnika.
Kariera piłkarska.
Kariera klubowa.
Wychowanek Żetysu Tałdykorgan. W 1990 rozpoczął karierę piłkarską w rodzimym klubie, który w 1992 zmienił nazwę na Kajnar Tałdykorgan. W 1997 wyjechał do Rosji, gdzie został piłkarzem klubu Czkałowiec-1936 Nowosybirsk. W 1998 powrócił do ojczyzny i potem występował w klubach FK Astana, Irtysz Pawłodar, CSKA Kajrat Ałmaty i Jesil-Bogatyr Petropawł. Od 2002 ponownie grał w Irtyszu Pawłodar, Żengysie Astana i Żetysu Tałdykorgan. W 2007 podpisał kontrakt z Megasportem Ałmaty. W 2009 przeniósł się do Łokomotiwu Astana, w którym zakończył karierę piłkarza.
Kariera reprezentacyjna.
W 2003 rozegrał jeden mecz w narodowej reprezentacji Kazachstanu.

</doc>
<doc id="3674730" url="https://pl.wikipedia.org/wiki?curid=3674730" title="Dictionarium latino-epiroticum, una cum nonnullis usitatioibus loquendi formulis">
Dictionarium latino-epiroticum, una cum nonnullis usitatioibus loquendi formulis

Dictionarium latino-epiroticum, una cum nonnullis usitatioribus loquendi formulis (pl. "Słownik łacińsko-epirocki oraz kilka powszechnych zwrotów") – łacińsko-albański słownik opublikowany 30 maja 1635 w roku w Rzymie przez Franga Bardhiego. Zawiera 5640 łacińskich haseł przetłumaczonych na albański oraz dodatek z częściami mowy i przysłowiami. Jest to pierwsze albańskie dzieło leksykograficzne, pierwsza lista albańskich powiedzeń i przysłów oraz (dzięki dodatkowi) próba opracowania gramatyki albańskiej. Zawiera też autentyczne dialogi, które mają dużą wartość historyczną.
Cel słownika.
Bardhi, katolicki duchowny, przygotował słownik, aby pomóc klerowi w nauce łaciny. Związane to było z bardzo słabą sytuacją kościoła katolickiego w Albanii – księża albańscy byli często niepiśmienni i nie znali łaciny, mieli też niewielkie pojęcie o nauce Kościoła. Jednocześnie zagraniczni księża przebywający w Albanii nie znali języka albańskiego, co prowadziło do sytuacji, w których wierni musieli spowiadać się za pomocą tłumaczy. Bardhi chciał więc stworzyć słownik, który pomógłby w dokształceniu albańskiego kleru.
Przyświecała mu także troska o czystość języka albańskiego, który znajdował się w tamtym czasie pod silnym wpływem języka tureckiego.
Układ treści.
Słownik ma 238 stron. Poprzedzony jest przedmową pt. "Do wszystkich tych Albańczyków, którzy wezmą tę książkę, by ją przeczytać i przestudiować" oraz czterema wierszami autorstwa Stephanusa Gasparusa, Franciscusa Azzopardusa i Matthaeusa Dudesiusa. Wiersze te są krótkie, napisane w języku łacińskim, a ich treścią jest pochwała dzieła Bardhiego. Część właściwa słownika zawiera 5640 haseł. Następuje po niej 30-stronicowy, czterojęzyczny dodatek, napisany po łacinie, włosku, albańsku i turecku. Znajduje się w nim 7 rozdziałów ("Rzeczowniki i liczebniki", "Nazwy pokrewieństwa, Miasta i zamki", "Przysłówki", "Przyimki", "Wykrzykniki", "Przysłowia, powiedzenia, dialogi i pozdrowienia"); część ostatnia zawiera 113 przysłów.

</doc>
<doc id="3674732" url="https://pl.wikipedia.org/wiki?curid=3674732" title="Dídac Salas">
Dídac Salas



</doc>
<doc id="3674746" url="https://pl.wikipedia.org/wiki?curid=3674746" title="Kukevere">
Kukevere

Kukevere – wieś w Estonii, w prowincji Järva, w gminie Ambla.

</doc>
<doc id="3674747" url="https://pl.wikipedia.org/wiki?curid=3674747" title="Kurisoo">
Kurisoo

Kurisoo – wieś w Estonii, w prowincji Järva, w gminie Ambla.

</doc>
<doc id="3674749" url="https://pl.wikipedia.org/wiki?curid=3674749" title="Mägise">
Mägise

Mägise – wieś w Estonii, w prowincji Järva, w gminie Ambla.

</doc>
<doc id="3674750" url="https://pl.wikipedia.org/wiki?curid=3674750" title="Märjandi">
Märjandi

Märjandi – wieś w Estonii, w prowincji Järva, w gminie Ambla.

</doc>
<doc id="3674754" url="https://pl.wikipedia.org/wiki?curid=3674754" title="Marjatta Stenius-Kaukonen">
Marjatta Stenius-Kaukonen

Minna Marjatta Stenius-Kaukonen (ur. 19 lipca 1947 w Kuopio) – fińska polityk i inżynier, deputowana do Eduskunty, posłanka do Parlamentu Europejskiego IV kadencji.
Życiorys.
W 1971 uzyskała dyplom inżyniera, w latach 70. i 80. pracowała jako inżynier w Häme. Była działaczką komunistycznej partii SKDL, w drugiej połowie lat odeszła do rozłamowego ugrupowania Deva. W 1990 przystąpiła do Sojuszu Lewicy, tworzonego przez różne organizacje lewicowe.
W latach 1975–1995 z ramienia swoich partii sprawowała mandat posłanki do Eduskunty W latach 1995–1996 pełniła funkcję eurodeputowanej w ramach delegacji krajowej po przystąpieniu Finlandii do Unii Europejskiej. W PE IV kadencji pracowała w Komisji ds. Socjalnych i Zatrudnienia. W 1997 wybrana na radną miejską w Tampere i radną regionu Pirkanmaa. W kadencji 1999–2003 ponownie zasiadała w fińskim parlamencie.
Pozostała aktywistką społeczną, zaangażowaną m.in. w działalność organizacji diabetologicznej.

</doc>
<doc id="3674757" url="https://pl.wikipedia.org/wiki?curid=3674757" title="Georgi Ter-Ghazarianc">
Georgi Ter-Ghazarianc

Georgi Artaszesi Ter-Ghazarianc (orm. Գեորգի Արտաշեսի Տեր-Ղազարյան; ros. Георгий Арташесович Тер-Газарянц, ur. 10 marca 1923 w Baku) – radziecki działacz państwowy i partyjny, dyplomata.
Życiorys.
Urodzony w rodzinie ormiańskiej. W 1941 skończył szkołę średnią i podjął studia prawnicze, po ataku Niemiec na ZSRR został powołany do Armii Czerwonej. Brał udział w walkach o Północny Kaukaz, m.in. pod Władykaukazem, 1942 został członkiem WKP(b), 1943 w stopniu porucznika Armii Czerwonej uczestniczył w walkach pod Noworosyjskiem, Krasnodarem, Rostowem i innych miast południowego ZSRR, był dwukrotnie ranny. Podczas wojny dosłużył się stopnia kapitana, po wojnie studiował w Akademii Wojskowo-Politycznej im. Lenina, po jej ukończeniu 1950 został pomocnikiem szefa Wydziału Politycznego 89 Armeńskiej Dywizji Piechoty Czerwonego Sztandaru ds. pracy komsomolskiej. Jesienią 1950 został I sekretarzem KC Komsomołu Armenii, w styczniu 1951 wybrany deputowanym do Rady Najwyższej Armeńskiej SRR, został członkiem Prezydium tej rady, w tym samym roku został członkiem KC Komunistycznej Partii (bolszewików) Armenii i członkiem Biura Politycznego KC KP(b)A. W czerwcu 1953 przebywał służbowo w NRD, w styczniu 1956 został I zastępcą przewodniczącego Antyfaszystowskiego Komitetu Młodzieży Radzieckiej/Komitetu Młodzieży Radzieckiej, na tym stanowisku brał aktywny udział w organizacji Światowego Festiwalu Młodzieży i Studentów w Moskwie w 1957 i wielu międzynarodowych konferencji młodzieżowych, sympozjów i seminariów. Od 1957 do lutego 1961 był kierownikiem Wydziału ds. Kontaktów z Partiami Komunistycznymi i Robotniczymi Państw Socjalistycznych, 8 lutego 1961 został sekretarzem KC KPA, a 1964-1973 II sekretarzem KC KPA, jednocześnie w 1965 został sekretarzem Komisji ds. Zagranicznych Rady Narodowości Rady Najwyższej ZSRR. Od 8 kwietnia 1966 do 30 marca 1971 wchodził w skład Centralnej Komisji Rewizyjnej KPZR, od 8 kwietnia 1973 do 4 lipca 1981 był ambasadorem nadzwyczajnym i pełnomocnym ZSRR w Senegalu i równocześnie w Gambii, od 4 lipca 1981 do 18 marca 1987 ambasadorem nadzwyczajnym i pełnomocnym ZSRR w Zimbabwe, a od 10 marca 1987 I zastępcą przewodniczącego Zarządu Wszechzwiązkowej Agencji Ochrony Praw Autorskich. W 1997 został członkiem kolegium redakcyjnego gazety "Nojew Kowczeg".
Odznaczenia.
Oraz odznaczenia NRD i Polski.

</doc>
<doc id="3674760" url="https://pl.wikipedia.org/wiki?curid=3674760" title="Lucy Van Dalen">
Lucy Van Dalen



</doc>
<doc id="3674764" url="https://pl.wikipedia.org/wiki?curid=3674764" title="Edward Sienkiewicz">
Edward Sienkiewicz

Edward Sienkiewicz (ur. 13 października 1962 w Kołobrzegu, zm. 3 listopada 2020 w Koszalinie) – polski duchowny katolicki, kapłan diecezji koszalińsko-kołobrzeskiej, profesor nauk teologicznych, profesor nadzwyczajny na Wydziale Teologicznym Uniwersytetu Szczecińskiego oraz w Wyższym Seminarium Duchownym Diecezji Koszalińsko-Kołobrzeskiej w Koszalinie.
Życiorys.
W 1989 ukończył studia magisterskie w Wyższym Seminarium Duchownym w Koszalinie i przyjął święcenia kapłańskie. W 1994 uzyskał licencjat. Doktorat obronił w 1997. Habilitował się w 2006 w Rużomberku. W 2015 otrzymał tytuł naukowy profesora nauk teologicznych.
Specjalizował się w teologii dogmatycznej. W latach 2005–2008 był dyrektorem Instytutu Teologicznego w Koszalinie i pełnomocnikiem dziekana WT US do organizacji studiów w Koszalinie. Pełni funkcję kierownika Katedry Teologii Fundamentalnej Uniwersytetu Szczecińskiego. Został członkiem: Towarzystwa Teologów Dogmatyków, Stowarzyszenia Teologów Fundamentalnych w Polsce oraz Towarzystwa Naukowego w Koszalinie przy Politechnice Koszalińskiej. Dwukrotnie otrzymał Indywidualną Nagrodę Rektora Uniwersytetu Szczecińskiego za szczególne osiągnięcia naukowe (2007, 2011) i jeden raz Indywidualną Nagrodę Rektora Uniwersytetu Szczecińskiego za szczególne osiągnięcia organizacyjne (2008).
Zmarł 3 listopada 2020 w szpitalu w Koszalinie w wieku 58 lat na COVID-19.

</doc>
<doc id="3674765" url="https://pl.wikipedia.org/wiki?curid=3674765" title="Timo Järvilahti">
Timo Järvilahti

Timo Järvilahti (ur. 5 kwietnia 1943 w Turku) – fiński polityk, rolnik i duchowny, deputowany do Eduskunty, poseł do Parlamentu Europejskiego IV kadencji.
Życiorys.
Z wykształcenia agronom, studia ukończył w 1980 na Uniwersytecie Helsińskim. Prowadził własne gospodarstwo hodowlane. Pracował również w marketingu w spółce prawa handlowego, a później w ministerstwie rolnictwa i leśnictwa (m.in. jako zastępca dyrektora departamentu).
Zaangażował się w działalność polityczną w ramach Partii Centrum. Był radnym gminnym w Halikko. Od 1991 do 1999 sprawował mandat posła do Eduskunty. W międzyczasie od 1995 do 1996 był eurodeputowanym w ramach delegacji krajowej po akcesji Finlandii do Unii Europejskiej. W PE IV kadencji pracował w Komisji ds. Rolnictwa i Rozwoju Wsi. Po odejściu z polityki pracował także jako duchowny m.in. na Wyspach Kanaryjskich.

</doc>
<doc id="3674771" url="https://pl.wikipedia.org/wiki?curid=3674771" title="Mateusz Michałek">
Mateusz Michałek

Mateusz Michałek (ur. 19 maja 1986) – polski matematyk zajmujący się geometrią algebraiczną i kombinatoryką algebraiczną.
Życiorys.
Studiował matematykę teoretyczną na Wydziale Matematyki i Informatyki Uniwersytetu Jagiellońskiego. Studia ukończył w 2008 z wyróżnieniem broniąc pracę magisterską napisaną pod kierunkiem Sławomira Cynka. W 2012 doktoryzował się na Université Joseph Fourier w Grenoble oraz Instytucie Matematycznym Polskiej Akademii Nauk w Warszawie na podstawie rozprawy pt. "Toric Varieties: phylogenetics and derived categories", napisanej pod kierunkiem Jarosława Wiśniewskiego i Laurenta Manivela. Laureat Nagrody im. Kazimierza Kuratowskiego w 2015.
Od 2017 do 2020 roku był zatrudniony jako Research Group Leader w prestiżowym niemieckim Instytucie Maxa Plancka w Lipsku. W październiku 2020 roku objął stanowisko profesora matematyki na Uniwersytecie w Konstancji w Niemczech. 
Swoje prace publikował w takich czasopismach jak m.in. „Advances in Mathematics”, „Collectanea Mathematica”, „Journal of Algebra”, „The American Mathematical Monthly”, „Algebras and Representation Theory”, "Journal of the European Mathematical Society", "Electronic Journal of Combinatorics" oraz "Applied and Computational Harmonic Analysis".

</doc>
<doc id="3674772" url="https://pl.wikipedia.org/wiki?curid=3674772" title="Konstandinos Kliromonos">
Konstandinos Kliromonos

Konstandinos Kliromonos, gr. Κωνσταντίνος Κληρονόμος (ur. 13 stycznia 1940 w Heraklionie) – grecki polityk, prawnik i przedsiębiorca, poseł do Parlamentu Europejskiego IV kadencji.
Życiorys.
Absolwent prawa na Uniwersytecie Narodowym im. Kapodistriasa w Atenach. Zawodowo związany z branżą żeglugową, był współzałożycielem i prezesem przedsiębiorstwa Minoan Lines. W latach 1989–1994 zajmował stanowisko burmistrza Heraklionu. Wchodził również w skład Komitetu Regionów. Od 1994 do 1999 sprawował mandat eurodeputowanego z ramienia Panhelleńskiego Ruchu Socjalistycznego, należąc do frakcji socjalistycznej. Pełnił m.in. funkcję wiceprzewodniczącego Komisji ds. Polityki Regionalnej.

</doc>
<doc id="3674774" url="https://pl.wikipedia.org/wiki?curid=3674774" title="Kanat Musatajew">
Kanat Musatajew

Kanat Bektileuuły Musatajew, kaz. Қанат Бектілеуұлы Мұсатаев, ros. Канат Бектлеуович Мусатаев, "Kanat Biektleuowicz Musatajew" (ur. 6 czerwca 1970 w Kyzyłordzie, Kazachska SRR) – kazachski piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek Szkoły Sportowej w Kyzyłordzie. W 1992 rozpoczął karierę piłkarską w klubie SKIF Ordabasy Szymkent. W 1996 przeszedł do Munajszi Aktau. Od 1997 występował w klubach Szachtior-Ispat-Karmet Karaganda, Sintez/Dostyk Szymkent, Irtysz Pawłodar, FK Taraz, Aktobe-Lento Aktobe, Jesil-Bogatyr Petropawł i Kajsar Kyzyłorda. W 2003 powrócił do FK Taraz. W 2004 przeniósł się do Jassy Sajram, w którym zakończył karierę piłkarza.
Kariera reprezentacyjna.
W latach 1992-1996 bronił barw narodowej reprezentacji Kazachstanu.
Kariera trenerska.
Po zakończeniu kariery piłkarza rozpoczął pracę szkoleniowca. W 2004 pomagał trenować Ordabasy Szymkent. W następnym roku był menedżerem Szachtiora Karaganda. W 2006 prowadził amatorski Żieleznodorożnik Ałmaty. Potem ponownie pomagał trenować Ordabasy Szymkent. W 2011 został mianowany na stanowisko głównego trenera Tarlan Szymkent. Od lutego 2012 pracuje jako wicedyrektor sportowy Kazachskiej Federacji Futbolu.

</doc>
<doc id="3674777" url="https://pl.wikipedia.org/wiki?curid=3674777" title="Günter Seling">
Günter Seling

Günter Seling (ur. 28 kwietnia 1940 w Stahnsdorf, zm. 30 września 1962 w Kleinmachnow) – żołnierz wojsk granicznych NRD postrzelony omyłkowo podczas służby przez towarzysza z oddziału i zaliczany tym samym do ofiar śmiertelnych Muru Berlińskiego.
Życiorys.
Günter Seling dorastał w miejscowości Stahnsdorf, gdzie do momentu śmierci mieszkał w domu rodziców. W wieku 19 lat zgłosił się ochotniczo do służby w NVA, zostając przydzielonym do kompanii granicznej Heinersdorf. Rankiem 29 września 1962 r. podczas patrolu w gęstej mgle dostał się na odcinek powierzony innemu żołnierzowi. Ten usłyszawszy kroki zbliżającego się Selinga, przeładował swój pistolet maszynowy, po czym strzelił czterokrotnie, trafiając go jedną z kul w głowę. Okoliczności wypadku nie zostały jednoznacznie udokumentowane – podczas gdy jedna z wersji bazowała na przypadkowym wystrzale, inna opierała się na pomyłce: strzelający żołnierz rzekomo wziąć miał Selinga za uciekiniera.
Ciężko ranny Seling został zabrany do szpitala, gdzie doraźnie operowany zmarł następnego dnia około godziny 3:00 nad ranem. W odróżnieniu od innych przypadków śmierci żołnierzy wojsk granicznych, w środkach masowego przekazu NRD nie powiadomiono ani o okolicznościach śmierci, jak i o jakimkolwiek pogrzebie z honorami. Zachodnioniemieckie gazety – Die Welt oraz Der Tagesspiegel – poinformowały z kolei 11 października 1962 r. o pogrzebie pogranicznika zastrzelonego przez kolegę z oddziału. Sprawca postrzału został aresztowany, jego dalsze losy nie są znane.
W odróżnieniu od wszystkich innych poległych na służbie wschodnioniemieckich strażników granicznych, kreowanych przez propagandę NRD na bohaterów, Seling nie został w okresie NRD – zapewne ze względu na okoliczności śmierci – w żaden sposób upamiętniony.
Wznowione po zjednoczeniu Niemiec śledztwo zostało umorzone w związku z odrzuceniem zarzutów zamiaru zabójstwa i przekonaniem o nieszczęśliwym wypadku.

</doc>
<doc id="3674779" url="https://pl.wikipedia.org/wiki?curid=3674779" title="N'tji Michel Samaké">
N'tji Michel Samaké



</doc>
<doc id="3674782" url="https://pl.wikipedia.org/wiki?curid=3674782" title="Jamal Walton">
Jamal Walton

Jamal Walton (ur. 25 listopada 1998) – kajmański lekkoatleta specjalizujący się w biegach sprinterskich, rekordzista kraju na dystansie 400 metrów.
W 2014 triumfował na mistrzostwach Ameryki Środkowej i Karaibów juniorów oraz nie ukończył biegu półfinałowego podczas juniorskich mistrzostw świata w Eugene. Czwarty zawodnik mistrzostw świata juniorów młodszych (2015). W tym samym roku stanął na najwyższym stopniu podium mistrzostw panamerykańskich juniorów oraz zdobył srebro młodzieżowych igrzysk Wspólnoty Narodów. Dwa lata później ponownie wywalczył mistrzostwo podczas mistrzostw panamerykańskich do lat 20.
Wielokrotny medalista CARIFTA Games.

</doc>
<doc id="3674786" url="https://pl.wikipedia.org/wiki?curid=3674786" title="Marigo Posio">
Marigo Posio

Marigo Posio także jako: Marigo Pozio, właśc. Marigo Poçi (ur. 2 lutego 1882 w Korczy, zm. 23 lutego 1932 we Wlorze) – albańska dziennikarka, feministka i działaczka narodowa.
Życiorys.
Była córką Papy Kosty Poçiego i Lenki Ballauri. Miała czworo rodzeństwa. Jej siostra Urani wyszła za Kristo Floqiego, a druga z sióstr Angjeliqi była żoną premiera Kostaqa Kotty. Była jedną z pierwszych kobiet, które ukończyły pierwszą albańskojęzyczną szkołę w Korczy. Po poślubieniu Jovana Posio, Marigo wraz z mężem przeniosła się w 1904 do Wlory. Od 1908 zaangażowała się w działalność klubu patriotycznego Laberia, a jej dom stał się miejscem spotkań albańskich działaczy narodowych. W 1909 zaangażowała się w tworzenie pierwszej we Wlorze szkoły z językiem albańskim. 
W listopadzie 1912, kiedy we Wlorze ogłoszono Deklarację Niepodległości, Marigo uszyła flagę, która zawisła nad budynkiem, w którym podpisano dokument. Wkrótce potem w jej domu powstawały kolejne flagi, które umieszczano na budynkach urzędowych Wlory. W przededniu I wojny światowej zajęła się tworzeniem pierwszej organizacji kobiet albańskich (powstała 13 maja 1914). Od lutego 1921 wspólnie z córką Fereniqi wydawała pismo "Shpresa kombëtare”" (Nadzieja narodowa). W tym samym roku pismo przestało istnieć.
W ostatnich latach swojego życia Marigo cierpiała na gruźlicę, podobnie jak jej dzieci. Kuracja w Wiedniu nie powiodła się i przyczyniła się w 1932 do jej przedwczesnej śmierci. Została pochowana na cmentarzu przy prawosławnym klasztorze w Zvërnecu.
Ze związku z Jovanem Posio Marigo miała troje dzieci (Evridhiqi, Liria i Vaso). Jej popiersie znajduje się we Wlorze, w pobliżu hotelu Tozo. W 2014 muzeum w Korczy przygotowało wystawę poświęconą Marigo Posio.

</doc>
<doc id="3674790" url="https://pl.wikipedia.org/wiki?curid=3674790" title="Silvana Rukaj">
Silvana Rukaj

Silvana Rukaj (ur. 21 października 1969) – albańska lekkoatletka, dyskobolka.

</doc>
<doc id="3674791" url="https://pl.wikipedia.org/wiki?curid=3674791" title="XV Fryzjerskie Mistrzostwa Polski">
XV Fryzjerskie Mistrzostwa Polski

XV Fryzjerskie Mistrzostwa Polski – fryzjerskie mistrzostwa Polski, które odbyły się w Poznaniu w dniach 27-28 września 1986 w hali Arena.
W dniu 27 września rozegrano poszczególne konkurencje. Zwycięzcami byli:
W dniu 28 września miał miejsce Dzień Nowoczesnej Techniki, odbyły się też profesjonalne pokazy tworzenia fryzur i makijażu. Wystąpiła również reprezentacja polskiego fryzjerstwa i kosmetyki, biorąca wcześniej udział w międzynarodowym fryzjerskim Pucharze Przyjaźni w Miszkolcu na Węgrzech.

</doc>
<doc id="3674792" url="https://pl.wikipedia.org/wiki?curid=3674792" title="Angela Kokola">
Angela Kokola

Angela Kokola, gr. Αγγέλα Κοκκόλα (ur. 13 lipca 1932 w Larisie, zm. 16 grudnia 2017) – grecka polityk i urzędniczka państwowa, posłanka do Parlamentu Europejskiego IV kadencji.
Życiorys.
Absolwentka PIERCE – The American College of Greece, a także szkoły turystycznej. Pracowała m.in. jako urzędniczka w Parlamencie Hellenów. Od lat 60. należała do najbliższych współpracowników Jeorjosa Papandreu i jego syna Andreasa Papandreu. W latach 80., gdy drugi z nich pełnił funkcję premiera, kierowała jego biurem. Od 1994 do 1999 sprawowała mandat eurodeputowanej z ramienia Panhelleńskiego Ruchu Socjalistycznego, wchodząc w skład frakcji socjalistycznej. Pracowała m.in. w Komisji ds. Praw Kobiet. W 2015 wsparła nowe ugrupowanie To Kinima, które założył Jorgos Papandreu.

</doc>
<doc id="3674793" url="https://pl.wikipedia.org/wiki?curid=3674793" title="Drymoda">
Drymoda

Drymoda – rodzaj roślin z rodziny storczykowatych ("Orchidaceae"). Do tego rodzaju zaliczane są trzy gatunki. Rośliny występują w krajach Azji Południowo-Wschodniej, w Laosie, Tajlandii, Mjanmie oraz na Nowej Gwinei. Rośliny wytwarzają dysko-podobne pseudobulwy.
Obrót roślinami tego rodzaju jest ograniczony, aby uniknąć wykorzystywania, które mogłoby doprowadzić do zagrożenia bądź wyginięcia rodzaju.
Systematyka.
Rodzaj sklasyfikowany do podplemienia "Dendrobiinae" w plemieniu "Dendrobieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.
Rośliny te włączane są także do rodzaju bulbofylum "Bulbophyllum".

</doc>
<doc id="3674794" url="https://pl.wikipedia.org/wiki?curid=3674794" title="Eduard Andriejewicz Ramsay">
Eduard Andriejewicz Ramsay



</doc>
<doc id="3674795" url="https://pl.wikipedia.org/wiki?curid=3674795" title="Aleksander Daniłowicz Gerstenzweig">
Aleksander Daniłowicz Gerstenzweig



</doc>
<doc id="3674797" url="https://pl.wikipedia.org/wiki?curid=3674797" title="Irini Lambraki">
Irini Lambraki

Irini Lambraki, gr. Ειρήνη Λαμπράκη (ur. 5 stycznia 1949 w Janinie, zm. 19 lipca 2018) – grecka polityk i prawniczka, posłanka krajowa, deputowana do Parlamentu Europejskiego IV kadencji.
Życiorys.
Absolwentka prawa na Uniwersytecie Narodowym im. Kapodistriasa w Atenach. kształciła się również w Monachium i Perugii. Zaangażowała się w działalność polityczną w ramach Panhelleńskiego Ruchu Socjalistycznego, weszła w skład komitetu centralnego tego ugrupowania. W latach 1977–1989 była posłanką do Parlamentu Hellenów II, III i IV kadencji z okręgu wyborczego Ateny B. Od 1988 do 1989 zajmowała stanowisko wiceministra kultury. W latach 1994–1999 sprawowała mandat eurodeputowanej IV kadencji, należąc do frakcji socjalistycznej. Pełniła m.in. funkcję wiceprzewodniczącej Komisji ds. Regulaminu, Weryfikacji Mandatów i Immunitetów.
Zmarła w 2018 podczas wakacji na wyspie Skiatos.

</doc>
<doc id="3674798" url="https://pl.wikipedia.org/wiki?curid=3674798" title="Ants Laikmaa">
Ants Laikmaa

Ants Laikmaa (ur. 5 maja 1866 w Araste, zm. 1942 w Kadarpiku) – estoński malarz, publicysta i teoretyk sztuki. Partner życiowy Marie Under, jednej z najważniejszych poetek estońskich.
Wywodził się z biednej rodziny. Był trzynastym dzieckiem swoich rodziców. W latach 1891–1893 studiował w Akademii Sztuki w Düsseldorfie. W 1899 wrócił do Estonii. W 1901 roku zorganizował pierwszą w Estonii wystawę sztuki. Dwa lata później założył szkołę artystyczną w Tartu. W 1906 zorganizował wystawę sztuki w tym mieście. Po zmianach politycznych po roku 1906 Ants Laikmaa opuścił Estonię. Mieszkał we Włoszech, na Sycylii i w Tunezji. W 1913 roku wrócił do Tallina. Oprócz twórczości malarskiej zajął się także popularyzacją sztuki i edukacją artystyczną. W 1931 roku przeprowadził się na farmę w Kadarpiku, gdzie zamieszkał w zaprojektowanym przez siebie domu (nad domem pracował od 1923 roku, jednak tak często zmieniał projekt, że za nie zdążył przed śmiercią nadać mu ostatecznego kształtu). Zmarł w 1942 roku. Jego życzeniem było być pochowanym w ogrodzie otaczającym dom. W latach 60. XX wieku dom w Kardapiku zamieniono na poświęcone malarzowi muzeum.

</doc>
<doc id="3674799" url="https://pl.wikipedia.org/wiki?curid=3674799" title="Monomeria">
Monomeria

Monomeria – rodzaj roślin z rodziny storczykowatych ("Orchidaceae"). Do tego rodzaju zaliczane są trzy gatunki. Rośliny występują w południowo-centralnych Chinach, Tybecie, w prowincji Asam, w Nepalu, Tajlandii, Wietnamie oraz w Malezji.
Obrót roślinami tego rodzaju jest ograniczony, aby uniknąć wykorzystywania, które mogłoby doprowadzić do jego zagrożenia bądź wyginięcia
Systematyka.
Rodzaj sklasyfikowany do podplemienia "Dendrobiinae" w plemieniu "Dendrobieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych. Rośliny te włączane są także do rodzaju bulbofylum "Bulbophyllum".

</doc>
<doc id="3674802" url="https://pl.wikipedia.org/wiki?curid=3674802" title="Nikolaos Papakiriazis">
Nikolaos Papakiriazis

Nikolaos Papakiriazis, gr. Νικόλαος Παπακυριαζής (ur. 3 sierpnia 1940 w Salonikach, zm. 29 września 2003) – grecki polityk, lekarz, nauczyciel akademicki i samorządowiec, poseł do Parlamentu Europejskiego II i IV kadencji.
Życiorys.
W 1964 ukończył medycynę na Uniwersytecie Arystotelesa w Salonikach, doktoryzował się w 1972. Na początku lat 70. kształcił się również w Londynie. Specjalizacje zawodowe uzyskiwał w zakresie patomorfologii i cytologii. Pracował na macierzystej uczelni, był dyrektorem uniwersyteckiego laboratorium, a także jednego ze szpitali. Od 1981 do 1982 pełnił funkcję prezesa jednego z greckich towarzystw medycznych.
Działał w Panhelleńskim Ruchu Socjalistycznym, był członkiem władz regionalnych tej partii. Od 1982 wybierany na radnego miejskiego w Salonikach, w latach 1983–1985 pełnił funkcję zastępcy burmistrza. W latach 1985–1989 i 1994–1999 sprawował mandat eurodeputowanego, wchodząc w skład frakcji socjalistycznej. Zajmował stanowisko wiceprzewodniczącego Komisji ds. Socjalnych i Zatrudnienia.

</doc>
<doc id="3674804" url="https://pl.wikipedia.org/wiki?curid=3674804" title="Bolesław Łopaciński">
Bolesław Łopaciński

 Bolesław Łopaciński herbu Lubicz (ur. 12 lipca 1832 w Obinianach, zm. 1904) – historyk, kawaler maltański.
Pochodził z odnogi szarkowskiej Łopacińskich. Autor materiałów historycznych o księciu Kurlandii i Semigalii Karolu Krystianie Wettynie. Radca dworu Cesarstwa Rosyjskiego oraz orderów Karola III hiszpańskiego, Franciszka Józefa austriackiego, Korony włoskiej, portugalskim orderem Chrystusa, Alberta Walecznego saskiego i Czerwonego Orła kl. IV pruskiego.

</doc>
<doc id="3674805" url="https://pl.wikipedia.org/wiki?curid=3674805" title="Stilianos Panagopulos">
Stilianos Panagopulos

Stilianos Panagopulos, gr. Στυλιανός Π. Παναγόπουλος (ur. 13 sierpnia 1938 w Pireusie) – grecki bankowiec i polityk, poseł do Parlamentu Europejskiego IV kadencji.
Życiorys.
Absolwent ekonomii w London School of Economics. Od połowy lat 60. pracował w Citibanku oraz w Chase Manhattan Bank. W 1981 objął stanowisko sekretarza generalnego rządowej Greckiej Narodowej Organizacji Turystycznej. Od 1982 do 1989 kierował komercyjnym Narodowym Bankiem Grecji. W latach 1994–1999 sprawował mandat eurodeputowanego z ramienia Panhelleńskiego Ruchu Socjalistycznego, wchodząc w skład frakcji socjalistycznej. Pracował m.in. w Komisji ds. Transportu i Turystyki oraz Komisji ds. Rozwoju i Współpracy. Później powrócił do bankowości, do 2002 był prezesem banku inwestycyjnego.

</doc>
<doc id="3674806" url="https://pl.wikipedia.org/wiki?curid=3674806" title="Łukasz Sekulski">
Łukasz Sekulski

Łukasz Sekulski (ur. 3 listopada 1990 w Płocku) – polski piłkarz występujący na pozycji napastnika w polskim klubie Wisła Płock.
Sukcesy.
ŁKS Łódź.
Awans do ekstraklasy w sezonie 2018/2019

</doc>
<doc id="3674807" url="https://pl.wikipedia.org/wiki?curid=3674807" title="Sawińce (rejon trościaniecki)">
Sawińce (rejon trościaniecki)



</doc>
<doc id="3674810" url="https://pl.wikipedia.org/wiki?curid=3674810" title="Paradox (polska grupa muzyczna)">
Paradox (polska grupa muzyczna)



</doc>
<doc id="3674812" url="https://pl.wikipedia.org/wiki?curid=3674812" title="Sam Mattis">
Sam Mattis

Sam Mattis (ur. 19 marca 1994) – amerykański lekkoatleta, dyskobol.
W 2016 zdobył srebrny medal młodzieżowych mistrzostw strefy NACAC. W 2021 zadebiutował na igrzyskach olimpijskich, zajmując 8. miejsce w finale rzutu dyskiem.
Złoty medalista mistrzostw NCAA (2015).

</doc>
<doc id="3674815" url="https://pl.wikipedia.org/wiki?curid=3674815" title="Březina (Luká)">
Březina (Luká)



</doc>
<doc id="3674816" url="https://pl.wikipedia.org/wiki?curid=3674816" title="Březina">
Březina



</doc>
<doc id="3674817" url="https://pl.wikipedia.org/wiki?curid=3674817" title="Stefano Sottile">
Stefano Sottile

Stefano Sottile (ur. 26 stycznia 1998) – włoski lekkoatleta specjalizujący się w skoku wzwyż, olimpijczyk (2021).
W 2015 został w Cali mistrzem świata juniorów młodszych.
Reprezentant Włoch w meczach międzypaństwowych juniorów i młodzieżowców.
Rekordy życiowe: stadion – 2,33 (28 lipca 2019, Bressanone); hala – 2,27 (3 lutego 2023, Weinheim).

</doc>
<doc id="3674819" url="https://pl.wikipedia.org/wiki?curid=3674819" title="Anton Walzer">
Anton Walzer

Anton Walzer (ur. 27 kwietnia 1902 w Weiler k. Ravensburga, zm. 8 października 1962 in Berlinie) – ofiara śmiertelna Muru Berlińskiego zastrzelona przez żołnierzy wojsk granicznych NRD podczas próby ucieczki do Berlina Zachodniego. 
Życiorys.
Urodzony w miejscowości Weiler k. Ravensburga Anton Walzer wyuczył się po szkole zawodu lakiernika. W połowie lat dwudziestych ożenił się, zostając niedługo potem ojcem dwójki dzieci. Rodzina mieszkała we wschodnioberlińskiej dzielnicy Berlin-Weißensee. W 1945 r. ożenił się ponownie, decydując się na opuszczenie NRD i wyjazd do Niemiec Zachodnich. W 1958 r. z powodu ciężkiej choroby teściowej powrócił jednak wraz z żoną do Berlina Wschodniego. Jako osoba mająca związki z Zachodem uchodził odtąd za „niepewnego politycznie“, co znalazło odzwierciedlenie w jego życiu zawodowym – pomimo możliwości zatrudnienia w swoim ostatnim zakładzie, mógł podjąć odtąd pracę jedynie na stanowisku niższego szczebla. Niezadowolony ze swojego położenia zaczął często pić alkohol, przez co rozpadło się także jego drugie małżeństwo. 
Ucieczka.
Wieczorem 8 października 1962 r. Walzer udał się na nabrzeże Sprewy w pobliżu mostu Oberbaumbrücke, chcąc przepływając rzekę dostać się do Berlina Zachodniego. Zakradłszy się do zacumowanej barki, około godziny 22:15 zeskoczył z tejże do wody. Uciekiniera zauważyło dwóch żołnierzy wojsk ochrony pogranicza, którzy niezwłocznie otworzyli ogień, trafiając przy tej okazji w należące do Berlina Zachodniego nabrzeże Gröbenufer, na co znajdujący się tam policjant również odpowiedział ogniem. Anton Walzer płynął dalej ku wybrzeżu Berlina Zachodniego, znajdując się cały czas pod ostrzałem żołnierza NRD Arno O. Spośród 18 wystrzelonych przezeń kul jedna trafiła Walzera w głowę, wskutek czego ten zginął na miejscu i utonął.
Przy akompaniamencie okrzyków „Mordercy!“ ze strony zgromadzonych na przeciwległym nabrzeżu mieszkańców dzielnicy Kreuzberg, żołnierze NRD rozpoczęli przy pomocy łodzi poszukiwania zwłok, które z powodu ciemności zakończyły się niepowodzeniem. Zastrzelonego wydobyto dopiero wczesnym rankiem około godziny 8:30 przy pomocy funkcjonariuszy policji wodnej oraz przybyłych ze strażą pożarną nurków. Podczas wyławiania zwłok użytą do poszukiwań łódź ustawiono pod kątem utrudniającym obserwowanie i fotografowanie akcji z terenu Berlina Zachodniego – zarządzenie owo wprowadzono po śmierci Petera Fechtera w celu uniknięcia negatywnego rozgłosu ze strony mediów. Bezpośrednio po zdarzeniu na należącym do Berlina Zachodniego nabrzeżu doszło do wielodniowych akcji protestacyjnych przeciwko granicy oraz reżimowi NRD. 
W opinii władz NRD zdarzenie stanowiło umyślną prowokację z użyciem broni, co usprawiedliwiało uczestniczących w akcji żołnierzy. Po zjednoczeniu Niemiec wszczęto postępowanie przeciwko strzelającemu, które zakończyło się 12 sierpnia 1994 r. poprzez skazanie winnego na karę 18 miesięcy pozbawienia wolności w zawieszeniu. 

</doc>
<doc id="3674824" url="https://pl.wikipedia.org/wiki?curid=3674824" title="Wągry">
Wągry



</doc>
<doc id="3674826" url="https://pl.wikipedia.org/wiki?curid=3674826" title="Lingotto">
Lingotto

Lingotto – dzielnica miasta Turyn (Włochy), a także lokalizacja byłej fabryki Fiata, którą wzniesiono w latach 1916–1923.
Fabryka.
Projekt autorstwa architekta Matté Trucco był nietypowy, ponieważ przedstawiał pięć kondygnacji, z surowcami na parterze, a samochody składane były wzdłuż rozbudowanych linii produkcyjnych i przemieszczały się w górę budynku. Wykończone pojazdy wywożono na dach fabryki by sprawdzić je na torze testowym. Kiedy ją otworzono była największą fabryką samochodów na świecie. Kiedy budynek powstał, był on uważany za awangardowy; francuski architekt Le Corbusier nazwał obiekt „jednym z najbardziej imponujących widoków dostarczonych przez przemysł” i „wskazówką do planowania urbanistycznego”. Przez ponad 60 lat funkcjonowania fabryki, zaprojektowano i wyprodukowano w Lingotto wiele z najbardziej rozpoznawalnych modeli Fiata.
W latach 70. fabryka stała się przestarzała i zadecydowano, by ostatecznie ją zamknąć w 1982 roku. Likwidacja zakładu wywołała szeroką dyskusję na temat przyszłości kompleksu, a także jak odtworzyć te obiekty odprzemysławiając je.
Po przeprowadzeniu konkursu architektonicznego w 1983 roku, Renzo Piano otrzymał zadanie przearanżowania kompleksu w muzeum wielofunkcyjne oraz placówkę kulturalną. Centrum stało się z czasem w głównej mierze rozległym centrum handlowym, a także konferencyjnym. Na terenie przebudowanego kompleksu znalazły się: sale koncertowe, sale kinowe (11), centrum konferencyjne, pasaże handlowe oraz hotele. W obiektach należących wcześniej do Fiata zlokalizowana została także szkoła inżynierska dla Politechniki w Turynie. Piano przekształcił część terenów wokół byłej fabryki Fiata przesuwając lasy z okolic parkingu znacznie bliżej budynku, gdzie ziemia wcześniej była jałowa, co pomogło wyraźniej wyeliminować industrialny krajobraz.
W 1992 roku otworzono w Lingotto centrum wystawowe, w 1994 roku – centrum konferencyjne i audytorium, w 1995 roku – dwa hotele, a galeria handlowa powstała tam w 2002 roku. Tor na dachu budynku pozostał i udostępniony został dla zakwaterowanych w hotelu osób.
Transport w Lingotto.
W dzielnicy Lingotto znajduje się jedna z trzech głównych stacji kolejowych w Turynie oraz stacja metra.

</doc>
<doc id="3674833" url="https://pl.wikipedia.org/wiki?curid=3674833" title="Zygmunt Aleksander Tarło">
Zygmunt Aleksander Tarło

Zygmunt Aleksander Tarło herbu Topór (zm. w 1654 roku) – kasztelan przemyski w latach 1650-1654, dworzanin królewski w 1650 roku.
Syn Zygmunta Scypiona Tarło i Barbary z Sobków. Żonaty z ze starościanką lipieńską Elżbietą ze Sztemberku Kostczanką herbu Dąbrowa.
Studiował na Uniwersytecie w Ingolstadt w 1609 roku.
Był elektorem Władysława IV Wazy z województwa krakowskiego w 1632 roku.
Przypisy.
 

</doc>
<doc id="3674834" url="https://pl.wikipedia.org/wiki?curid=3674834" title="Zygmunt Tarło">
Zygmunt Tarło



</doc>
<doc id="3674835" url="https://pl.wikipedia.org/wiki?curid=3674835" title="Liścioraki">
Liścioraki

Liścioraki (Phyllocarida) – podgromada skorupiaków z gromady pancerzowców.
Pancerzowce o ciele złożonym z 22 segmentów: sześciu głowowych, ośmiu tułowiowych i ośmiu odwłokowych. Delikatny, duży karapaks składa się z dwóch klapek, połączonych mięśniami zwieraczami. Ku przodowi karapaks przedłuża się ruchomo połączoną płytkę rostralną o lancetowatym kształcie. Odnóża tułowiowe są dwugałęziowe, spłaszczone, w obrysie liściopodobne. Telson zaopatrzony jest w nieczłonowane widełki, połączone z nim ruchomo.
Do 2011 roku opisano 44 współcześnie żyjące gatunki, należące do jednego rzędu. Razem z wymarłymi wyróżnia się 5 rzędów:

</doc>
<doc id="3674836" url="https://pl.wikipedia.org/wiki?curid=3674836" title="Phyllocarida">
Phyllocarida



</doc>
<doc id="3674837" url="https://pl.wikipedia.org/wiki?curid=3674837" title="L'Anse aux Meadows">
L'Anse aux Meadows



</doc>
<doc id="3674840" url="https://pl.wikipedia.org/wiki?curid=3674840" title="Władysław Hryczyna Woyna">
Władysław Hryczyna Woyna

Władysław Hryczyna Woyna herbu Trąby – ciwun użwencki w latach 1628-1668, starosta gorzdowski.
Studiował na Uniwersytecie w Ingolstadt w 1617 roku i Uniwersytecie we Fryburgu w 1619 roku.
Był elektorem Władysława IV Wazy z Księstwa Żmudzkiego w 1632 roku.
Przypisy.
 

</doc>
<doc id="3674842" url="https://pl.wikipedia.org/wiki?curid=3674842" title="Kryszpin Kirszensztein">
Kryszpin Kirszensztein

Kryszpin Kirszensztein herbu własnego (zm. 29 kwietnia 1639 roku) – ciwun pojurski w latach 1619-1639.
Był elektorem Władysława IV Wazy z Księstwa Żmudzkiego w 1632 roku, podpisał jego "pacta conventa".

</doc>
<doc id="3674845" url="https://pl.wikipedia.org/wiki?curid=3674845" title="Nebaliidae">
Nebaliidae

Nebaliidae – rodzina skorupiaków z gromady pancerzowców i rzędu cienkopancerzowców.
Opis.
Ciało poniżej 2 cm długości, pokryte dwuklapowym karapaksem. Czułki pierwszej pary samców o niespuchniętym biczyku, czasem pólkiem gęsto rozmieszczonych estet. Czułki drugiej pary bez okrągłych guzków czy ząbków na trzonku, czasem o scalonych członach trzecim i czwartym; u samca tak silnie wydłużone, że sięgają furki. Żuwaczki z dobrze rozwiniętym wyrostkiem molarnym. Pierwsza para szczęk z długimi, dobrze wykształconymi głaszczkami. Znacznie mniejsze od początkowej pary odnóży tułowiowych szczęki drugiej pary mają co najmniej trzy pierwsze endyty dobrze rozwinięte. Odnóża tułowiowe osadzone blisko siebie, niezbyt wystające poza karapaks; te pierwszej pary nieco tylko różniące się od pozostałych. Pary od drugiej do siódmej mają epipodity dłuższe niż egzopodity albo nie mają ich wcale. Odwłok o ząbkowanych na całej krawędzi pleonitach od czwartego do siódmego. Odnóża odwłokowe par 2-4 mają równoległe lub nieco pośrodku rozszerzone krawędzie egzopoditów; te 5 pary są innej długości niż jedno- lub dwuczłonowe pary szóstej. Ramiona furki równomiernie zwężone ku szczytowi.
Biologia i ekologia.
Morskie filtratory bentosowe. Preferują miękkie podłoża muliste lub piaszczyste z niską zawartością tlenu. Spotykane od płytkich wód przybrzeżnych po abisal.
Systematyka.
Należy tu 36 gatunków zgrupowanych 5 rodzajach:

</doc>
<doc id="3674847" url="https://pl.wikipedia.org/wiki?curid=3674847" title="Jakub Brabec">
Jakub Brabec

Jakub Brabec (ur. 6 sierpnia 1992 w Pradze) – czeski piłkarz grający na pozycji środkowego obrońcy w Viktorii Pilzno.
Kariera piłkarska.
Swoją karierę piłkarską Brabec rozpoczął w klubie Sparta Praga. W 2008 roku został piłkarzem innego klubu z Pragi, Viktorii Žižkov. 30 maja 2009 zadebiutował w jego barwach w pierwszej lidze czeskiej w przegranym 0:2 domowym meczu z Viktorią Pilzno. W sezonie 2008/2009 spadł z Viktorią do drugiej ligi. W Viktorii grał do końca sezonu 2010/2011.
Latem 2011 Brabec wrócił do Sparty Praga. 9 marca 2012 zaliczył w niej debiut w wygranym 2:0 wyjazdowym meczu z Viktorią Žižkov. W sezonie 2011/2012 wywalczył ze Spartą wicemistrzostwo Czech.
W 2012 roku Brabec został wypożyczony do Zbrojovki Brno. Swój debiut w niej zanotował 16 września 2012 w przegranym 0:2 wyjazdowym spotkaniu z FC Hradec Králové. W Zbrojovce spędził rok.
W 2013 roku Brabec wrócił do Sparty z wypożyczenia. W sezonie 2013/2014 wywalczył mistrzostwo Czech oraz zdobył Puchar Czech. W sezonie 2014/2015 został ze Spartą wicemistrzem Czech.
W 2016 roku Brabec przeszedł do KRC Genk. Zadebiutował w nim 18 września 2016 w przegranym 0:2 domowym meczu z Anderlechtem.
W 2018 roku Brabec został wypożyczony do tureckiego klubu Çaykur Rizespor, w którym zadebiutował 11 sierpnia 2018 w przegranym 2:3 domowym meczu z klubem Kasımpaşa SK.
Kariera reprezentacyjna.
W swojej karierze Brabec grał w młodzieżowych reprezentacjach Czech. W 2011 roku wystąpił z reprezentacją Czech U-19 na Mistrzostwach Europy U-19. Wywalczył wówczas wicemistrzostwo Europy.
W seniorskiej reprezentacji Czech Brabec zadebiutował 29 marca 2016 roku w zremisowanym 1:1 towarzyskim meczu ze Szwecją, rozegranym w Solnie, gdy w 60. minucie zmienił Tomáša Sivoka.

</doc>
<doc id="3674850" url="https://pl.wikipedia.org/wiki?curid=3674850" title="Arco dei Gavi">
Arco dei Gavi



</doc>
<doc id="3674856" url="https://pl.wikipedia.org/wiki?curid=3674856" title="Warszawskie Towarzystwo Hokejowe &quot;Sokół&quot;">
Warszawskie Towarzystwo Hokejowe &quot;Sokół&quot;



</doc>
<doc id="3674857" url="https://pl.wikipedia.org/wiki?curid=3674857" title="Robotnicze Stowarzyszenie Wychowania Fizycznego &quot;Jutrznia&quot;">
Robotnicze Stowarzyszenie Wychowania Fizycznego &quot;Jutrznia&quot;



</doc>
<doc id="3674859" url="https://pl.wikipedia.org/wiki?curid=3674859" title="Muzeum Twierdzy Przemyśl">
Muzeum Twierdzy Przemyśl

Muzeum Twierdzy Przemyśl – muzeum z siedzibą w Przemyślu. Placówka jest prowadzona przez Stowarzyszenie 3 Historycznego Galicyjskiego Pułku Artylerii Fortecznej im. Księcia Kinsky'ego.
Muzeum powstało w 2002 roku jako Muzeum Twierdzy Przemyskiej, a jego pierwszą siedzibą były pomieszczenia przemyskiego Klubu Garnizonowego przy ul. Grodzkiej 8. Od 2009 roku ekspozycja mieści się w budynku Cech Rzemiosł Różnych przy ul. Katedralnej.
W ramach muzealnej wystawy prezentowane są eksponaty związane z powstaniem oraz historią Twierdzy Przemyśl. W zbiorach znajdują się militaria (broń, amunicja, wyposażenie żołnierskie), przedmioty codziennego użytku załogi twierdzy, zdjęcia oraz mapy. Natomiast w filii muzeum, znajdującej się na terenie Fortu W XV „Borek” w Siedliskach zobaczyć można eksponaty wielkogabarytowe: pancerną wieżę obserwacyjną, części pancernej wieży bojowej oraz elementy wysadzonych dział.
Muzeum jest placówką sezonową, czynną codziennie z wyjątkiem wtorków.

</doc>
<doc id="3674863" url="https://pl.wikipedia.org/wiki?curid=3674863" title="Nikołaj Trubilin">
Nikołaj Trubilin

Nikołaj Timofiejewicz Trubilin (ros. Николай Тимофеевич Трубилин, 1929-2009) – radziecki lekarz, działacz państwowy i partyjny.
Życiorys.
W 1953 ukończył Rostowski Instytut Medyczny, od 1953 pracował jako lekarz na placówkach administracyjno-gospodarczych i w instytucjach ochrony zdrowia w obwodzie rostowskim, od 1959 należał do KPZR. W 1977 został kierownikiem obwodowego oddziału ochrony zdrowia, od 1978 do kwietnia 1983 był zastępcą ministra, a od 21 kwietnia 1983 do 6 stycznia 1986 ministrem ochrony zdrowia RFSRR, od 6 stycznia 1986 do 24 maja 1990 był zastępcą przewodniczącego Rady Ministrów RFSRR. Pracował w obwodowej organizacji ochrony zdrowia i higieny socjalnej. Od 25 lutego 1986 do 2 lipca 1990 był członkiem Centralnej Komisji Rewizyjnej KPZR. Pochowany na cmentarzu "Rakitki".

</doc>
<doc id="3674865" url="https://pl.wikipedia.org/wiki?curid=3674865" title="Paranebaliidae">
Paranebaliidae

Paranebaliidae – rodzina skorupiaków z gromady pancerzowców i rzędu cienkopancerzowców.
Opis.
Ciało z dwuklapowym, nieurzeźbionym karapaksem. U samic długość ciała poniżej 2 cm. Krótsze od rostrum oczy mogą być opatrzone ząbkami. Na rostrum obecny kolec, położony przedkońcowo. Czułki pierwszej pary z ząbkowanym na przedzie czwartym członem. Czułki drugiej pary o zlanych: trzecim i czwartym członie trzonka. Na trzonku tym obecne dwa okrągłe guzki, a niekiedy też drobne ząbki lub kolce. U samców biczyk pierwszej pary czułków nabrzmiały lub przekształcony w "callynophore", a czułki drugiej pary połowy długości ciała. Żuwaczki z dobrze rozwiniętym wyrostkiem molarnym i pojedynczym zębie na incisorze. Pierwsza para szczęk z wydłużonym drugim endytem i długimi głaszczkami. Znacznie mniejsze niż początkowa para odnóży tułowiowych szczęki drugiej pary mają co najmniej trzy pierwsze endyty dobrze rozwinięte. Odnóża tułowiowe są blisko osadzone, smukłe, sięgają daleko za brzuszną krawędź karapaksu, mają zredukowane epiopodity i silnie oszczecinione, pozbawione płatków proksymalnych egzopodity. Krawędzie pleonitów 4 i 5 są gładkie, zaś 6 i 7 niekiedy ząbkowane. Odnóża odwłokowe szóstej pary jednoczłonowe, krótsze od piątej pary. Ramiona furki równomiernie zwężone ku szczytowi.
Ekologia.
Podobnie jak Nebaliidae są to morskie filtratory.
Systematyka.
Należy tu 6 gatunków zgrupowanych 3 rodzajach:

</doc>
<doc id="3674868" url="https://pl.wikipedia.org/wiki?curid=3674868" title="Aleksandr Subbotin">
Aleksandr Subbotin

Aleksandr Michajłowicz Subbotin (ros. Алекса́ндр Миха́йлович Суббо́тин, 1924-2010) – radziecki dziennikarz.
Życiorys.
Od 1944 należał do WKP(b), od 1946 był funkcjonariuszem Komsomołu, 1951 został redaktorem gazety "Moskowskij Komsomolec". W 1957 ukończył Moskiewski Obwodowy Instytut Pedagogiczny, 1958 został redaktorem gazety "Moskowskaja Prawda", a 1963 redaktorem naczelnym gazety Trud, 1980-1986 był sekretarzem Wszechzwiązkowej Centralnej Rady Związków Zawodowych. W 1986 został redaktorem naczelnym pisma Problemy Pokoju i Socjalizmu w Pradze, od 25 lutego 1986 do 2 lipca 1990 był członkiem Centralnej Komisji Rewizyjnej KPZR. Pochowany na Cmentarzu Dońskim w Moskwie 
Odznaczenia.
I wiele medali.

</doc>
<doc id="3674869" url="https://pl.wikipedia.org/wiki?curid=3674869" title="Walzer">
Walzer



</doc>
<doc id="3674873" url="https://pl.wikipedia.org/wiki?curid=3674873" title="Brama Miejska w Valletcie">
Brama Miejska w Valletcie

Brama Miejska w Valletcie – pięciokrotnie przebudowywana brama miejska, która od 1569 roku służyła za główne wejście do Valletty, stolicy Malty (miasta wpisanego na Listę Światowego Dziedzictwa UNESCO).
Brama umiejscowiona jest w "Porta Reale Curtain", murze obronnym w środkowej części "Valletta Land Front", położonym pomiędzy bastionami św. Jakuba i św. Jana w pobliżu Fontanny Trytona, budynku parlamentu, Pjazza Teatru Rjal oraz pasażu handlowego "City Gate Shopping Arcade". Po obu stronach bramy znajdują się kawaliery św. Jakuba oraz św. Jana. Do bramy prowadzi most przerzucony nad głęboką, suchą fosą. Brama Miejska stanowi początek ulicy Republiki ("Republica Street"; poprzednio "Strada Reale"), głównej ulicy Valletty, która prowadzi do fortu św. Elma na przeciwległym końcu miasta.
W październiku 2014 roku, w pobliżu dworca autobusowego, została odsłonięta instalacja artystyczna, zawierająca w sobie elementy pięciu kolejnych bram miejskich Valletty. Instalację zaprojektował Chris Briffa. Upamiętnia ona wybór Valletty na Europejską Stolicę Kultury w 2018 roku.
Nazwy.
Pierwsza brama była początkowo nazywana "Porta San Giorgio" ("Brama Świętego Jerzego"). Później została przemianowana na "Porta Reale" ("Brama Królewska"), która to nazwa była używana w stosunku do kolejnych bram, i która została przetłumaczona na maltański jako "Putirjal". Od lat 60. XX wieku wejście było znane jako "City Gate" ("Brama miejska") lub "Bieb il-Belt" ("Drzwi do miasta") w języku maltańskim. Obecna Brama Miejska została zbudowana w latach 2011–2014 według projektu Renza Piana.
Pierwsza Brama Miejska.
Najstarsza brama do Valletty została zbudowana w okresie panowania Wielkiego Mistrza Jeana Parisot de Valette (1494–1568), na cześć którego miasto otrzymało swą nazwę. "Porta San Giorgio" być może została zaprojektowana przez Francesco Laparelliego (włoskiego inżyniera wojskowego, który zaprojektował większość murów obronnych Valletty) lub jego maltańskiego asystenta Girolamo Cassara. Budowa rozpoczęła się w kwietniu 1566 roku i została zakończona w 1569 roku. Brama była mała i surowa w konstrukcji, bez ozdób w murze obronnym.
"Porta San Giorgio" z terenem poza fosą początkowo łączył drewniany most. Na krótko przed 1582 rokiem drewniany most został zastąpiony kamiennym. Sam most był wymieniany kilka razy, ale jego wykute w skale fundamenty pozostają nienaruszone i nadal utrzymują obecny most.
Około 1586 roku, za panowania Wielkiego Mistrza Hugo Loubenxa de Verdalle'a, nazwę bramy zmieniono na "Porta Reale". W końcu XVI wieku, została dobudowana mniejsza zewnętrzna brama i dodany został łuk triumfalny ponad bramą główną.
Druga Brama Miejska.
Druga brama miasta została zbudowana w 1633 roku, według projektu maltańskiego architekta Тumasa Dingli, w okresie rządów Wielkiego Mistrza Antoine'a de Paule'a. Brama ta była bardziej zdobiona niż jej poprzedniczka. Posiadała centralny łuk w środku oraz mniejsze łuki po bokach, a także drewniany most zwodzony przez głęboką suchą fosę, znajdującą się tuż za murami miasta.
Brama była modernizowana w końcu XVIII i na początku XIX wieku. Posiadała szereg cech, które nie były zawarte w oryginalnym projekcie Dingli'ego. Brama została rozebrana w 1853 roku, ponieważ była zbyt mała i wymagała poszerzenia.
Trzecia Brama Miejska.
Trzecia brama miasta została zbudowana w 1853 roku podczas brytyjskiego panowania na Malcie. Brama znana była jako "Porta Reale", ale była również nazywana "Putirjal" (po mаltańsku) i "Kingsway" w języku angielskim.
Brama została zaprojektowana przez pułkownika Thompsona z Royal Engineers i składała się z dwóch głównych łuków z dwoma mniejszymi po bokach. Po obu stronach bramy były posągi: Philippe'a Villiers de L'Isle-Adama (1464–1534), pierwszego Wielkiego Mistrza na Malcie, oraz Jeana Parisot de Valette. W 1892 roku nad łukiem, patrząc na "Strada Reale", zostało umieszczone popiersie z brązu papieża Piusa V, który wniósł znaczący wkład finansowy w budowę Valletty.
W kwietniu 1942 roku, w wyniku bombardowań lotniczych, most prowadzący do bramy miasta został mocno uszkodzony, a posągi L'Isle-Adama i de Valette zniszczone.
W 1963 roku, podczas targów handlowych ogłoszono projekt przebudowy bramy. Prace rozbiórkowe rozpoczęły się w czerwcu 1964 roku, trzy miesiące przed uzyskaniem przez Maltę niepodległości. W trakcie rozbiórki bramy popiersie papieża Piusa V zostało oddane do magazynu. W 1993 roku nowo utworzona Lokalna Rada Valletty odzyskała popiersie i umieściła go w biurach Rady. W 2005 roku popiersie przeniesiono na "Great Siege Square" (plac Wielkiego Oblężenia), blisko katedry św. Jana Chrzciciela i budynku sądu.
Czwarta Brama Miejska.
Prace nad czwartą bramą miasta rozpoczęły się w 1964 roku i zostały zakończone w sierpniu 1965 roku. Została ona zbudowana według projektu włoskiego architekta Alziro Bergonzo w stylu włoskiego modernizmu. Miała jedno szerokie przejście, aby ułatwić duży przepływ ludzi. Brama była częścią projektu, który nigdy nie został ukończony – przebudowy wejścia do Valletty i "Royal Opera House". Projekt był źródłem krytyki, gdyż nie komponował się z resztą architektury miejskiej.
Potrzeba przebudowy Bramy Miejskiej dojrzała w latach 90. XX wieku. Maltański architekt Richard England i włoski architekt Renzo Piano zaprezentowali dwa projekty przebudowy. Inwestycja została początkowo zamrożona w wyniku negatywnej reakcji społeczeństwa, ale ostatecznie został zaakceptowany projekt autorstwa Renzo Piano i czwarta brama została rozebrana między 2 i 5 maja 2011 roku. Koszty wyniosły 1,37 mln euro. W rozbiórce bramy symbolicznie wziął udział premier Malty Lawrence Gonzi.
Piąta Brama Miejska.
Piąta Brama Miejska została zbudowana w latach 2011–2014. Brama ta różni się od poprzednich, ponieważ składa się z luki pomiędzy bastionami, oflankowanej dużymi blokami kamiennymi, które są oddzielone od oryginalnych ścian osłonowych wysokimi ostrzami ze stali.
Podobnie jak czwarta brama, została ona zbudowana w ramach projektu przebudowy wjazdu do miasta. W ramach projektu przeobrażono także ruiny "Royal Opera House" w teatr pod gołym niebem, który znany jest jako "Pjazza Teatru Rjal", a nowy budynek parlamentu został zbudowany na miejscu "Freedom Square" (placu Wolności).
Nowa brama miejska, jak i pozostała część projektu Renza Piana budzi kontrowersje. Pomimo że większość Maltańczyków z zadowoleniem przyjęła zburzenie czwartej bramy, nowoczesny wygląd piątej (jako nowego etapu w wizerunku Valletty), był krytykowany, gdyż wiele osób preferuje bardziej tradycyjny wygląd, podobny do trzeciej bramy. Nowa brama jest często porównywana do staroegipskiej świątyni Edfu. Krytycy wskazują, że luka pomiędzy bastionami jest w zasadzie nie na miejscu w mieście zbudowanym w znacznej mierze w stylu manieryzmu i baroku.

</doc>
<doc id="3674874" url="https://pl.wikipedia.org/wiki?curid=3674874" title="Sekulski">
Sekulski



</doc>
<doc id="3674875" url="https://pl.wikipedia.org/wiki?curid=3674875" title="Keeping Your Head Up">
Keeping Your Head Up

„Keeping Your Head Up” – singel angielskiej piosenkarki Birdy zapowiadający jej trzeci album studyjny "Beautiful Lies" (2016). Utwór został napisany przez samą piosenkarkę we współpracy ze Steve’em Makiem i Wayne’em Hectorem, a wyprodukowany przez Birdy i Maca. 
28 stycznia 2016 wydano teledysk do utworu w reżyserii Chrisa Turnera.

</doc>
<doc id="3674877" url="https://pl.wikipedia.org/wiki?curid=3674877" title="Nebaliopsididae">
Nebaliopsididae

Nebaliopsididae – rodzina skorupiaków z gromady pancerzowców i rzędu cienkopancerzowców.
Ciało z dwuklapowym, pokrytym siateczkowatą rzeźbą karapaksem. U samic długość ciała powyżej 2 cm. Na rostrum brak kila czy kolców. zułki pierwszej pary z ząbkowanym na przedzie czwartym członem. Czułki drugiej pary o niescalonych trzecim i czwartym członie trzonka, pozbawione okrągłych guzków czy ząbków. Żuwaczki bez incisora i ze zredukowanym wyrostkiem molarnym. Pierwsza para szczęk zredukowana do drobnych kikutów, druga prawie tak długa początkowa para odnóży tułowiowych i o silnie powiększonym, opatrzonym szczecinkami krawędziowymi proksymalnym endycie. Endyty 2-4 drugich szczęk zredukowane. Odnóża tułowiowe oddalone od siebie, znacznie wystające poza brzuszną krawędź karapaksu, pierwsza ich para różna od kolejnych siedmiu. W odnóżach tułowiowych epipodity dobrze rozwinięte, dłuższe od zredukownych egzopoditów, zaś endopodity w postaci tępych płatków. Odwłok o smukłych krawędziach tylnych pleonitów. Odnóża odwłokowe 2, 3 i 4 pary z wiosłowatymi egzopoditami, a 6 pary dwuczłonowe i dłuższe od pary 5. Ramiona furki liściowate, pośrodku najszersze.
Należą ta dwa gatunki z dwóch rodzajów:

</doc>
<doc id="3674878" url="https://pl.wikipedia.org/wiki?curid=3674878" title="Rosochowate Siodło">
Rosochowate Siodło

Rosochowate Siodło – położona na wysokości około 1250 m płytka przełęcz pomiędzy Skrajną Rosochą (1262 m) a Zadnią Rosochą (1271 m) w polskich Tatrach Zachodnich. Ze wschodnich jej stoków opada żlebowata dolinka do Doliny Lejowej, mająca wylot na polanie Huty Lejowe, w kierunku północno-zachodnim Rosochowaty Żleb będący odnogą Doliny Chochołowskiej.
Rejon przełęczy porasta las, ale samym grzbietem w kierunku Lejowego Siodła ciągnie się wąski trawnik. Nie prowadzi tędy żaden szlak turystyczny.

</doc>
<doc id="3674880" url="https://pl.wikipedia.org/wiki?curid=3674880" title="Władysław Chyliński">
Władysław Chyliński

Władysław Marian Chyliński herbu Jastrzębiec (ur. 1876, zm. 14 marca 1930) – polski c. k. urzędnik, kierownik starostw.
Życiorys.
Urodził się w 1876. W 1894 ukończył C. K. IV Gimnazjum we Lwowie.
W okresie zaboru austriackiego w ramach autonomii galicyjskiej wstąpił do służby państwowej. Początkowo w randze praktykanta konceptowego C. K. Namiestnictwa ze Lwowa pracował w urzędzie starostwa c. k. powiatu samborskiego od ok. 1898. Następnie był zatrudniony w urzędzie starostwa c. k. powiatu sanockiego, gdzie był praktykantem konceptowym od ok. 1900, koncepistą Namiestnictwa od ok. 1902, komisarzem od ok. 1904. Jako komisarz rządowy zasiadał w wydziale Kasy Oszczędności Miasta Sanoka od jej założenia w 1904. W lutym 1911 został mianowany sekretarzem c. k. Namiestnictwa. W tym charakterze w kwietniu 1911 został przeniesiony z Sanoka na stanowisko kierownika starostwa c. k. powiatu chrzanowskiego. Stanowisko sprawował w kolejnych latach, w tym po wybuchu I wojny światowej. Równolegle pełnił funkcję przewodniczącego C. K. Rady Szkolnej Powiatowej w Chrzanowie. W czerwcu 1916 przebywał w pałacu Metternich w uzdrowisku Baden (w tym czasie był tam także rotmistrz Mieczysław Chyliński, syn Kajetana, sędziego w Sanoku). Z Chrzanowa został przeniesiony przez c. k. Namiestnika na stanowisko kierownika starostwa c. k. powiatu rzeszowskiego i 9 października 1916 objął urzędowanie w Rzeszowie. W listopadzie 1916 został członkiem Powiatowego Komitetu Opieki nad Sierotami w Rzeszowie. Pełniąc funkcję w charakterze sekretarza namiestnictwa jesienią 1917 został mianowany przez c. k. ministra spraw wewnętrznych starostą. Według stanu z 1918 był starostą c. k. powiatu brzeskiego.
Zmarł 14 marca 1930. Został pochowany na Cmentarzu Powązkowskim w Warszawie (kwatera 100-2-27).
Odznaczenia.
austro-węgierskie

</doc>
<doc id="3674881" url="https://pl.wikipedia.org/wiki?curid=3674881" title="Awdiejew">
Awdiejew



</doc>
<doc id="3674883" url="https://pl.wikipedia.org/wiki?curid=3674883" title="Vincent Janssen">
Vincent Janssen

Vincent Petrus Anna Sebastiaan Janssen (ur. 15 czerwca 1994 w Heesch) – holenderski piłkarz występujący na pozycji napastnika w belgijskim klubie Royal Antwerp FC oraz w reprezentacji Holandii.
Kariera piłkarska.
Swoją karierę piłkarską Janssen rozpoczął w 2000 roku w klubie SV TOP. Następnie kolejno trenował w juniorach takich klubów jak: FC Oss, NEC Nijmegen i Feyenoord. W 2013 roku został zawodnikiem klubu Almere City FC. 3 sierpnia 2013 zadebiutował w jego barwach w drugiej lidze holenderskiej w przegranym 2:3 domowym meczu z FC Volendam. W Almere City spędził dwa lata. W 69 rozegranych w nim ligowych meczach strzelił 29 goli.
Latem 2015 Janssen przeszedł do pierwszoligowego AZ Alkmaar. 9 sierpnia 2015 zaliczył w nim swój debiut w przegranym 0:3 domowym meczu z Ajaksem. 4 października 2015, w wygranym 3:1 domowym spotkaniu z FC Twente, strzelił swoje pierwsze dwa gole w Eredivisie. W sezonie 2015/2016 z 27 golami został królem strzelców ligi.
Latem 2016 Janssen został zawodnikiem Tottenhamu Hotspur. W Premier League zadebiutował 13 sierpnia 2016 w zremisowanym 1:1 wyjazdowym meczu z Evertonem.
Kariera reprezentacyjna.
W swojej karierze Janssen grał w młodzieżowych reprezentacjach Holandii. W dorosłej reprezentacji Holandii zadebiutował 25 marca 2016 roku w przegranym 2:3 towarzyskim meczu z Francją, rozegranym w Amsterdamie, gdy w 81. minucie zmienił Luuka de Jonga. Cztery dni później, 29 marca, w wygranym 2:1 towarzyskim meczu z Anglią, strzelił swojego pierwszego gola w kadrze narodowej.

</doc>
<doc id="3674885" url="https://pl.wikipedia.org/wiki?curid=3674885" title="Donika Kastrioti">
Donika Kastrioti

Donika Kastrioti właśc.: Andronika Arianiti (ur. 1428 w Kaninë k. Wlory, zm. 1505/1506) – córka Gjergji Arianitiego i Marii Muzaka, żona Skanderbega.
Życiorys.
Była córką Gjergji Arianitiego, jednego z możnych albańskich i dowódców, walczących u boku Skanderbega i siostrą Angeliny Kastrioti, żony Stefana V Brankovicia zwanego Ślepym. 21 kwietnia 1451 poślubiła Skanderbega w klasztorze prawosławnym w Ardenicy. Małżeństwo miało wzmocnić sojusz Skanderbega z jedną z najzamożniejszych i najbardziej wpływowych rodzin albańskich. W 1456 przyszedł na świat syn Skanderbega i Doniki - Gjon Kastrioti II.
Po śmierci Skanderbega w 1468, Donika Kastrioti wraz ze swoim synem znalazła schronienie w Królestwie Neapolu. Od króla Neapolu Ferdynanda I otrzymała we władanie Księstwo San Pietro w Galatinie. Z 5 marca 1505 pochodzi ostatni zachowany dokument, sygnowany przez Donikę Kastrioti - list, w którym skarży się na splądrowanie Galatiny przez żołnierzy hiszpańskich. Zmarła prawdopodobnie w 1505 lub 1506. Na życzenie Joanny Aragońskiej, córki Ferdynanda I została pochowana w Walencji.

</doc>
<doc id="3674886" url="https://pl.wikipedia.org/wiki?curid=3674886" title="Paranebalia">
Paranebalia

Paranebalia – rodzaj cienkopancerzowców z rodziny Paranebaliidae.
Rodzaj utworzony w 1880 roku przez Carla F.W. Clausa. Gatunkiem typowym jest "Nebalia longipes".
Pancerzowce z dwuklapkowym karapaksem. Oczy mają opatrzone ząbkami lub innymi kutykularnymi wypustkami, a czułki drugiej pary pozbawione ząbków czy kolców na trzonku i biczyku. Żuwaczki ich mają szczoteczkę szczecinek na incisorze i duży dodatkowy wyrostek molarny. Odnóża tułowiowe cylindryczne, zbliżone długościami, wyraźnie wystające poza brzuszny brzeg karapaksu. Pary odnóży odwłokowych od 1 do 4 mają piłkowane tylne krawędzie protopodiów. Grzbietowa strona krawędzi szóstego i siódmego pleonitu jest ząbkowana.
Przedstawiciele rodzaju zasiedlają kamienie i martwe korale na plażach lagun, zgrupowania glonów oraz gąbki i resztki muszli na podłożach piaszczystych i mulistych.
Należą tu 3 opisane gatunki:

</doc>
<doc id="3674888" url="https://pl.wikipedia.org/wiki?curid=3674888" title="Huciańskie Siodło">
Huciańskie Siodło

Huciańskie Siodło – położona na wysokości około 1290 m płytka przełęcz w północnej grani Siwego Zwornika w polskich Tatrach Zachodnich. Znajduje się pomiędzy Wierchem Spalenisko (1324 m) a Wierchem Kuca (1305 m), bliżej tego ostatniego. Stoki południowo-zachodnie opadają do Doliny Huciańskiej (odnoga Doliny Chochołowskiej), północno-wschodnie do Doliny Lejowej.
Rejon przełęczy porasta las, tylko na stokach opadających do Doliny Lejowej jest Polana Kuca. Przez przełęcz nie prowadzi żaden znakowany szlak turystyczny, na mapie zaznaczona jest jednak ścieżka wiodąca z Wierchu Kuca przez Huciańskie Siodło na Wierch Spaleniec.

</doc>
<doc id="3674890" url="https://pl.wikipedia.org/wiki?curid=3674890" title="Levinebalia">
Levinebalia

Levinebalia – rodzaj cienkopancerzowców z rodziny Paranebaliidae.
Rodzaj utworzony w 2000 roku przez Genefora K. Walkera-Smitha. Gatunkiem typowym jest "Levinebalia maria".
Pancerzowce z dwuklapkowym karapaksem. Oczy mają pozbawione ząbków czy innych kutykularnych wypustek, a na protopodicie i biczyku czułków drugiej pary mają łatki drobnych ząbków lub kolców. Na żuwaczkach brak szczoteczki szczecinek czy dodatkowego wyrostka molarnego. Protopodity odnóży odwłokowych mają gładkie, niepiłkowane krawędzie, natomiast na brzegach pleonitów 6 i 7 może występować słabo widoczne ząbkowanie.
Przedstawiciele rodzaju znani są z rejonu Australii i Nowej Zelandii.
Należą tu 2 opisane gatunki:

</doc>
<doc id="3674898" url="https://pl.wikipedia.org/wiki?curid=3674898" title="Wild Horses (singel Birdy)">
Wild Horses (singel Birdy)

„Wild Horses” – singel angielskiej piosenkarki Birdy z jej trzeciego albumu studyjnego "Beautiful Lies" (2016). Utwór został wydany 11 marca 2016 roku jako drugi singel promujący album. 
Teledysk.
Oficjalny teledysk do utworu ukazał się 11 marca 2015 roku. Reżyserią obrazu zajął się Francis Wallis. W klipie piosenkarka występuje jako syrena, w której zakochuje się nurek. Sama piosenkarka powiedziała o teledysku: 

</doc>
<doc id="3674900" url="https://pl.wikipedia.org/wiki?curid=3674900" title="Linnahall">
Linnahall

Linnahall (ros. Горхолл) – hala widowiskowo-sportowa w Tallinnie. Znajduje się tuż przy granicy Starego Miasta, w poddzielnicy Kalamaja. Została wybudowana z okazji Letnich Igrzysk Olimpijskich w 1980, które odbywały się w Moskwie, ale Tallinn był miejscem zawodów żeglarskich. Pierwotnie nosiła nazwę Pałacu Kultury i Sportu im. Lenina. Architektami byli Raine Karp i Riina Altmäe.
Budynek Linnahall znajduje się tuż przy brzegu Zatoki Tallińskiej. Jest betonową bryłą, stosunkowo płaską jak na tego typu konstrukcje. Jest to wynikiem idei projektantów, by budynkiem nie dominować panoramy Starego Miasta. W okolicy znajduje się m.in. dawna twierdza przybrzeżna Patarei.
Obecnie hala jest rzadko używana, ze względu na zły stan techniczny, choć w 2010 pojawiły się plany renowacji.
Przed Linnahall znajduje się przystań, z której odpływają katamarany do Helsinek przewoźnika Linda Line. W pobliżu znajduje się również heliport, z którego odbywały się loty do Helsinek oferowane przez firmę Copterline.

</doc>
<doc id="3674901" url="https://pl.wikipedia.org/wiki?curid=3674901" title="Nebalia">
Nebalia

Nebalia – rodzaj cienkopancerzowców z rodziny Nebaliidae.
Rodzaj utworzony w 1814 roku przez Williama Elforda Leach. Gatunkiem typowym jest "Cancer biceps".
Skorupiaki z dwuklapkowym karapaksem. Na rostrum mają kil krótszy od flanki i zwykle nie mają tam kolca przedkońcowego. Oczy są dość wypukłe grzbietowo, krótsze od rostrum, pozbawione ząbków. W czułkach drugiej pary człony trzeci i czwarty zrośnięte, a drugi najczęściej z grzbietowym kolcem. Głaszczek żuwaczek o zwężonym ku szczytowi trzecim członie. Wyrostek molarny silnie rozwinięty. Większość gatunków ma egzopodit drugiej pary szczęk co najmniej w połowie tak długi jak jej endopodit. Budowa drugiego endytu szczęk pierwszej pary złożona. Odnóża tułowiowe odznaczają się dużymi epipoditami i egzopoditami bez płatków proksymalnych. Jednoczłonowe odnóża odwłokowye szóstej pary są krótsze niż piątej.
Należy tu 36 opisanych gatunków:

</doc>
<doc id="3674907" url="https://pl.wikipedia.org/wiki?curid=3674907" title="Hekurudha Shqiptarë">
Hekurudha Shqiptarë



</doc>
<doc id="3674910" url="https://pl.wikipedia.org/wiki?curid=3674910" title="Niżnie Dudowe Siodło">
Niżnie Dudowe Siodło

Niżnie Dudowe Siodło – położona na wysokości około 1430 m płytka przełęcz w północnej grani Siwego Zwornika w polskich Tatrach Zachodnich. Znajduje się pomiędzy Wielkim Opalonym Wierchem (1485 m) a Małym Opalonym Wierchem (1448 m). Stoki południowo-zachodnie opadają do Doliny Dudowej (odnoga Doliny Chochołowskiej), północno-wschodnie do Doliny Lejowej.
Rejon przełęczy porasta las, na lotniczych zdjęciach mapy Geoportalu widać jednak, że jest to młody las zarastający trawiaste tereny. Dawniej stoki przełęczy były obszarami pasterskimi (tzw. haliznami) hali Kominy Dudowe i hali Kominy Tylkowe&gt;.

</doc>
<doc id="3674912" url="https://pl.wikipedia.org/wiki?curid=3674912" title="Mistrzostwa Świata w Snookerze 2016">
Mistrzostwa Świata w Snookerze 2016

Mistrzostwa Świata w Snookerze 2016 (ang. 2016 Betfred.com World Snooker Championship) – najważniejszy a zarazem ostatni turniej snookerowy sezonu 2015/2016, rozegrany w dniach 16 kwietnia – 2 maja 2016 w Crucible Theatre w Sheffield. Była to 79. edycja mistrzostw.
Obrońcą tytułu mistrzowskiego był Anglik Stuart Bingham, który jednocześnie mierzył się z Klątwą Crucible.
Tytuł mistrza świata, po raz drugi w karierze, zdobył Mark Selby, który pokonał w finale 18-14 Ding Junhui'a.
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Kolejnych 15 miejsc zostało obsadzonych według kolejności na liście rankingowej na sezon 2015/2016.
Zawodnicy nierozstawieni.
Poniżsi zawodnicy uzyskali awans do mistrzostw świata poprzez udział w kwalifikacjach:
Przebieg turnieju.
Runda 1.
Alister Carter – Stuart Bingham.
Wyniki meczu: 10-9
Stephen Maguire – Alan McManus.
Wyniki meczu: 7-10
Ricky Walden – Robbie Williams.
Wyniki meczu: 10-9
John Higgins – Ryan Day.
Wyniki meczu: 10-3
Judd Trump – Liang Wenbo.
Wyniki meczu: 10-8
Ding Junhui – Martin Gould.
Wyniki meczu: 10-8
Mark Williams – Graeme Dott.
Wyniki meczu: 10-4
Neil Robertson – Michael Holt.
Wyniki meczu: 6-10
Anthony McGill – Shaun Murphy.
Wyniki meczu: 10-8
Marco Fu – Peter Ebdon.
Wyniki meczu: 10-2
Barry Hawkins – Zhang Anda.
Wyniki meczu: 10-5
Ronnie O’Sullivan – David Gilbert.
Wyniki meczu: 10-7
Mark Allen – Mitchell Mann.
Wyniki meczu: 10-3
Joe Perry – Kyren Wilson.
Wyniki meczu: 9-10
Sam Baird – Michael White.
Wyniki meczu: 10-7
Mark Selby – Robert Milkins.
Wyniki meczu: 10-6
Runda 2.
Alan McManus – Alister Carter.
Wyniki meczu: 13-11
John Higgins – Ricky Walden.
Wyniki meczu: 13-8
Ding Junhui – Judd Trump.
Wyniki meczu: 13-10
Mark Williams – Michael Holt.
Wyniki meczu: 13-8
Marco Fu – Anthony McGill.
Wyniki meczu: 13-9
Barry Hawkins – Ronnie O’Sullivan.
Wyniki meczu: 13-12
Kyren Wilson – Mark Allen.
Wyniki meczu: 13-9
Mark Selby – Sam Baird.
Wyniki meczu: 13-11
Ćwierćfinały.
Alan McManus – John Higgins.
Wyniki meczu: 13-11
Ding Junhui – Mark Williams.
Wyniki meczu: 13-3
Marco Fu – Barry Hawkins.
Wyniki meczu: 13-11
Mark Selby – Kyren Wilson.
Wyniki meczu: 13-8
Półfinały.
Ding Junhui – Alan McManus.
Wyniki meczu: 17-11
Mark Selby – Marco Fu.
Wyniki meczu: 17-15
Finał.
Mark Selby – Ding Junhui.
Wyniki meczu: 18-14
Breaki stupunktowe fazy zasadniczej turnieju.
W fazie zasadniczej turnieju padło 86 breaków stupunktowych, co jest wyrównaniem rekordu mistrzostw ustanowionego rok wcześniej. Ding Junhui był autorem 15 z nich co stanowi drugi wynik w historii mistrzostw świata.
Kwalifikacje.
Mecze kwalifikacji zostały rozegrane w dniach 6–13 kwietnia 2016. Wszystkie mecze były rozgrywane w Ponds Forge International Sports Centre w Sheffield. Każdy mecz rozgrywany był do 10 wygranych frejmów.

</doc>
<doc id="3674913" url="https://pl.wikipedia.org/wiki?curid=3674913" title="Wyżnie Dudowe Siodło">
Wyżnie Dudowe Siodło

Wyżnie Dudowe Siodło – położona na wysokości około 1460 m płytka przełęcz w północnej grani Siwego Zwornika w polskich Tatrach Zachodnich. Znajduje się pomiędzy Wierchem Świerkule (ok. 1490 m) a Wielkim Opalonym Wierchem (1485 m). Stoki południowo-zachodnie opadają do Doliny Dudowej (odnoga Doliny Chochołowskiej), północno-wschodnie do bezimiennego żlebu mającego wylot po zachodniej stronie Niżniej Polany Kominiarskiej w Dolinie Lejowej.
Rejon przełęczy porasta las, na lotniczych zdjęciach mapy Geoportalu widać jednak, że jest to młody las zarastający trawiaste tereny. Dawniej stoki przełęczy były obszarami pasterskimi (tzw. haliznami) hali Kominy Dudowe i hali Kominy Tylkowe.

</doc>
<doc id="3674914" url="https://pl.wikipedia.org/wiki?curid=3674914" title="Janusz Opryński">
Janusz Opryński

Janusz Bogdan Opryński (ur. 9 października 1953 w Lublinie) – polski reżyser teatralny, menedżer kultury, autor adaptacji, dyrektor Festiwalu Konfrontacje Teatralne i zastępca dyrektora Centrum Kultury w Lublinie do spraw artystycznych, kierownik artystyczny Teatru Provisorium.
Życiorys.
Opryński ukończył VIII Liceum Ogólnokształcące w Lublinie przy ulicy Podwale. Dzięki nauczycielce języka polskiego w liceum zaczęło się jego zainteresowanie teatrem oraz wielką literaturą, tam także spotkał późniejszego aktora w Teatrze Provisorium, Jacka Brzezińskiego. Studiował polonistykę (w latach 1972–1976) na Uniwersytecie Marii Curie-Skłodowskiej w Lublinie.
Na czwartym roku studiów trafił do już istniejącego i działającego w Akademickim Centrum Kultury „Chatka Żaka” Teatru Provisorium. Szybko zyskał wyraźną pozycję w zespole. Jego debiutem reżyserskim w zespole był „W połowie drogi” (premiera – marzec 1976) oparty na "Ferdydurke" Witolda Gombrowicza. Kolejną premierą był spektakl „Nasza niedziela” (premiera – styczeń 1978), który został zablokowany przez cenzurę. W okresie premiery „Naszej niedzieli” nawiązał się kontakt oraz artystyczną przyjaźń z zespołem Teatru Ósmego Dnia.
W listopadzie 1979, podczas Forum Młodego Teatru w Toruniu Opryński ogłosił swoje „22 tezy do przemyślenia”, które zostały opublikowane przez organizatorów w okolicznościowym biuletynie, a po latach przedrukowane w tomie "Teatr Provisorium" (Lublin 1991).
Kolejne spektakle wyreżyserowane w Teatrze Provisorium to „Nie nam lecieć na wyspy szczęśliwe” (wrzesień 1979); „Pusta estrada"”" (maj 1981); „Wspomnienia z domu umarłych” (czerwiec 1983); „Pieśni przeklęte” (sierpień 1984); „Dziedzictwo” (grudzień 1985); „Ogrody” (czerwiec 1990); „Z nieba przez świat do samych piekieł” (maj 1992); „Współczucie” (sierpień 1993).
W 1991 roku w Moguncji Teatr Provisorium wraz z Teatrem Ósmego Dnia zaprezentowało widowisko plenerowe „Wschód”. Od 1995 pełni obowiązki zastępca dyrektora Centrum Kultury w Lublinie do spraw artystycznych. 
W 1996, wraz z innymi przedstawicielami lubelskiego środowiska teatralnego związanego wcześniej z ideą „Konfrontacji Młodego Teatru” – Leszkiem Mądzikiem, Włodzimierzem Staniewskim i Tomaszem Pietrasiewiczem - powołał do życia Festiwal „Konfrontacje Teatralne”. Pierwotnie artyści tworzyli Radę Programową, obecnie Opryński pełni rolę dyrektora artystycznego.
W roku 1996 Teatr Provisorium nawiązał współpracę z Kompanią „Teatr”, od tego czasu zespoły realizowały spektakle wspólnie aż do 2008 roku, a Opryński reżyserował je wraz z Witoldem Mazurkiewiczem. Pierwszym zrealizowanym wspólnie spektaklem był „Koniec wieku” (premiera 1996). Kolejny spektakl, „Ferdydurke” wg Witolda Gombrowicza (premiera październik 1998), przyniósł twórcom największy rozgłos. Za spektakl otrzymali siedemnaście nagród na międzynarodowych festiwalach i przeglądach teatralnych. Kolejne spektakle zrealizowane wspólnie z Kompanią „Teatr” to: „Sceny z życia Mitteleuropy” (2001), „Do piachu” (luty 2003) „Trans-atlantyk” (październik 2004) oraz „Homo Polonicus” (marzec 2008).
W 2007 roku nawiązał współpracę z Fundacją Kresy 2000, gdzie wyreżyserował spektakl „Klątwa” wg Stanisława Wyspiańskiego. Równolegle z pracą teatralną od 2009 realizował projekt „Jak żyć” - cykl spotkań z filozofami i intelektualistami. Ważną ich częścią był cykl wykładów Cezarego Wodzińskiego „Próby z Dostojewskim”, podczas których prezentowano fragmenty nowego tłumaczenia „Braci Karamazow”, na podstawie którego Opryński przygotował adaptację do swojego spektaklu.
W roku 2010 Janusz Opryński, Witold Mazurkiewicz, Jacek Brzeziński, Jarosław Tomica i Michał Zgiet zostali uhonorowani Nagrodą Ministra Kultury za zasługi dla polskiej kultury. W sierpniu 2010 był odpowiedzialny za reżyserię całonocnego czytania powieści Isaaca Bashevisa Singera „Sztukmistrz z Lublina”, które odbyło się na dziedzińcu Archiwum Państwowego w Lublinie.
W czerwcu 2011 odbyła się premiera spektaklu „Bracia Karamazow”, ponownie samodzielnie jako Teatr Provosirum. Spektakl został uznany za jedno z najważniejszych wydarzeń teatralnych w sezonie 2010/2011, zdobywając szereg nagród. Przyniósł Opryńskiemu wiele wyróżnień indywidualnych w skali lokalnej (Nagroda Ambasadora Województwa Lubelskiego) i ogólnokrajowej: TVP KULTURA obdarzyła go laurem „Gwarancji Kultury” 2012, miesięcznik „Teatr” przyznał mu Nagrodę im. Konrada Swinarskiego za sezon 2010/2011.
Członek Rady Kultury Miasta Lublin od momentu jej powstania w 2012.
W marcu 2013 był odpowiedzialny za konsultację reżyserską koncertu Teatru Starego w Lublinie „Wieczorem”. We wrześniu 2013 odbyła się premiera spektaklu „Lód” Teatru według powieści Jacka Dukaja, a w lutym 2016 premiera spektaklu „Punkt Zero: Łaskawe” na podstawie fragmentów powieści Jonathana Littella "Łaskawe" oraz nielicznych cytatów z dwóch powieści Wasilija Grossmana "Życie i los" i "Wszystko płynie".

</doc>
<doc id="3674915" url="https://pl.wikipedia.org/wiki?curid=3674915" title="Kościół Świętego Wojciecha Biskupa Męczennika w Rudzie">
Kościół Świętego Wojciecha Biskupa Męczennika w Rudzie

Kościół Świętego Wojciecha Biskupa Męczennika– rzymskokatolicki kościół parafialny należący do Parafia św. Wojciecha w Rudzie w dekanacie Wieluń- św. Wojciecha archidiecezji częstochowskiej.
Historia.
Obecna świątynia została wybudowana około 1104 roku lub 1142 roku. Przez wieki z powodu remontów nadawano kościołowi cechy obowiązujących w tym czasie stylów architektonicznych: gotyku (1419 rok), renesansu (1540 i 1594 – dobudowanie kaplicy bocznej od strony północnej) i wreszcie baroku (1693 i 1720). W latach 1803-1833 świątynia została przebudowana z fundacji właściciela wsi według projektu architekta Józefa Głowińskiego, dzięki staraniom kolejnych proboszczów. W 1820 roku została dobudowana klasycystyczna kruchta, a cały kościół otrzymał wystrój klasycystyczny. Na początku XX wieku fasada świątyni otrzymała zachowany do dnia dzisiejszego wygląd. Ostatni większy remont odsłaniający fragmenty romańskie i gotyckie został przeprowadzony w latach 1946-1958. W dniu 24 września 2006 roku z okazji rocznicy konsekracji kościoła
arcybiskup Stanisław Nowak koronował obraz Matki Bożej Rudzkiej.
Architektura.
We wnętrzu znajdują się późnogotycki tryptyk z rzeźbą Madonny pochodzący z początku XVI wieku umieszczony w ołtarzu głównym oraz rzeźbiona gotycka chrzcielnica z piaskowca, pochodząca z XIV wieku, na czaszy której są umieszczone krzyż grecki, herb i maska. W kaplicy bocznej w ścianę wmurowana jest tablica kamienna z datą 1594, upamiętniająca wspomnianą wyżej przebudowę. Ponadto na ścianach nawy zostały odsłonięte pod koniec lat 50. XX wieku freski namalowane w stylu malarstwa bizantyjskiego przedstawiające chrzest Mieszka I z drużyną oraz drogę krzyżową. Do wyposażenia wnętrza należy również ołtarz znajdujący się w kaplicy ozdobiony obrazem Matki Bożej z Dzieciątkiem, całość pochodzi z XVIII wieku. W ołtarzach bocznych są umieszczone obrazy świętych Wojciecha (przemalowany, pochodzący z XVIII wieku) i Rocha (ok. 1800 rok). W świątyni znajduje się także relikwiarz z wizerunkiem św. Wojciecha.

</doc>
<doc id="3674916" url="https://pl.wikipedia.org/wiki?curid=3674916" title="Paweł Kindelski">
Paweł Kindelski

Paweł Kindelski (ur. 23 stycznia 1877 w Rymanowie, zm. 4 marca 1926) – doktor praw, podpułkownik audytor Wojska Polskiego.
Życiorys.
Paweł Kindelski urodził się 23 stycznia 1877 w Rymanowie jako syn Pawła (rolnika tamże). W 1897 zdał egzamin dojrzałości w C. K. Gimnazjum Męskim w Sanoku (w jego klasie był m.in. Józef Bielawski, Bronisław Gaweł, Władysław Studziński). Po maturze miał podjąć studia teologiczne. Uzyskał stopień naukowy doktora praw.
Został oficerem C. K. Armii. Został mianowany kadetem rezerwowym w grupie aspirantów zawodowych audytoriatu z dniem 30 października 1903 oraz kadetem piechoty w rezerwie z dniem 16 listopada 1903. Od tego czasu był przydzielony do 80 pułku piechoty we Lwowie, od około 1904 jako zastępca oficera. W połowie 1906, jako rezerwowy kadet, zastępca oficera i aspirant audytoriatu został awansowany na stopień porucznika rezerwy piechoty z dniem 1 sierpnia 1906 i pozostawał nadal przydzielony do 80 pułku. Został awansowany na stopień nadporucznika audytora z dniem 1 maja 1908 oraz jednocześnie przeniesiony z 80 pułku piechoty do 41 pułku piechoty w Czerniowcach, gdzie w kolejnych latach sprawował stanowisko audytora. W międzyczasie został awansowany na stopień kapitana audytora z dniem 1 listopada 1912.
Podczas I wojny światowej w latach około 1915–1918 był obrońcą wojskowym oraz pełnił funkcję referenta sądowego u boku komendanta 8 Dywizji Kawalerii.
Po odzyskaniu przez Polskę niepodległości został przyjęty do Wojska Polskiego. Podczas obrony Lwowa w trakcie wojny polsko-ukraińskiej na przełomie 1918/1919 w randze kapitana audytora zasiadał w pierwszym składzie Sądu Polowego we Lwowie. Z tej jednostki w stopniu majora Korpusu Sądowego w lutym 1919 został przydzielony do Sądu Wojennego w Dowództwie Okręgu Generalnego „Warszawa”. Dekretem z 22 maja 1920 został zatwierdzony w stopniu podpułkownika w korpusie sądowym z dniem 1 kwietnia 1920. Zweryfikowany w tym stopniu ze starszeństwem z dniem 1 czerwca 1919. W 1923 był sędzią orzekającym Wojskowego Sądu Okręgowego Nr I w Warszawie. W 1924 był przydzielony do Naczelnego Prokuratora Wojskowego przy Najwyższym Sądzie Wojskowym. W lutym 1926 został przydzielony z Ministerstwa Spraw Wojskowych do Prokuratury przy Najwyższym Sądzie Wojskowym na stanowisko podprokuratora. Zmarł 4 marca 1926.

</doc>
<doc id="3674920" url="https://pl.wikipedia.org/wiki?curid=3674920" title="Nowe Karcze (Podła Góra)">
Nowe Karcze (Podła Góra)

Nowe Karcze – część wsi Podła Góra w Polsce położona w województwie lubuskim, w powiecie świebodzińskim, w gminie Skąpe.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3674922" url="https://pl.wikipedia.org/wiki?curid=3674922" title="Gałuszka">
Gałuszka

Gałuszka ("Pilularia") – rodzaj paproci z rodziny marsyliowatych. Obejmuje 5–6 gatunków. Występują one w dużym rozproszeniu na różnych obszarach w klimacie umiarkowanym na obu półkulach. W Polsce bardzo rzadko spotykany jest jeden gatunek – gałuszka kulecznica ("Pilularia globulifera"). Są to niewielkie rośliny o płożących pędach i igłowatych liściach rosnące na brzegach (niektóre gatunki tylko w wodzie, w miejscach okresowo zalewanych lub przy brzegu) wód stojących i cieków oraz na terenach bagiennych. Nazwa rodzajowa pochodzi od łacińskiego słowa "pilula" oznaczającego małą piłeczkę i odnosi się do niewielkich, kulistych sporokarpów występujących u tych roślin. 
Rozwój.
Sporokarpia, będące najwyraźniej zmodyfikowanymi liśćmi (świadczy o tym układ żyłek przewodzących i ich rozwój) zawierają u szczytu zarodnię rozwijającą się w makrosporangium i niżej położone trzy mikrosporangia, rozwijające się nieco później. Każda zarodnia jest otoczona jednowarstwową ścianą i wewnątrz dwuwarstwowym tapetum. W środku zawiera 32 lub 64 zarodniki, z których w makrosporangium tylko jeden rozwija się w makrosporę, a reszta rozpuszcza się, tworząc wielojądrowe plazmodium. W mikrosporangiach dojrzewają i zmieniają się w mikrospory zwykle wszystkie zarodniki.
Rozwój gametofitu w mikrosporach jest szybki – trwa kilkanaście godzin. W wyniku podziałów jego komórki powstaje jednokomórkowe przedrośle i dwie plemnie. Plemnie składają się ze ściany i komórki macierzystej plemników, której cztery kolejne podziały tworzą 16 komórek plemnikowych. Po rozpuszczeniu komórki przedroślowej, rozluźnieniu ścian plemni i mikrospory wydostają się one na zewnątrz. Plemniki składają się z pęcherzyka i długiej, opatrzonej licznymi wiciami wstęgi. 
Pierwsze podziały makrospory tworzą gametofit żeński składający się z komórki gromadzącej substancje zapasowe oraz właściwy gametofit składający się z komórek wegetatywnych i rodni z komórką jajową. Rodnia otoczona jest galaretowatą masą i w jej wnętrzu rozpuszczeniu ulegają także komórki kanałowe. Przez rozluźniony gametofit plemnik dostaje się do komórki jajowej i dokonuje zapłodnienia. Rozwijający się zarodek osłonięty jest dwiema lub trzema warstwami komórek gametofitu tworzących czepiec, od zewnątrz z licznymi chwytnikami.
Systematyka.
W obrębie rodzaju wyróżnia się dwie grupy: europejską ("P. globulifera" i "P. minuta") oraz składającą się z "P. americana, P. novae-hollandiae" i "P. novae-zelandiae" odpowiednio z Ameryki Północnej, Australii i Nowej Zelandii. Pod względem morfologicznym grupy i gatunki są bardzo trudne do rozróżnienia. Wyniki badań molekularnych i morfologicznych wskazują na to, że "P. novae-hollandiae" i "P. novae-zelandiae" są w istocie jednym gatunkiem (pierwsza z nazw ma priorytet). Status taksonomiczny "P. americana" wymaga dalszych badań, bowiem obejmuje dwie nieco odrębne grupy pod względem geograficznym i genetycznym, a przy tym cechuje się wielkim podobieństwem do "P. novae-hollandiae".
W 2011 opisano nowy gatunek w Południowej Afryce:

</doc>
<doc id="3674923" url="https://pl.wikipedia.org/wiki?curid=3674923" title="Pilularia">
Pilularia



</doc>
<doc id="3674925" url="https://pl.wikipedia.org/wiki?curid=3674925" title="Matlock (ujednoznacznienie)">
Matlock (ujednoznacznienie)



</doc>
<doc id="3674927" url="https://pl.wikipedia.org/wiki?curid=3674927" title="Ałła Nizowcewa">
Ałła Nizowcewa

Ałła Afanasjewna Nizowcewa (ros. Алла Афанасьевна Низовцева, ur. 1 października 1930, zm. 31 stycznia 2013) – radziecka działaczka partyjna.
Życiorys.
W 1952 ukończyła Moskiewski Obwodowy Instytut Pedagogiczny, potem pracowała jako nauczycielka w Moskwie i obwodzie moskiewskim, była dyrektorem szkoły średniej. Od 1955 należała do KPZR, od 1961 była funkcjonariuszką partyjną, 1979 została I sekretarzem Krasnogwardiejskiego Komitetu Rejonowego KPZR w Moskwie, a 1986 sekretarzem Moskiewskiego Komitetu Miejskiego KPZR. Od 25 lutego 1986 do 9 lipca 1990 wchodziła w skład Centralnej Komisji Rewizyjnej KPZR, której od 6 marca 1986 do 9 lipca 1990 była zastępcą przewodniczącego, a od 30 września 1988 do 9 lipca 1990 p.o. przewodniczącego. Pochowana na Cmentarzu Kotliakowskim w Moskwie.

</doc>
<doc id="3674930" url="https://pl.wikipedia.org/wiki?curid=3674930" title="ORSIP">
ORSIP



</doc>
<doc id="3674932" url="https://pl.wikipedia.org/wiki?curid=3674932" title="Jerzy Bętkowski">
Jerzy Bętkowski

Jerzy Bętkowski (ur. 29 maja 1929 w Krakowie, zm. 10 czerwca 2017) – polski koszykarz występujący na pozycji rozgrywającego, reprezentant Polski, wielokrotny medalista mistrzostw Polski, po zakończeniu kariery zawodniczej trener koszykarski.
W latach 1979–1992 pełnił funkcję trenera koordynatora w klubie Wisły Kraków. Od 1981 do 1988 roku sprawował stanowisko przewodniczącego Rady Trenerów PZKosz, natomiast w latach 1980–1998 był komisarzem technicznym FIBA, nadzorującym europejskie rozgrywki pucharowe.
Osiągnięcia.
Na podstawie, o ile nie zaznaczono inaczej.

</doc>
<doc id="3674935" url="https://pl.wikipedia.org/wiki?curid=3674935" title="Przełączka pod Kufą">
Przełączka pod Kufą

Przełączka pod Kufą (ok. 1480 m) – płytka przełęcz w północnej grani Siwego Zwornika w polskich Tatrach Zachodnich. Znajduje się pomiędzy północnym grzbietem Kominiarskiego Wierchu zwanym Kufą a Wierchem Świerkule (ok. 1490 m). Stoki zachodnie opadają do górnej części Doliny Dudowej (odnoga Doliny Chochołowskiej), wschodnie do Tylkowego Żlebu w górnej części Doliny Lejowej.
Rejon przełęczy znajduje się w górnej granicy lasu. Na zdjęciach lotniczych mapy Geoportalu jest on rzadki i w rejonie przełęczy są trawiaste obszary. Nie prowadzi tędy żaden znakowany szlak turystyczny, ale na mapie zaznaczona jest ścieżka prowadząca z Niżniej Polany Kominiarskiej wzdłuż Tylkowego Żlebu przez Przełączkę pod Kufą i pod Tylkowiańskimi Spadami z powrotem do Niżniej Polany Kominiarskiej grzbietem oddzielającym Tylkowy Żleb od żlebu Zabijak. Dawniej stoki przełęczy były obszarami pasterskimi (tzw. haliznami) hali Kominy Dudowe i hali Kominy Tylkowe.
Powyżej Przełączki pod Kufą zaczyna się zamknięty dla taterników, grotołazów i turystów obszar ochrony ścisłej „Kominy Tylkowe” obejmujący rejon Kominiarskiego Wierchu.

</doc>
<doc id="3674937" url="https://pl.wikipedia.org/wiki?curid=3674937" title="Piotr Moskatow">
Piotr Moskatow

Piotr Gieorgijewicz Moskatow (ros. Пётр Георгиевич Москатов, ur. 15 czerwca 1894 w Kerczu, zm. 19 kwietnia 1969 w Moskwie) – radziecki działacz państwowy, partyjny i związkowy.
Życiorys.
Początkowo pracował w warsztacie ślusarskim, później w warsztatach portowych w Taganrogu, za udział w działalności antypaństwowej został zwolniony z pracy i wydalony z Taganrogu. Pracował w Donbasie, Makiejewce, Juzowce i Rostowie nad Donem, 1915 został powołany do armii, gdzie był szoferem. W lutym 1917 został przewodniczącym komitetu pułkowego, w maju 1917 wstąpił do SDPRR(b), we wrześniu 1917 był członkiem Taganroskiego Komitetu SDPRR(b), 1918 był funkcjonariuszem politycznym w Armii Czerwonej i działaczem komunistycznego podziemia w Taganrogu. Od grudnia 1919 do 1921 był dyrektorem miejskiej elektrowni w Taganrogu, od 1921 do grudnia 1921 dyrektorem fabryki w Bałcie, potem kierownikiem Wydziału Organizacyjnego Komitetu Powiatowego RKP(b) w Taganrogu, a od września 1924 do września 1926 sekretarzem odpowiedzialnym Komitetu Okręgowego RKP(b)/WKP(b) w Taganrogu. Od września 1926 do 1929 był przewodniczącym Północnokaukaskiego Krajowego Związku Metalowców, 1929-1931 sekretarzem KC Związku Metalowców, 1931-1934 przewodniczącym KC Związku Zawodowego Budowy Maszyn Transportowych, od 10 lutego 1934 do 10 marca 1939 członkiem Komisji Kontroli Partyjnej przy KC WKP(b). Od 1936 był pełnomocnikiem Komisji Kontroli Partyjnej przy KC WKP(b) na Kazachską ASRR, potem do maja 1937 pełnomocnikiem tej komisji na Kraj Dalekowschodni, od maja 1937 do 15 marca 1944 sekretarzem Wszechzwiązkowej Centralnej Rady Związków Zawodowych, od 21 marca 1939 do 17 października 1961 wchodził w skład Centralnej Komisji Rewizyjnej WKP(b)/KPZR. Od października 1940 do 1946 był szefem Głównego Zarządu Rezerw Pracowniczych przy Radzie Komisarzy Ludowych/Radzie Ministrów ZSRR, 1946-1952 zastępcą ministra rezerw pracowniczych ZSRR, od 14 października 1952 do 3 lutego 1959 przewodniczącym Centralnej Komisji Rewizyjnej KPZR, a 1954-1960 przewodniczącym Komisji ds. Ustalania Pensji Personalnych przy Radzie Ministrów ZSRR, następnie przeszedł na emeryturę. Był deputowanym do Rady Najwyższej ZSRR 1, 2, 4 i 5 kadencji. Został pochowany na Cmentarzu Nowodziewiczym.

</doc>
<doc id="3674938" url="https://pl.wikipedia.org/wiki?curid=3674938" title="Bętkowski">
Bętkowski



</doc>
<doc id="3674939" url="https://pl.wikipedia.org/wiki?curid=3674939" title="Międzynarodowe Spadochronowe Mistrzostwa Śląska 2001">
Międzynarodowe Spadochronowe Mistrzostwa Śląska 2001

Międzynarodowe Spadochronowe Mistrzostwa Śląska w celności lądowania 2001 – odbyły się 26–27 maja 2001 roku. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Do dyspozycji skoczków był samolot An-2P "SP-AOI". Rozegrano 6 kolejek skoków.
Rozegrane kategorie.
Mistrzostwa rozegrano w trzech kategoriach spadochronowych:
Wyniki.
W Mistrzostwach wzięło udział 12 drużyn 3 osobowych w tym drużyny z dwóch krajów: i .

</doc>
<doc id="3674942" url="https://pl.wikipedia.org/wiki?curid=3674942" title="IAAF World Challenge Beijing 2015">
IAAF World Challenge Beijing 2015

IAAF World Challenge Beijing 2015 – mityng lekkoatletyczny, który odbył się 20 maja 2015 w Pekinie. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3674944" url="https://pl.wikipedia.org/wiki?curid=3674944" title="Victor Lindelöf">
Victor Lindelöf

Victor Jörgen Nilsson Lindelöf (ur. 17 lipca 1994 w Västerås) – szwedzki piłkarz grający na pozycji obrońcy w angielskim klubie Manchester United oraz w reprezentacji Szwecji. Uczestnik Mistrzostw Europy: 2016, 2021 i Mistrzostw Świata 2018.
Kariera piłkarska.
Swoją karierę piłkarską Lindelöf rozpoczął w klubie IK Franke. Następnie trenował w juniorach klubu Västerås IK oraz od 2007 w Västerås SK. W 2010 roku awansował do pierwszego zespołu Västerås SK i wtedy też zadebiutował w nim w rozgrywkach 1. Division. W sezonie 2010 awansował z Västerås do Superettan, a w sezonie 2011 spadł z Superettan do 1. Division.
W 2012 Lindelöf przeszedł do zespołu Benfiki. W tamtym roku stał się członkiem zespołu rezerw, grających w drugiej lidze. Zadebiutował w nich 22 września 2012 w wygranym 2:0 wyjazdowym meczu z CD Aves.
W 2013 roku Lindelöf został również włączony do pierwszego zespołu Benfiki. 10 maja 2014 zadebiutował w nim w pierwszej lidze portugalskiej w przegranym 1:2 wyjazdowym meczu z FC Porto. W sezonie 2013/2014 wywalczył z Benfiką dublet - mistrzostwo i Puchar Portugalii. W sezonie 2014/2015 ponownie grał w rezerwach Benfiki, a w 2015 roku wrócił do pierwszego zespołu.
10 czerwca 2017 roku Manchester United ogłosił, że doszedł do porozumienia z Benficą w sprawie transferu Lindelöfa. 14 czerwca 2017 roku podpisał czteroletni kontrakt z opcją przedłużenia o kolejny rok z Manchesterem United. Oficjalnie w klubie zadebiutował 8 sierpnia 2017 roku w przegranym 2:1 meczu o Superpuchar Europy przeciwko Realowi Madryt, rozgrywając całe spotkanie. Swoją pierwszą bramkę dla Manchesteru United strzelił 29 stycznia 2019 roku w zremisowanym 2:2 meczu przeciwko Burnley.
Kariera reprezentacyjna.
W swojej karierze Lindelöf grał w młodzieżowych reprezentacjach Szwecji. W 2015 roku wystąpił z reprezentacją U-21 na Mistrzostwach Europy U-21. Był podstawowym zawodnikiem swojej drużyny i wywalczył z nią tytuł mistrza Europy.
W dorosłej reprezentacji Szwecji Lindelöf zadebiutował 24 marca 2016 roku w przegranym 1:2 towarzyskim meczu z Turcją, rozegranym w Antalyi. Premierowego gola w kadrze strzelił w meczu eliminacyjnym do mistrzostw świata 2018 przeciwko Bułgarii (3:0).

</doc>
<doc id="3674945" url="https://pl.wikipedia.org/wiki?curid=3674945" title="Teofil Klemens Rybicki">
Teofil Klemens Rybicki

Teofil Józef Klemens Rybicki (ur. 2 listopada 1805 w Pułtusku, zm. 20 stycznia 1859 w Warszawie) – polski nauczyciel, technolog, uczestnik powstania listopadowego.
Życiorys.
Był synem Wiktoryna, lekarza i Wiktorii z Kopytowskich, bratem Oktawiana Albina (1819–1852) również lekarza. Ukończył gimnazjum w Płocku, następnie studiował na Królewskim Uniwersytecie Warszawskim, gdzie w 
1826 uzyskał magisterium. W latach 1826-1830 był na stypendium rządu Królestwa Polskiego w Wiedniu, na Sorbonie, w College de France. W 1830 został mianowany profesorem ogólnej chemii technicznej Szkoły Przygotowawczej do Instytutu Politechnicznego. 
Wziął udział w powstaniu listopadowym w związku z czym do 1834 został pozbawiony praw wykonywania zawodu. Do 1852 uczył chemii i fizyki w różnych szkołach średnich. W 1850 został głównym egzaminatorem z zakresu nauk ścisłych.
Był ojcem Stanisława Teofila Rybickiego lekarza, powstańca styczniowego, społecznika.

</doc>
<doc id="3674946" url="https://pl.wikipedia.org/wiki?curid=3674946" title="Wierch Świerkule">
Wierch Świerkule

Wierch Świerkule (ok. 1485 m) – zupełnie niewybitny szczyt znajdujący się pomiędzy Przełączką pod Kufą (ok. 1480 m) a Wyżnim Dudowym Siodłem (ok. 1460 m) w północnym grzbiecie Kominiarskiego Wierchu w Tatrach Zachodnich. Zachodnie stoki Wierchu Świerkule opadają do górnej części Doliny Dudowej, wschodnie do Tylkowego Żlebu w górnej części Doliny Lejowej. Są w nich wapienne skałki.
Jest porośnięty lasem, ale są w nim jeszcze niewielkie trawiaste obszary. To zarastające stopniowo lasem pozostałości dawnych hal pasterskich. Nie prowadzi tędy żaden znakowany szlak turystyczny, ale na mapie zaznaczona jest ścieżka prowadząca z Niżniej Polany Kominiarskiej wzdłuż Tylkowego Żlebu przez Przełączkę pod Kufą i pod Tylkowiańskimi Spadami z powrotem do Niżniej Polany Kominiarskiej grzbietem oddzielającym Tylkowy Żleb od żlebu Zabijak.

</doc>
<doc id="3674948" url="https://pl.wikipedia.org/wiki?curid=3674948" title="Headon">
Headon

Headon – wieś w Anglii, w Nottinghamshire. Leży 40,3 km od miasta Nottingham i 204,5 km od Londynu. W latach 1870–1872 parish liczyła 282 mieszkańców. Headon jest wspomniana w Domesday Book (1086) jako "Hedune".

</doc>
<doc id="3674951" url="https://pl.wikipedia.org/wiki?curid=3674951" title="Zlatá Tretra 2015">
Zlatá Tretra 2015

Zlatá Tretra 2015 – mityng lekkoatletyczny, który odbył się 25 i 26 maja 2015 w Ostrawie w Czechach. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3674953" url="https://pl.wikipedia.org/wiki?curid=3674953" title="Elżbieta Żółtowska">
Elżbieta Żółtowska



</doc>
<doc id="3674954" url="https://pl.wikipedia.org/wiki?curid=3674954" title="Ugoda z Segowii">
Ugoda z Segowii

Ugoda z Segowii () – traktat podpisany w dniu 15 stycznia 1475, przez Izabelę I Kastylijską i jej małżonka Ferdynanda Aragońskiego, króla Sycylii i księcia Girony. Ugoda ta ustalała pozycje Ferdynanda w administracji i rządzie Kastylii, oraz kwestie finansowe.
Wstąpienie Izabeli I na tron Kastylii.
Król Kastylii Henryk IV zmarł rano godzinach dnia 12 grudnia 1474 w Madrycie. Wiadomość o tym doszła rychło do Segowii, gdzie rezydowała jego przyrodnia siostra Izabela, ale jej mąż Ferdynand był wówczas nieobecny w Aragonii. Następnego dnia, tj. 13 grudnia 1474 Izabela ogłosiła się królową i dziedziczką królestwa a Fernanda prawowitym małżonkiem, nakazała też listem: "„wywieście dla mnie chorągwie uznając mnie waszą królową i przyrodzoną panią, oraz wielce dostojnego i możnego księcia, króla Ferdynanda, mojego pana, jako mojego prawowitego męża, zachowując zwyczajowe w takich wypadkach uroczystości…”". W ten sposób Izabela wprowadziła politykę faktów dokonanych, żeby uniknąć negocjacji i ustępstw, oraz zostać uznaną za królową przed swą siostrzenicą Juaną i w tym celu list królowej został przesłany do miast z reprezentacją w Cortezach. Ferdynand przybył do Segowii dnia 2 stycznia 1475, co rozpoczęło dyskusje na temat kolejności sukcesji i roli małżonka Izabeli w rządach królestwa. Twierdzono m.in. że Ferdynand miał większe prawa od Izabeli jako spadkobierca bardziej bezpośredniego przedstawiciela dynastii Trastamara, oraz że mężowi przysługuje zwyczajowe prawo zarządu dobrami małżonki więc Ferdynand może władać Królestwem Kastylii wedle swej woli. Jednak małżonkowie mimo kilkuletniego pożycia (od roku 1469) nie doczekali się męskiego potomka, mieli tylko córkę Izabelę ur. w r. 1470, (która zmarła w r. w 1498), brano więc pod uwagę możliwość, iż Ferdynand nie będzie miał męskiego potomka, małżonkowie doczekali się wprawdzie syna Juana, księcia Asturii (1478 – 1497), lecz żył tylko 15 lat, więc obawy okazały się nie pozbawione podstaw. Pozostało zdefiniowanie w Kastylii roli Ferdynanda, który jako syn Jan II Aragońskiego był postrzegany jako infant Aragoński, związany z konspiracją w czasach Jana II Kastylijskiego, co wiązało się z kolei z obawą o odwet z jego strony na przeciwnikach, którą ci chcieli zmniejszyć przez ograniczenie władzy króla, zobowiązaniem króla Ferdynanda do nieodbierania urzędów i nadań.
Traktat.
15 stycznia 1475 arcybiskup Alfonso Carrillo de Acuña i kardynał Pedro González de Mendoza spisali dokument Ugody z Segowii, który powtarza zapisy Układu z Cervery.
Ugoda potwierdzała, że Izabela jest jedynym dziedzicem królestwa, i że w wypadku jej śmierci dziedziczyć po niej będą jej dzieci. Ferdynand miał nosić tytuł króla, ale nie wiązało się to z umniejszeniem władzy Izabeli, dokumenty urzędowe, bity pieniądz, pieczęci i orędzia najpierw miały wymieniać Ferdynanda, ale herb Kastylii miał iść przed herbem Aragonii. Dla majestatu Izabeli zastrzeżono powagę sprawowania władzy nad urzędami Kastylii, oraz że dochody z podatków w Kastylii maja być przede wszystkim przeznaczane na wypełnianie obowiązków Królestwa Kastylii a sumy pozostałe będą wykorzystywane w porozumieniu małżonków, beneficja kościelne będą przyznawane w drodze wzajemnego porozumienia, ale w sprawach spornych głos decydujący należy do królowej; sprawy administracyjne i sądowe oraz mianowanie sędziów zostaną uregulowane w drodze wzajemnego porozumienia, gdy królowie będą razem; lecz będą osobno, każde z małżonków zachowa swoje prawa.
Konsekwencje.
Ugoda z Segowii jest nie tyle ugodą między małżonkami, co porozumieniem między dwoma rywalizującymi obozami politycznymi, i została opracowana w sposób zapewniający szlachtę Kastylii, że nie będzie żadnych wrogich ingerencji Aragonii w rządy Królestwa Kastylii. tak w sprawach stałych dochody królestwa, nominacji i wymiaru sprawiedliwości, pozostawiając w gestii królów politykę zagraniczną, oraz wojny i związane z nimi podatki nadzwyczajne. Ugoda oznaczała też ustanowienie politycznej jedności między Ferdynandem i Izabelą, aby złagodzić intrygi polityczne prowadzące do dalszych nieporozumień, które mogłyby powstać między królem i królową.
W dniu 28 kwietnia, w przededniu wojny o sukcesję, Izabela wystawiła dla Ferdynanda dokument upoważniający go do korzystania ze wszystkich uprawnień władcy, które sama posiadała. Ten akt teoretycznie czynił Ferdynanda królem Kastylii, i unieważniał Ugodę z Segowii co do podziału władzy monarchów, ale nie co do panowania, bo w tym względzie Ugoda z Segowii dalej obowiązywała.
Jednakże najwyraźniej Izabela rozumiała to upoważnienie jako akt doraźny w sytuacji zbliżającej się wojny, a nie trwałe odejście od Ugody z Segowii, gdyż jej deklaracja z tego samego dnia 28 kwietnia 1475 wzbudziła gniew Ferdynanda: "„Chciałbym, abyście, Alfonso de Caballeria, jako radca prawny, i ty, Palencia, którzy czytaliście tyle historii, powiedzieli mi, czy był w starożytności precedens, że królowa kazała, aby niesiono przed nią taki symbol, groźbę kary dla jej wasali.” " pytał w liście Ferdynand gdy Izabela kazała nieść przed sobą miecz, symbol władzy sądowniczej i dodawał "„Wszyscy wiemy, że przyznano go królom, ale nigdy nie słyszałem o królowej, która uzurpowałaby sobie ten męski atrybut…” " Izabela podkreślała w ten sposób również jej współudział we władzy sądowniczej. Bo dziś Hiszpania jest krajem dość ściśle zjednoczonym, (wyjąwszy autonomie); natomiast w początkach swego związku Kastylię i Aragonię łączyły osoby monarchów-małżonków i właściwie tylko one, i o ile królowa Izabela szybkim ogłoszeniem się królową tworzyła fakty dokonane, to co do uprawnień swoich i męża nie, Manuel Fernández Álvarez pisze: "„Czy oto znów mamy do czynienia z praktyką faktów dokonanych? Nie w tym wypadku Izabela trzyma się skrupulatnie warunków umowy małżeńskiej przyjętych przez Ferdynanda w Cerverze, która wyraźnie podporządkowała go Izabeli. Do tego stopnia, że nie mógł opuszczać Kastylii ani podejmować żadnych przedsięwzięć bez jej pozwolenia. Miał tylko bezpośrednie uczestnictwo w wymiarze sprawiedliwości na ziemiach Kastylii.”"
Po śmierci Jana II Aragońskiego w 1479 roku, jego następcą został jego syn Ferdynand; który w dniu 14 kwietnia 1481 roku, w Calatayud, nadał swojej żonie Izabeli podobne uprawnienia, jakie otrzymał w dniu 28 kwietnia 1475 roku, wyznaczając ją jako współregenta, namiestnika i administratora Korony Aragonii. chociaż można wywnioskować, że taki dokument był wystawiony bezterminowo ani procuración. Ale fakt, że w 1488 w Walencji Ferdynandowi przyznano namiestnictwo generalne państw Korony Aragonii a królowa Izabela nie jest w tym dokumencie z imienia wymieniona, z czego wyciągano wniosek, o braku znaczenia uprawnień przyznanych Izabeli przez Ferdynanda w Calatayud, albo o znaczniejszych uprawnieniach Ferdynanda względem Aragonii niż posiadała Izabela na mocy aktu z Calatayud.

</doc>
<doc id="3674956" url="https://pl.wikipedia.org/wiki?curid=3674956" title="Hoplitowce">
Hoplitowce

Hoplitowce (Hoplocarida) – podgromada skorupiaków z gromady pancerzowców.
Pancerzowce o słabo wykształconym głowotułowiu, częściowo nakrytym dobrze rozwiniętym karapaksem. Dwa przednie somity głowy ruchome, wyposażone w trójgałęziste czułki i osadzone na szypułkach oczy. Druga para odnóży tułowiowych wykształcona może być potężny narząd chwytno-obronny, w pozostałych przypadkach pary od 2 do 5 podobnej wielkości i budowy. Tylne odnóża tułowiowe o trójczłonowych protopoditach. Odnóża odwłokowe dwugałęziste. Telson zakończony albo wcinaną płetwą odwłokową albo ruchomym kolcem środkowych obok którego występować może jeszcze furka.
Skorupiaki morskie, przechodzące rozwój z przeobrażeniem.
Szczątki kopalne nie są liczne. Linia hoplitowców oddzieliła się prawdopodobnie w dewonie. Dotychczas opisano około 460 współczesnych gatunków, zaliczanych do jednego rzędu: ustonogów (Stomatopoda). Ponadto wyróżnia się dwa wymarłe rzędy: Aeschronectida i Palaeostomatopoda . Hoplitowce bywają również traktowane jako nadrząd w podgromadzie pancerzowców właściwych.

</doc>
<doc id="3674957" url="https://pl.wikipedia.org/wiki?curid=3674957" title="Ustonogie">
Ustonogie



</doc>
<doc id="3674958" url="https://pl.wikipedia.org/wiki?curid=3674958" title="Michał Hryczyna Woyna">
Michał Hryczyna Woyna

Michał Hryczyna Woyna herbu Trąby (zm. 1634) – chorąży żmudzki w latach 1629–1634, ciwun użwencki, dworzanin i rotmistrz królewski, starosta chwejdański, starosta pojurski w 1632 roku.
Życiorys.
Urodził się na Litwie, w szlacheckiej rodzinie Woynów herbu Trąby. Był synem Macieja, podskarbiego nadwornego i pisarza wielkiego litewskiego, matka wywodziła się z rodu Gosławskich.
Studiował na Uniwersytecie w Ingolstadt w 1617 roku i Uniwersytecie we Fryburgu w 1619 roku.
Z zawodu żołnierz, doświadczenie bojowe zdobywał podczas tłumienia powstania Żmajły. Podczas wojny ze Szwecją (1626-1629) walczył jako rotmistrz na czele własnej chorągwi husarskiej, najpierw w Prusach potem w Inflantach. Był uczestnikiem zwycięskiej bitwy ze Szwedami pod Treiden. Według Niesieckiego dowodził w tym starciu siłami litewskimi. Zmarł w 1634, w czasie z wojny z Rosją, "atoli pod Smoleńskiem niewczasem i trudami zdrowie stargawszy, wkrótce życie stracił".
Był elektorem Władysława IV Wazy z Księstwa Żmudzkiego w 1632 roku.
Pochowany u franciszkanów w Pińsku.

</doc>
<doc id="3674960" url="https://pl.wikipedia.org/wiki?curid=3674960" title="Buttgenbachit">
Buttgenbachit

Buttgenbachit – minerał z gromady azotanów. Nazwa od nazwiska belgijskiego mineraloga Henriego Buttgenbacha.
Charakterystyka.
Buttgenbachit jest półprzezroczystym minerałem o ciemnoniebieskiej barwie. Krystalizuje w układzie heksagonalnym, w formie słupków. Połysk szklisty. Waży ok. 3,2 razy więcej niż taka sama ilość wody w temperaturze pokojowej. Miękki - 3 w skali Mohsa. Łatwo rozpuszcza się w kwasach i wodorotlenku amonu.
Występowanie.
Powstaje w złożach miedzi. Można go znaleźć w Australii, Demokratycznej Republice Konga, Norwegii, Wielkiej Brytanii i Stanach Zjednoczonych.

</doc>
<doc id="3674961" url="https://pl.wikipedia.org/wiki?curid=3674961" title="Besu Sado">
Besu Sado

Besu Sado Beko (ur. 12 stycznia 1996) – etiopska lekkoatletka, specjalistka od biegów średnich.
Srebrna medalistka igrzysk afrykańskich w Brazzaville (2015). W tym samym roku zdobyła srebro mistrzostw Afryki juniorów oraz osiągnęła półfinał mistrzostw świata w Pekinie. W 2016 była dziewiąta na igrzyskach olimpijskich w Rio de Janeiro. Półfinalistka światowego czempionatu w Londynie w kolejnym roku.
Złota medalistka mistrzostw Etiopii.
W 2023 roku została skazana na karę dożywotniego więzienia za współudział w zabójstwie swojego męża.

</doc>
<doc id="3674964" url="https://pl.wikipedia.org/wiki?curid=3674964" title="Besu Beko Sado">
Besu Beko Sado



</doc>
<doc id="3674965" url="https://pl.wikipedia.org/wiki?curid=3674965" title="Besu Sado Beko">
Besu Sado Beko



</doc>
<doc id="3674966" url="https://pl.wikipedia.org/wiki?curid=3674966" title="Wasyl Tur">
Wasyl Tur

Wasyl Zacharowycz Tur (ukr. Василь Захарович Тур, ros. Василий Захарович Тур, ur. 1919 we wsi Wilszczanka w obwodzie połtawskim, zm. 13 lipca 1986 w Tatarbunarach) – radziecki działacz gospodarczy i partyjny, Bohater Pracy Socjalistycznej.
Życiorys.
Studiował w Chersońskim Instytucie Rolniczym, od marca 1941 był praktykantem-agronomem w stanicy maszynowo-traktorowej w obwodzie chersońskim, w sierpniu 1941 został na 2 miesiące wcielony do Armii Czerwonej, po zwolnieniu z wojska ukończył w styczniu 1942 Chersoński Instytut Rolniczy ewakuowany do miasta Kattaqoʻrgʻon w Uzbeckiej SRR. Po ukończeniu studiów pracował w Uzbeckiej SRR, potem został ponownie wcielony do Armii Czerwonej i skierowany na Front Stalingradzki, gdzie w styczniu 1943 został ranny i odesłany do szpitala w Saratowie, po wyleczeniu wrócił do Uzbekistanu, a w czerwcu 1944 na Ukraińskiej SRR, gdzie został głównym agronomem rejonowego oddziału rolnego w obwodzie izmailskim. W latach 1949-1952 był kierownikiem rejonowego komitetu wykonawczego, a 1953-1954 przewodniczącym rejonowego komitetu wykonawczego w Tatarbunarach, 1954 został przeniesiony do rejonu kilijskiego jako sekretarz Komitetu Rejonowego KPU w Kilii, wkrótce został przewodniczącym kołchozu. Od 1975 był zastępcą przewodniczącego Wszechzwiązkowej Rady Kołchoźników. Był deputowanym do Rady Najwyższej Ukraińskiej SRR. Od 1948 należał do WKP(b), od 5 marca 1976 do 23 lutego 1981 był członkiem Centralnej Komisji Rewizyjnej KPZR.
Odznaczenia.
I medale.

</doc>
<doc id="3674968" url="https://pl.wikipedia.org/wiki?curid=3674968" title="Maciej Wężyk">
Maciej Wężyk

 
Maciej Wężyk (ur. 26 maja 1927 w Poznaniu, zm. 19 sierpnia 1994 w Chrząstowie) – polski koszykarz, reprezentant Polski, wielokrotny medalista mistrzostw Polski, trener koszykarski, działacz sportowy (Hutnik Kraków), międzynarodowy sędzia koszykarski.
Jego żoną została koszykarka Wisły, wielokrotna medalistka mistrzostw Polski – Elżbieta Żółtowska. Jego młodszy syn Władysław występował w koszykarskiej drużynie Hutnika Kraków.
Osiągnięcia.
Na podstawie, o ile nie zaznaczono inaczej.

</doc>
<doc id="3674970" url="https://pl.wikipedia.org/wiki?curid=3674970" title="Norton (Evesham)">
Norton (Evesham)

Norton – wieś w Anglii, w Worcestershire. Leży 20,4 km od miasta Worcester i 144,5 km od Londynu. W latach 1870–1872 parish liczyła 396 mieszkańców. Norton jest wspomniana w Domesday Book (1086) jako "Nortune".

</doc>
<doc id="3674981" url="https://pl.wikipedia.org/wiki?curid=3674981" title="Hieronim Charlęski">
Hieronim Charlęski

Hieronim Charlęski herbu Bończa (zm. po 15 czerwca 1639 roku) – starosta kaniowski w latach 1634-1635, starosta łucki w latach 1622-1639.
Był elektorem Władysława IV Wazy z województwa wołyńskiego w 1632 roku, podpisał jego "pacta conventa".

</doc>
<doc id="3674982" url="https://pl.wikipedia.org/wiki?curid=3674982" title="Ireneusz Caban">
Ireneusz Caban

Ireneusz Caban (ur. 6 czerwca 1938 w Częstochowie, zm. 2 marca 2000) – polski historyk, wydawca, działacz komunistyczny.
Życiorys.
Absolwent historii UMCS. Doktorat tamże w 1991 roku (promotor Zygmunt Mańkowski). Aktywny w Polskiej Zjednoczonej Partii Robotniczej, doszedł do funkcji Sekretarza Propagandy Komitetu Wojewódzkiego PZPR w Lublinie. Zajmował się dziejami ruchu komunistycznego na Lubelszczyźnie, po roku 1989 nastąpiła możliwość wydania napisanych wcześniej książek o Armii Krajowej. Autor haseł w "Słowniku biograficznym działaczy polskiego ruchu robotniczego".
W lipcu 1984 znalazł się w gronie twórców kultury wyróżnionych Medalem 40-lecia Polski Ludowej
Został pochowany na cmentarzu komunalnym na Majdanku w Lublinie (kwatera S5Z16/2/7).

</doc>
<doc id="3674985" url="https://pl.wikipedia.org/wiki?curid=3674985" title="Wasilij Uwaczan">
Wasilij Uwaczan

Wasilij Nikołajewicz Uwaczan (ros. Василий Николаевич Увачан, ur. 25 grudnia 1917 w stojbiszczu Kriesty w obwodzie zabajkalskim, zm. 7 sierpnia 1988 w Moskwie) – Ewenk, radziecki historyk i działacz partyjny.
Życiorys.
Początkowo był aktywistą Komsomołu, 1934-1935 kierował wydziałem Komitetu Rejonowego Komsomołu w Kraju Wschodniosyberyjskim, 1935-1937 studiował w Leningradzkim Instytucie Narodów Północy, 1940 został członkiem WKP(b), w latach 1940-1942 i ponownie 1946-1948 był słuchaczem Wyższej Szkoły Partyjnej przy KC WKP(b), 1941-1942 lektorem komitetów WKP(b) - Krasnojarskiego Krajowego i Ewenkijskiego Okręgowego Komitetu WKP(b), 1942-1943 sekretarzem Ewenkijskiego Komitetu Okręgowego WKP(b) ds. propagandy i agitacji, a 1948-1951 I sekretarzem Ewenkijskiego Komitetu Okręgowego WKP(b). W latach 1951-1954 był aspirantem Akademii Nauk Społecznych przy KC WKP(b)/KPZR, a 1954-1956 wykładowcą Nowosybirskiej Wyższej Szkoły Partyjnej, 1954 został kandydatem nauk historycznych, 1956-1961 był docentem Syberyjskiego Instytutu Technologicznego. Od 17 marca 1961 do 1976 był I sekretarzem Ewenkijskiego Komitetu Okręgowego KPZR, od 8 kwietnia 1966 do 23 lutego 1981 członkiem Centralnej Komisji Rewizyjnej KPZR, od 1976 doradcą przy Radzie Ministrów RFSRR, 1970 otrzymał tytuł doktora, a 1974 profesora. Był deputowanym do Rady Najwyższej ZSRR 3, 6, 7 i 8 kadencji. Pochowany na Cmentarzu Kuncewskim w Moskwie.
Odznaczenia.
i medale.

</doc>
<doc id="3674986" url="https://pl.wikipedia.org/wiki?curid=3674986" title="Nikołaj Andriejewicz Kryżanowski">
Nikołaj Andriejewicz Kryżanowski



</doc>
<doc id="3674989" url="https://pl.wikipedia.org/wiki?curid=3674989" title="Myodocopida">
Myodocopida

Myodocopida – rząd skorupiaków z gromady małżoraczków i podgromady Myodocopa.
Opis.
Przedstawiciele rzędu mają w przednich częściach obu klap karapaksu wcięcia do wysuwania czułków. Druga para czułków jest u nich dwugałęzista, przy czym gałąź zewnętrzna jest większa od wewnętrznej. Odnóża tułowiowe występują w liczbie dwóch par, przystosowanych do pływania. Występuje u nich serce oraz para oczu złożonych. Należą tu największe małżoraczki o długości ponad 2 cm, w tym największy współcześnie żyjący małżoraczek, "Gigantocypris agassizi", osiągający 2,3 cm długości. Niektóre gatunki zdolne są do bioluminescencji.
Występowanie.
Małżoraczki współcześnie są wyłącznie morskie, głównie głębinowe, przydenne i wiercące, niektóre należą do planktonu lub nektonobentosu.
Systematyka.
Takson znany od wczesnego syluru. Gatunki współcześnie żyjące należą do 1 podrzędu i 5 rodzin:

</doc>
<doc id="3674991" url="https://pl.wikipedia.org/wiki?curid=3674991" title="Nikołaj Milutin">
Nikołaj Milutin



</doc>
<doc id="3674992" url="https://pl.wikipedia.org/wiki?curid=3674992" title="Nikołaj Aleksiejewicz Milutin">
Nikołaj Aleksiejewicz Milutin



</doc>
<doc id="3674994" url="https://pl.wikipedia.org/wiki?curid=3674994" title="Stan ekologiczny wód">
Stan ekologiczny wód

Stan ekologiczny – pojęcie z zakresu prawa wodnego oznaczające określenie jakości struktury i funkcjonowania ekosystemu wodnego związanego z wodami powierzchniowymi. Wraz ze stanem chemicznym służy do oceny jakości wód powierzchniowych w krajach, które przyjęły ramową dyrektywę wodną (m.in. kraje członkowskie UE, Norwegia).
Elementy jakości wód.
Stan ekologiczny jest klasyfikowany zgodnie z zapisami Załącznika V do RDW. Na ocenę stanu ekologicznego składa się ocena parametrów, w RDW określanych jako elementy jakości, zebranych w trzy grupy: elementy biologiczne, fizykochemiczne i hydromorfologiczne. Zestaw elementów jakości nieco się różni w różnych kategoriach wód.
Poszczególne elementy jakości mogą być oceniane na podstawie kilku parametrów szczegółowych. Przykładowo, warunki tlenowe mogą być wyrażane takimi miarami, jak biochemiczne zapotrzebowanie tlenu, chemiczne zapotrzebowanie tlenu czy stężenie rozpuszczonego w wodzie tlenu.
Co do zasady, w każdej jednolitej części wód powierzchniowych powinny być ocenione wszystkie elementy jakości (na podstawie bezpośredniego monitoringu lub modelowania). W pewnych sytuacjach jednak nie każdy element można ocenić w wiarygodny sposób. W sytuacji, gdy naturalna zmienność danego elementu jakości w obrębie danego typu wód jest zbyt duża, by dało się określić typowe dla niego warunki referencyjne, możliwe jest wyłączenie takiego elementu z oceny. W przypadku cieków, fitoplankton jest elementem zalecanym do oceny w dużych rzekach nizinnych. Szczegółowa interpretacja tego zapisu budzi kontrowersje. Przykładowo, środowisko eksperckie rozważa rezygnację z oceny stanu fitobentosu w jeziorach, gdy jednocześnie wykonywana jest ocena fitoplanktonu i makrofitów, argumentując to tym, że fitobentos jest jedynie podelementem elementu „makrofity i fitobentos”, a jego ocena jest redundantna wobec oceny fitoplanktonu, ponieważ stan obu elementów odpowiada na tę samą presję, tj. przyspieszoną eutrofizację, w podobnym czasie. Inni eksperci uważają, że jednak byłoby to odejście od zapisów prawa. W takich sytuacjach Komisja Europejska dopuszcza wyjątki, ale muszą być one przekonująco uzasadnione.
Klasy stanu ekologicznego.
Stan ekologiczny oceniany jest w pięciu klasach:
W Ramowej dyrektywie wodnej zdefiniowano dość szczegółowo kryteria osiągnięcia przez jednolitą część wód stanu bardzo dobrego, dobrego i umiarkowanego oraz jednozdaniowo stanu słabego i złego. 
Stan bardzo dobry ogólnie oznacza stan, w którym warunki fizyczno-chemiczne i hydromorfologiczne oraz biocenozy są specyficzne dla danego typu wód. Oznacza to, że zmiany antropogeniczne są bardzo niewielkie albo nie ma ich wcale, a zamieszkujące te wody organizmy wskazują na warunki niezakłócone lub prawie niezakłócone. W szczegółach oznacza to m.in., że skład taksonomiczny i liczebność wszystkich ocenianych grup organizmów odpowiada warunkom naturalnym. Jeżeli dla danego typu wód charakterystyczne są naturalne zakwity, ich występowanie nie przesądza o obniżeniu klasy, pod warunkiem, że ich częstotliwość i intensywność jest zgodna z warunkami naturalnymi. W przypadku populacji ryb dla osiągnięcia stanu dobrego konieczny jest nie tylko odpowiedni skład gatunkowy, ale również struktura wiekowa wskazująca, że nie ma problemów z ich rozmnażaniem. W ciekach przepływ rzeki, a w wodach przejściowych i przybrzeżnych przepływ wód słodkich jest co najwyżej prawie niezakłócony. W jeziorach niezakłócony lub prawie niezakłócony jest czas retencji. Połączenie z wodami podziemnymi również jest naturalne lub bliskie naturalności. Ciągłość cieków jest praktycznie niezakłócona (z wyjątkiem barier naturalnych), dzięki czemu możliwa jest zarówno migracja zwierząt, jak i transport osadów dennych. Warunki morfologiczne łożyska rzeki czy misy jeziornej są co najwyżej nieznacznie zmodyfikowane. Parametry fizyczno-chemiczne są typowe dla danych wód, a specyficzne dla zlewni zanieczyszczenia pozostają na poziomie tła hydrogeochemicznego (zanieczyszczenia niesyntetyczne) lub są poniżej poziomów wykrywalności najbardziej zaawansowanych i powszechnie stosowanych technik analitycznych (zanieczyszczenia syntetyczne).
Niższe klasy definiowane są przede wszystkim jako odchylenie od stanu bardzo dobrego i tak: stan dobry oznacza, że warunki naturalne zakłócone są w stopniu niewielkim. W przypadku zanieczyszczeń specyficznych dla zlewni muszą spełniać środowiskowe normy jakości określone w dyrektywach dotyczących postępowania ze ściekami. Stan umiarkowany oznacza, że warunki naturalne są zakłócone w stopniu umiarkowanym, np. występuje stały zakwit letni, w miejscu glonów fitobentosowych pojawiają się kożuchy bakteryjne (biofilm), brak jest niektórych grup organizmów typowych dla danego typu wód. Stan słaby oznacza, że siedlisko dla biocenoz wodnych różni się znacznie od stanu naturalnego. Stan zły oznacza, że siedlisko jest przekształcone poważnie, na co wskazuje brak wielu biocenoz charakterystycznych dla danego typu wód powierzchniowych.
Każda klasa ma przypisaną barwę dla celów prezentacji wyników: stan bardzo dobry – niebieską, dobry – zieloną, umiarkowany – żółtą, słaby – pomarańczową, a zły – czerwoną.
Ocena stanu ekologicznego.
Elementy jakości nie są traktowane w taki sam sposób. Elementy biologiczne są traktowane jako podstawowe, podczas gdy elementy fizykochemiczne i hydromorfologiczne jako wspierające. Jest to odwrócenie perspektywy typowej dla tradycyjnych systemów oceny jakości wód rozumianej jako jej czystość. W tamtych systemach podstawą oceny wód jest jej czystość, a więc przede wszystkim stopień zanieczyszczenia substancjami chemicznymi (np. stężenie biogenów) czy fizycznymi (np. mętność). Kryteria biologiczne dotyczą wówczas głównie kwestii sanitarnych, np. zagrożenia organizmami chorobotwórczymi i pasożytniczymi. Bioindykacja w takich systemach jest wykorzystywana np. do oceny stopnia zanieczyszczeń mniej lub bardziej toksycznych (np. indeks saprobów). Stan ekologiczny natomiast jest definiowany głównie przez pryzmat biocenoz uznanych za wskaźnikowe dla wód naturalnych o różnych warunkach referencyjnych. Dlatego np. wody polihumusowe, które przy ocenie czystości mogłyby być ocenione w niskiej klasie, mogą mieć bardzo dobry stan ekologiczny, gdyż mała przezroczystość, kwaśny odczyn i brak wielu gatunków jest dla nich stanem naturalnym. Tradycyjnie w wielu krajach, które przyjęły RDW jako kryteria stanu dobrego przyjmowane są kryteria stosowane do oceny wód według innych systemów. Dotyczy to np. wartości stężenia azotanów, której wartość graniczna jest określona w tzw. dyrektywie piciowej (80/778/WE). Takie podejście jednak jest nieuzasadnione, gdyż wymogi prawa dotyczącego wód użytkowych nie są w bezpośredni sposób związane w warunkami stanu ekologicznego.
Jedynie biologiczne elementy jakości są oceniane w skali pięcioklasowej. Elementy hydromorfologiczne są zdefiniowane właściwie tylko w zakresie stanu bardzo dobrego, a fizykochemiczne ponadto stanu dobrego. Zakłada się przy tym, że ich rola jako elementów wspierających polega jedynie na wspieraniu funkcji biocenoz. Zgodnie z tym podejściem klasyfikacja elementów hydromorfologicznych może przyjmować jedynie dwie wartości – stan bardzo dobry lub poniżej tego stanu. W innym przypadku mogłoby dojść do wewnętrznej sprzeczności, gdyby ocena stanu elementów hydromorfologicznych była inna niż elementów biologicznych, podczas gdy z definicji powinna być taka sama. Podobnie jest w przypadku elementów fizykochemicznych, przy czym w ich przypadku możliwe jest uzyskanie trzech klas stanu: bardzo dobrego, dobrego lub poniżej dobrego. W praktyce oznacza to, że gdy elementy biologiczne osiągają stan umiarkowany lub słabszy, ocena elementów wspierających nie ma wpływu na ocenę stanu ekologicznego. Elementy te natomiast mogą obniżyć ocenę w przypadku, gdy elementy biologiczne osiągają stan bardzo dobry, ale warunki hydromorfologiczne lub fizykochemiczne nie spełniają kryteriów stanu bardzo dobrego. Wówczas stan ekologiczny jest określany jako dobry (gdy elementy fizykochemiczne są co najmniej dobre) lub umiarkowany (gdy warunki fizykochemiczne nie są co najmniej dobre). Jest to konsekwencja przyjęcia zasady, że najgorszy element decyduje o ocenie całości. Prowadzić to może do konfuzji, gdy przekształcenia hydromorfologiczne są znaczne, ale ich stan jest określany drugoklasowy. Konfuzję może wprowadzać również stosowanie klasyfikacji z innych systemów. Polska Norma PN-EN 14614:2008 uwzględnia pięciostopniową klasyfikację parametrów hydromorfologicznych rzek, lecz zawarta jest w niej uwaga, że te pięć klas nie powinno być utożsamiane z klasami stanu ekologicznego, jako że te są determinowane przez wskaźniki biologiczne.
Interkalibracja metodyk oceny stanu ekologicznego.
Ponieważ ekosystemy wodne w skali Europy są bardzo zróżnicowane, niemożliwe jest przyjęcie wspólnych wskaźników stanu ekologicznego. W związku z tym przewidziano ćwiczenie interkalibracyjne, czyli próbę takiego wyznaczenia wskaźników regionalnych, aby wykonana na ich podstawie ocena stanu ekologicznego była porównywalna. Zgodnie z przewidywaniami RDW ćwiczenie to miało zająć 18 miesięcy. Ćwiczenie interkalibracyjne prowadzone jest w stosunku do podobnych typów wód leżących w części Europy o stosunkowo podobnych warunkach fizycznogeograficznych przez ekspertów tworzących geograficzne grupy interkalibracyjne. W niektórych przypadkach tworzone są grupy paneuropejskie, np. dla bardzo dużych rzek, o zakresie obejmującym różne regiony. Wyniki ćwiczenia interkalibracyjnego zatwierdza Wspólne Centrum Badawcze i są one ogłaszane jako decyzja Komisji Europejskiej. Pierwsza decyzja w tej sprawie została wydana w roku 2008 (2008/915/WE), druga w 2013 (2013/480/UE). Decyzje te zawierają m.in. wartości wskaźników jakości ekologicznej (EQR), czyli wskaźników oceniających dany element jakości zestandaryzowanych tak, aby przyjmowały wartość od 0 (stan najgorszy) do 1 (stan najlepszy, wartość referencyjna), do których kraje członkowskie powinny dostosować własne wskaźniki. Do czasu wydania drugiej decyzji interkalibracyjnej procedurę interkalibracji z powodzeniem przeszło ok. ⅔ krajowych metodyk z około 300 stosowanych lub testowanych. W przypadku, gdy dana metodyka oceny stanu ekologicznego nie została uwzględniona w pracach odpowiedniej grupy interkalibracyjnej, przewidziana jest procedura samodzielnej interkalibracji.
W celu prac nad wspólnym podejściem wdrażania Ramowej dyrektywy wodnej Komisja Europejska powołuje grupy robocze ekspertów z krajów członkowskich oraz pozaunijnych krajów wdrażających RDW. Wśród nich jest grupa do spraw oceny stanu ekologicznego Ecological Status (Ecostat). Grupa spotyka się dwa razy do roku, jak również organizuje grupy "ad hoc" poświęcone szczegółowym zagadnieniom, np. harmonizacji wyznaczania norm dla stężenia substancji biogennych. Zatwierdza również wyniki prac grup interkalibracyjnych. 
Ogólna ocena stanu wód.
Ocena stanu ekologicznego jest elementem oceny stanu wód powierzchniowych wraz z oceną stanu chemicznego, który określa stopień zanieczyszczenia substancjami toksycznymi innymi niż uwzględniane w ocenie stanu ekologicznego, głównie substancjami priorytetowymi. Ponadto w ocenie wód powierzchniowych leżących na obszarach chronionych (np. na kąpieliskach) uwzględniane są inne kryteria, w zależności od przedmiotu ochrony. Ocena ta jednak nie wchodzi w skład oceny stanu ekologicznego. Zgodnie z zasadą „najgorszy decyduje”, dla uznania stanu jednolitej części wód za zły, wystarczy, aby stan jej ekologiczny osiągnął stan poniżej dobrego (umiarkowany, słaby lub zły), nawet gdy stan chemiczny jest dobry. Analogicznie, stan chemiczny poniżej dobrego deklasyfikuje stan wód, nawet gdy stan ekologiczny jest dobry lub bardzo dobry. 
Stan ekologiczny ocenia się dla jednolitych części wód, które nie są wyznaczone jako sztuczne lub silnie zmienione. W przypadku wód sztucznych lub silnie zmienionych przyjmuje się, że podstawa do wyznaczenia i utrzymania takiego statusu ma uzasadnienie gospodarcze i nie można przeprowadzić ich pełnej renaturyzacji. Ponieważ zaś użytkowanie gospodarcze wymusza zakłócanie warunków naturalnych, zwłaszcza hydrologicznych lub morfologicznych, przyjmuje się, że nie można takim częściom wód wyznaczać celów środowiskowych tak samo wygórowanych, jak wodom o statusie naturalnym. W takim przypadku określa się nie stan ekologiczny, ale potencjał ekologiczny. Potencjał ekologiczny oceniany jest również w pięciu klasach: potencjał maksymalny, dobry, umiarkowany, słaby i zły. Potencjał maksymalny i dobry można w pewnych sytuacjach traktować łącznie. Jednolita część wód osiąga maksymalny potencjał ekologiczny, gdy jej przekształcenia hydromorfologiczne są tylko takie, jakie były podstawą do wyznaczenia jej jako sztucznie zmienionej lub sztucznej i podjęto wszelkie środki naprawcze w celu zapewnienia ciągłości hydrologicznej, zwłaszcza pod kątem potrzeb ryb. Wskaźniki elementów biologicznych mają odpowiadać warunkom z wód naturalnych, z uwzględnieniem nieuniknionych zakłóceń wynikających z przeznaczenia danej sztucznej lub silnie zmienionej części wód. Parametry fizyczno-chemiczne natomiast powinny być takie same jak w wodach nieprzekształconych. Kolejne klasy potencjału ekologicznego są definiowane analogicznie do klas stanu ekologicznego.
Stan ekologiczny wód w Europie.
Zgodnie z zapisami RDW dobry lub bardzo dobry stan lub potencjał ekologiczny miały osiągnąć wszystkie jednolite części wód, z wyjątkiem pewnych uzasadnionych sytuacji, do końca 2015 r. Jednak z samych planów gospodarowania wodami na obszarze dorzecza na ten okres wynika, że przewidywały one, że uda się to jedynie w przypadku 52% jednolitych części wód.
Polska.
W 2013 roku na obszarze Polski oceniono stan ekologiczny 912 jednolitych części wód rzecznych. Wśród nich 27 miało stan bardzo dobry, 252 stan dobry, 439 stan umiarkowany, 148 stan słaby i 46 stan zły. Potencjał ekologiczny oceniono dla 863 jednolitych części wód rzecznych, w tym zbiorników zaporowych. Wśród nich 267 miało potencjał dobry lub powyżej dobrego, 386 umiarkowany, 170 słaby i 40 zły. W tym samym czasie oceniono stan ekologiczny 915 jezior. Wśród nich 89 miało stan bardzo dobry, 175 stan dobry, 219 stan umiarkowany, 118 stan słaby i 120 stan zły. Oszacowano również stan ekologiczny jezior niemonitorowanych – 106 jako stan co najmniej dobry i 88 jako stan poniżej dobrego. Potencjał ekologiczny oceniono dla 123 jezior. Dla 7 oszacowano jako co najmniej dobry, dla 6 jako poniżej dobrego. Dane monitoringowe zaś pozwoliły na dokładną ocenę potencjału ekologicznego jako maksymalny dla 8 jezior, dobry dla 15 jezior, umiarkowany dla 32 jezior, słaby dla 17 jezior i zły dla 38 jezior.

</doc>
<doc id="3674995" url="https://pl.wikipedia.org/wiki?curid=3674995" title="Halocyprida">
Halocyprida

Halocyprida – rząd skorupiaków z gromady małżoraczków i podgromady Myodocopa.
Przedstawiciele rzędu mają dwugałęziowe czułki drugiej pary o spłaszczonych członach i gałęziach równej długości. Na karapaksie brak jest wcięć. Odnóża tułowiowe albo nie występują albo jest ich tylko jedna para.
Małżoraczki te zasiedlają wody morskie. W większości wchodzą w skład planktonu, niektóre w skład mesopsammonu.
Znanych jest blisko 400 współczesnych gatunków, klasyfikowanych w dwóch podrzędach:

</doc>
<doc id="3674997" url="https://pl.wikipedia.org/wiki?curid=3674997" title="Cladocopina">
Cladocopina

Cladocopina – podrząd skorupiaków z gromady małżoraczków i rzędu Halocyprida.
Przedstawiciele podrzędu mają dobrze rozwinięte obie pary czułek, które pełnią u nich funkcję pływną. Cechuje je okrągły lub prawie owalny karapaks i brak serca. Odnóża tułowiowe nie występują.
Małżoraczki te zasiedlają wody morskie, gdzie wchodzą w skład psammonu.
Znanych jest ponad 120 współczesnych gatunków, klasyfikowanych w jednej rodzinie i nadrodzinie:

</doc>
<doc id="3675000" url="https://pl.wikipedia.org/wiki?curid=3675000" title="Halocypridina">
Halocypridina

Halocypridina – podrząd skorupiaków z gromady małżoraczków i rzędu Halocyprida.
Przedstawiciele tego podrzędu są znani od permu.
Znanych jest około 270 współczesnych gatunków, klasyfikowanych w dwóch rodzinach i nadrodzinach:
Ponadto WoRMS umieszcza w tym podrzędzie rodzinę Entomoconchoidae bez przyporządkowania do nadrodziny.

</doc>
<doc id="3675001" url="https://pl.wikipedia.org/wiki?curid=3675001" title="Humphreysella orghidani">
Humphreysella orghidani

Humphreysella orghidani – gatunek małżoraczka z rzędu Halocyprida i rodziny Thaumatocyprididae.
Taksonomia.
Gatunek ten został opisany w 1972 roku przez Dana L. Danielopola jako "Thaumatocypris orghidani". W 1976 roku został przeniesiony do rodzaju "Danielopolina" przez Louisa S. Kornickera i Israela Gregory'ego Sohna. W 2006 roku L. Kornicker i D. Danielopol podzielili rodzaj na dwa podrodzaje, umieszczając ten gatunek w "Danielopolina (Humphreysella)". W 2013 roku 
A. Iglikowska i G.A. Boxshall wynieśli ten podrodzaj do rangi osobnego rodzaju.
Opis.
Małżoraczek o karapaksie samic długości od 0,52 do 0,59 mm i wysokości od 0,43 do 0,47 mm. Samce nieznane. Klapy karapaksu w obrysie prawie okrągłe, nieco wyższe z przodu niż z tyłu. Powierzchnia klap nieregularnie, podłużnie siateczkowana. Przednio-brzuszna krawędź karapaksu jest prosta lub lekko wklęsła i ograniczona dwoma spiczastymi guzkami. Guzki tylno-grzbietowe rozmieszczone symetrycznie. Czułki pierwszej pary o piątym członie z dwoma szczecinkami, w tym jedną brzuszną. Czułki drugiej pary mają ośmioczłonowy egzopodit pozbawiony szczecinek na pierwszym członie oraz endopodit z 3 szczecinkami końcowymi i bez bocznych na drugim członie. Występują po 2 długie i 3 krótkie pazurki na każdej blaszce (lamelli) furki.
Rozprzestrzenienie.
Gatunek znany z morskich jaskiń na Kubie, położonych 1,5 km od wybrzeży Atlantyku.

</doc>
<doc id="3675004" url="https://pl.wikipedia.org/wiki?curid=3675004" title="Aleksiej Grigorjewicz Orłow">
Aleksiej Grigorjewicz Orłow



</doc>
<doc id="3675006" url="https://pl.wikipedia.org/wiki?curid=3675006" title="Dmuchawka parowa">
Dmuchawka parowa

Dmuchawka parowa – element urządzenia ciągowego kotła parowego wspomagający ciąg kominowy przy niepracującym silniku i braku pary odlotowej.
Wykonana jest w postaci pierścienia z rury z niewielkimi dyszami na obwodzie. Zespół dysz umiejscowiony jest w dymnicy tuż poniżej komina i zasilany parą z kotła parowozu.
Wydostająca się przez dysze para świeża zasysa spaliny wytwarzając ciąg.
Zadaniem dmuchawki jest zapobieganie przedostawaniu się spalin z paleniska do kabiny drużyny parowozu, co grozi zatruciem załogi parowozu gazami spalinowymi ze skrzyni ogniowej. Sytuacja taka zachodzi, gdy nie pracuje silnik parowozu (zamknięta jest przepustnica parowozu) i tym samym nie wytwarza się ciąg w dymnicy w oparciu o parę odlotową. Przewód do dmuchawki jest podłączony do kotła i po włączeniu wymusza ciąg kominowy w dymnicy. Dmuchawki używane (załączane) są również podczas czyszczenia paleniska parowozu z popiołów i żużla oraz podczas rozpalania kotła przed osiągnięciem jego parametrów znamionowych.
Dla jej sprawnego działania wystarcza ciśnienie w kotle w wysokości ok. 3 atmosfer. 
Dmuchawka w parowozie była załączana podczas postoju zgodnie z odpowiednimi przepisami (na stacjach pasażerskich w ostateczności) i podczas dojazdu pociągu parowego do stacji (z wybiegu). Jej uruchamianie należało do zadań pomocnika mechanika. 

</doc>
<doc id="3675008" url="https://pl.wikipedia.org/wiki?curid=3675008" title="Aleksiej Fiodorowicz Orłow">
Aleksiej Fiodorowicz Orłow



</doc>
<doc id="3675012" url="https://pl.wikipedia.org/wiki?curid=3675012" title="Polskie Towarzystwo Dysleksji">
Polskie Towarzystwo Dysleksji

Polskie Towarzystwo Dysleksji – stowarzyszenie skupiające rodziców, nauczycieli, pedagogów i psychologów zajmujących się dziećmi z dysleksją.
Stowarzyszenie.
Polskie Towarzystwo Dysleksji zapoczątkowało swoją działalność w 1991 roku. Jest członkiem European Dyslexia Association (Europejskiego Towarzystwa Dysleksji). Zrzesza rodziców dzieci ze specyficznymi trudnościami w czytaniu i pisaniu czyli dysleksją rozwojową oraz profesjonalistów służących im pomocą: psychologów, logopedów oraz nauczycieli-terapeutów. Towarzystwo posiada oddziały w całej Polsce. Ma statut organizacji pożytku publicznego.

</doc>
<doc id="3675016" url="https://pl.wikipedia.org/wiki?curid=3675016" title="Wiadukt kolejowy przy ul. Armatniej w Warszawie">
Wiadukt kolejowy przy ul. Armatniej w Warszawie

 Wiadukt kolejowy przy ul. Armatniej w Warszawie – nieużywany, dawny wiadukt kolejowy bez torowiska, zlokalizowany przy ul. Armatniej na warszawskich Odolanach. Powstał w 1902 jako prawdopodobnie pierwszy obiekt kolejowy o konstrukcji częściowo żelbetowej w Imperium Rosyjskim. 
Do I wojny światowej służył Drodze Żelaznej Warszawsko-Kaliskiej (DŻWK) jako element szerokotorowego objazdu normalnotorowej stacji Warszawa Pasażerska. Po przekuciu przez Niemców linii kolejowych na normalnotorowe, wiadukt stracił rację bytu, a w latach międzywojennych został splantowany. 
Ze względu na unikatową konstrukcję oraz dobry stan zachowania, postulowane jest wpisanie wiaduktu do rejestru zabytków. 
Konstrukcja.
Wiadukty DŻWK powstały w oparciu o doświadczenia i projekty zastosowane na carskich Południowo-Wschodnich Drogach Żelaznych (PWDŻ), kiedy to przyjęto, jako typowe, paraboliczne konstrukcje wiaduktów i mostów o świetle otworu od 0,5 do 2,5 sążnia. Paraboliczne (łuki koszowe) światła wiaduktów zapewniały większą trwałość i wytrzymałość niż półkoliste. Na DŻWK zbudowano osiem mostów sklepionych o rozpiętości od 0,5 do 2,5 sążnia (ogółem, na odcinku Warszawa – Kalisz, były 173 przepusty i 17 przejazdów oraz wiaduktów). Wiadukt przy ul. Armatniej różnił się od pierwowzorów stosowanych na PWDŻ tym, że zamiast kamienia łupanego w sklepieniu, zastosowano tu żelbet. Był to prawdopodobnie pierwszy w zaborze rosyjskim przypadek użycia takiej konstrukcji w budownictwie kolejowym. Jednocześnie wiadukt stanowi przykład konstrukcji przejściowej do budowli całkowicie żelbetowych.
Jest to paraboliczny, jednotorowy, ceglany wiadukt o świetle trzech sążni, osadzony na rozdzielonych fundamentach, umieszczonych na głębokości jednego sążnia. Umieszczony jest w dawnym nasypie dojazdowym o wysokości 2,99 sążnia, nie licząc podsypki i nawierzchni. Dawniej posiadał stalowe, nitowane barierki z kątowników i płaskowników. Ze względów wizualnych część boczną, jak również szczyty murów oporowych oblicowano płytami kamiennymi. Ceglane mury oporowe posiadały szczeliny dylatacyjne.
Przeznaczenie i historia.
Obiekt znajduje się na dawnym szerokotorowym (1524 mm) torze szlakowym (w czwartej wiorście), prowadzącym ze stacji Warszawa Pasażerska DŻWK (położonej po lewej stronie torowisk normalnych Drogi Żelaznej Warszawsko-Wiedeńskiej – DŻWW), który to tor przeprowadzono wiaduktem nad torowiskami stacji Warszawa Rozrządowa DŻWW. Wiadukt zbudowano głównie z myślą o mieszkańcach osiedla kolejowego pracowników DŻWK, którzy dochodzili ul. Armatnią do placów ładunkowych zlokalizowanych pomiędzy szerokotorową, tymczasową stacją towarową DŻWK, a grupą normalnych torów przeładunkowych Warszawy Rozrządowej DŻWW. Z uwagi na dozór znajdujących się na placach towarów wiadukt posiadał wrota z drewna, zamykane np. w porze nocnej.
Wiadukt stracił rację bytu po przekuciu przez Niemców podczas I wojny światowej linii warszawskiego węzła kolejowego na tor normalny (1435 mm). Objazd Warszawy Rozrządowej nie był w tej sytuacji potrzebny. W okresie międzywojennym, podczas prac nad przebudową stacji Warszawa Zachodnia, splantowano nasyp, pozostawiając jednak wiadukt (być może z przyczyn finansowych oraz z uwagi na duży nakład pracy, nie opłacało się go rozbierać). Podczas II wojny światowej mogło tu istnieć niemieckie stanowisko obrony przeciwlotniczej. Ostatecznie podczas tego konfliktu obiekt nie ucierpiał, gdyż nie posiadał żadnego znaczenia strategicznego i położony był na uboczu. 
Autorzy.
Projektantami wiaduktu byli: Józef Prüffer, zastępca naczelnego inżyniera DŻWK, a także inżynierowie – Ernest Bobieński i Bronisław Plebiński. Wspomagał ich Aleksander Wasiutyński, pełniący wówczas rolę naczelnika wydziału technicznego DŻWW. 
Zabytek.
Obiekt posiada dużą wartość historyczną. Jest jedną z dwóch najstarszych w Warszawie budowli o konstrukcji żelbetowej, a także reliktem nieistniejącej linii kolejowej. Zachowany jest w stanie technicznym stosunkowo dobrym. Część murów oporowych posiada uszkodzenia. Brakuje też części płyt licowych (kamiennych) i widoczne są ślady pocisków na sklepieniu oraz cegłach. Istnieją jednak oryginalne zawiasy dawnej bramy. W związku z tym postulowane jest wpisanie go wraz z czterema domami osiedla pracowniczego DŻWK do rejestru zabytków.

</doc>
<doc id="3675020" url="https://pl.wikipedia.org/wiki?curid=3675020" title="United Protestant Church">
United Protestant Church

United Protestant Church (pol. Zjednoczony Kościół Protestancki, znany też jako Church of a Thousand Trees – Kościół Tysiąca Drzew) – zabytkowy, drewniany kościół w Palmer w stanie Alaska (Stany Zjednoczone), zbudowany w latach 1936–1937 przez napływową wspólnotę protestancką.
Historyczny budynek kościoła został w 1980 roku wpisany na listę zabytków USA National Register of Historic Places jako poz. nr 80000757.
Historia.
Kiedy rząd federalny Stanów Zjednoczonych podjął decyzję o ustanowieniu kolonii w dolinie Matanuska na Alasce, powołana została Home Missions Council aby sprawować opiekę religijną nad kolonistami Kościoła Prezbiteriańskiego USA. Kościół Prezbiteriański wysłał wówczas wielebnego Berta Bingle’a do miejscowości Palmer, aby zorganizować tam kościół.
Bert Bingle przybył do Palmer 6 maja 1935 roku zastając na miejscu grupę mężczyzn dokonujących pomiarów gruntu. Wkrótce po nim pojawili pracownicy budowlani, aby przygotować namioty dla mających przybyć kolonistów. Koloniści przybyli 12 maja, a pierwsze nabożeństwa z udziałem 35 osób były odprawiane w namiocie architekta Harry’ego K. Wolfe’a. Wielebny Bert Bingle był przewodnikiem duchowym kształtującej się społeczności oraz organizatorem jej życia. Z jego inicjatywy wzniesiono pierwszy prowizoryczny budynek do sprawowania nabożeństw. Postanowiono również zbudować stały kościół. Jego plany sporządził i listę materiałów dostarczył architekt Harry Wolfe. Plany te zostały ostatecznie zatwierdzone 31 grudnia 1936 roku. Wszystkimi kwestiami prawnymi i doradczymi jak: sporządzanie umów, aktów własności, statutu i regulaminów zajął się pełnomocnik Almer J. Peterson. Wcześniej, w maju 1936 roku, agencja rządowa podzieliła działkę o powierzchni około 0,81 ha na trzy równe części przyznając każdą z nich poszczególnym kościołom protestanckim, w tym United Protestant Church. Latem 1936 roku wspólnota formalnie dokonała poświęcenia gruntów. W czerwcu rozpoczęto ścinanie drzew i obróbkę kłód. 8 września tego samego położono kamień węgielny pod budowę kościoła.
1 listopada ukończono budowę plebanii, a 24 listopada powołano radę kościelną, przyjęto statut i zatwierdzono nazwę kościoła.
Przy budowie kościoła pracowali przedstawiciele 13 różnych wspólnot protestanckich: prezbiterian, braci morawskich, mennonitów, baptystów, unitarian, luteran, metodystów, episkopalistów, ruchu badackiego, Church of the Open Door i innych.
10 kwietnia 1937 roku na spotkaniu rady parafialnej w Anchorage została przyjęta petycja protestanckiej wspólnoty w Palmer, a jej kościół został wciągnięty na listę jako świątynia prezbiteriańska. 11 kwietnia United Protestant Church został oficjalnie zainaugurowany, zatwierdzono też Berta Bingle’a jako jego proboszcza.
Architektura.
Unikalnie zaprojektowany, zbudowany przez wolontariuszy zespół sakralny składa się z trzech budynków: kościoła, plebanii i garażu.
Wygląd zewnętrzny.
Kościół został zbudowany na planie krzyża. Całkowita długość dwukondygnacyjnej konstrukcji z drewnianych kłód wynosi 28 m. Dwa skrzydła boczne (które obejmują ramiona transeptu) biegną równolegle po stronie północnej i południowej wzdłuż nawy środkowej. Skrzydła te, zbudowane na planie prostokąta, mają 5 m szerokości i 10 m długości. Na szczycie pokrytego azbestem dachu zbudowano dzwonnice na planie kwadratu, przykrytą mansardowym daszkiem. Wewnątrz zawieszono duży dzwon, widoczny ze wszystkich stron. Oświetlenie wnętrza zapewnia duża liczba okien. Do środka prowadzą dwa wejścia.
Wnętrze.
Wnętrze kościoła, całkowicie rustykalne, odznacza się dobrym smakiem i umiarem. Ławki wykonano z rzeźbionego drewna, a żyrandole z kłód, z armaturą domowej roboty. Część ołtarzowa jest prosta; tworzą ją dwa krzesła, flankujące podium ministra. Na tylnej ścianie znajduje się rząd pionowo zamontowanych kłód, nad którymi umieszczono drewniany panel zwieńczony prostym krzyżem. W skrzydłach bocznych znajdują się pomieszczenia szkoły niedzielnej oraz sale spotkań. Wewnętrzne ściany i sufity zostały wykończone płytami gipsowo-kartonowymi.
Pozostałe budynki.
Pozostałe dwa budynki, przylegająca bezpośrednio do kościoła plebania i stojący oddzielnie garaż, zostały wykonane w tym samym stylu i z tego samego materiału co kościół.

</doc>
<doc id="3675022" url="https://pl.wikipedia.org/wiki?curid=3675022" title="Byzantine commonwealth">
Byzantine commonwealth

Byzantine commonwealth (Wspólnota bizantyńska) – dwudziestowieczny termin określający terytoria bizantyńskiego wpływu kulturowego na Bałkanach i w Europie Wschodniej. Obszar ten współcześnie obejmuje prawosławne kraje takie jak: Grecja, Macedonia, Bułgaria, Serbia, Czarnogóra, Rumunia, Mołdawia, Ukraina, Białoruś, Rosja i południowo-zachodnia Gruzja. Twórcą tego pojęcia był angielski bizantynolog Dimitri Obolensky. W syntezie "The Byzantine Commonwealth 500-1453" (London 1971) ukazał wagę bizantyńskiej ekumeny, gdzie narody znajdowały swe własne miejsce. Potraktował ten rejon jako część Europy. Integracja tego rejonu z Europą Zachodnią była ważkim procesem europejskim. W kolejnej ze swoich prac Dimitri Obolensky - "Six Byzantine Portraits" ukazał sześć postaci ważnych dla życia tego regionu. 

</doc>
<doc id="3675024" url="https://pl.wikipedia.org/wiki?curid=3675024" title="Zakład Termicznego Przekształcania Odpadów Komunalnych w Bydgoszczy">
Zakład Termicznego Przekształcania Odpadów Komunalnych w Bydgoszczy

Zakład Termicznego Przekształcania Odpadów Komunalnych w Bydgoszczy – elektrociepłownia w Bydgoszczy, jedna z pierwszych dużych spalarni odpadów w Polsce finansowanych ze środków Unii Europejskiej.
Charakterystyka.
W ZTPOK utylizowane są zmieszane odpady komunalne, palne odpady wielkogabarytowe oraz pozostałości z sortowania odpadów. Wydajność nominalna wynosi 180 tys. ton rocznie. Łączna moc cieplna zakładu wynosi 27,7 MW z jednoczesnym udziałem mocy elektrycznej 9,2 MW. Ilości te mogą zapewnić ciepłą wodę, ogrzewanie i prąd elektryczny dla kilkudziesięciu tysięcy osób. ZTPOK jest dostarczycielem ciepła i energii elektrycznej m.in. dla przedsiębiorstw Bydgoskiego Parku Przemysłowo-Technologicznego.
Wraz z realizacją inwestycji zamontowano trzy tablice elektroniczne informujące o aktualnej mocy spalarni oraz emisjach zanieczyszczeń do atmosfery. Znajdują się one przy ZTPOK, na budynkach Szkoły Podstawowej nr 46 przy ul. Kombatantów 2 (Kapuściska) i Zespołu Szkół nr 18 przy ul. Hutniczej 89 (Łęgnowo). Na tablicach prezentowane są wielkości emisji takich zanieczyszczeń jak pyły, całkowity węgiel organiczny, chlorowodór, fluorowodór, dwutlenek siarki, tlenek węgla, dwutlenek azotu i porównywane są one do wartości dopuszczalnych.
Odpady trafiające do ZTPOK są filtrowane i przetwarzane w ten sposób, że ilości gazów emitowanych ze spalania są niższe od ilości dozwolonych przez prawo. Odpady bada się również pod kątem promieniotwórczości.
Spółką założycielską ZTPOK jest ProNatura z większościowym udziałem miasta Bydgoszczy.
Lokalizacja.
ZTPOK zlokalizowany jest w Bydgoskim Parku Przemysłowo-Technologicznym, około 600 m od południowej obwodnicy Bydgoszczy, na terenie odseparowanym od osiedli mieszkaniowych. Zakład otoczony jest Puszczą Bydgoską i połączony z drogą krajową nr 10 (docelowo S10).
Powierzchnia zabudowy elektrociepłowni wynosi 1,9 ha, a poszczególne elementy zakładu rozmieszczone są na działce o powierzchni 5 ha.
Historia.
W marcu 2008 roku opracowano "Ocenę wykonalności docelowego systemu gospodarki odpadami dla Bydgosko-Toruńskiego Obszaru Metropolitarnego z wyborem wariantów lokalizacji Zakładu Termicznego Przekształcania Odpadów Komunalnych". 29 października 2009 roku w Bydgoszczy zawarto porozumienie w sprawie budowy spalarni odpadów dla regionu bydgosko-toruńskiego. Ustalono, że do spalarni dostarczane będą odpady z Bydgoszczy, Torunia i gmin Solec Kujawski, Białe Błota, Dąbrowa Chełmińska, Dobrcz, Nowa Wieś Wielka, Osielsko, Sicienko, Mrocza, Lubicz, Łubianka, Łysomice, Wielka Nieszawka, Zławieś Wielka, Czernikowo, Obrowo (razem 750 tys. mieszkańców). Zgodnie z porozumieniem, gmina miasta Toruń zobowiązała się do przekazywania do spalarni od 49 do 60 tys. ton odpadów komunalnych rocznie do 2030 roku, co stanowi 30% mocy przerobowych zakładu.
Rozpatrywano kilka wariantów lokalizacji obiektu:
W analizie wielokryterialnej wskazano teren BPPT jako najkorzystniejszy pod względem logistycznym, ekonomicznym i ekologicznym. Projekt był współfinansowany ze środków europejskich w ramach Programu Operacyjnego Infrastruktura i Środowisko ze środków Funduszu Spójności. Całkowity koszt inwestycji wyniósł 522 mln zł, w tym kwota unijnego wsparcia wyniosła 255 mln zł.
Realizacją przedsięwzięcia zajął się Międzygminny Kompleks Unieszkodliwiania Odpadów ProNatura w Bydgoszczy. Zakres rzeczowy przedsięwzięcia obejmował:
Spalarnia została zaprojektowana na produkcję energii cieplnej w ilości 648 tys. GJ/rok (180 tys. MWh/rok) oraz energii elektrycznej w wielkości 54 tys. MWh/rok.
W ramach konsultacji społecznych zastrzeżenia do projektu zgłaszały środowiska ekologiczne (Stowarzyszenie Technologii Ekologicznych Silesia w Opolu) oraz mieszkańcy osiedli Kapuściska i Łęgnowo. W związku z tym w latach 2009–2010 władze Bydgoszczy zorganizowały tzw. "Okrągły Stół Odpadowy", w którym uczestniczyły grupy społeczne, organizacje ekologiczne i samorządy osiedlowe oraz zrealizowano dwa bezpłatne wyjazdy do spalarni odpadów komunalnych w Berlinie i Villers-Saint-Paul we Francji m.in. w celu obserwacji stanu środowiska wokół nich.
3 marca 2011 roku w Ministerstwie Rozwoju Regionalnego podpisano pierwszą umowę w zakresie budowy spalarni odpadów w ramach Programu Infrastruktura i Środowisko. W rozstrzygniętym 3 sierpnia 2012 roku przetargu najkorzystniejszą ofertę złożyło włoskie konsorcjum przedsiębiorstw Astaldi S.p.A. i TM.E. S.p.A. Termomeccanica Ecologia. Budowę rozpoczęto 30 września 2013 roku. Na początku 2015 roku oddano do użytku stację przeładunkową odpadów w Toruniu. 24 września 2015 roku Sejmik Województwa Kujawsko-Pomorskiego wpisał ZTPOK na listę regionalnych instalacji do przetwarzania odpadów komunalnych (RIPOK), dla Regionu 5 Bydgosko-Toruńskiego. Uroczyste oddanie spalarni do użytku nastąpiło 26 listopada 2015 roku.
Od 8 grudnia 2015 roku energia wytworzona w elektrociepłowni przekazywana jest do sieci KPEC. Stopniowo podnoszono moc cieplną od 5 MW do 20 MW.
W ciągu pierwszych 100 dni działalności zakładu przyjęto 48 tys. ton odpadów, z czego spalono 44 tysiące. Elektrociepłownię w tym czasie zwiedzało ponad 300 osób, w tym dwie oficjalne delegacje z Ukrainy. 17 marca 2016 roku podpisano porozumienie partnerskie z włoską spółką Silea SpA, która zarządza instalacją przekształcania odpadów w Lecco. Strony zobowiązały się do regularnej wymiany doświadczeń w zakresie bieżącej eksploatacji instalacji termicznego przetwarzania odpadów oraz prowadzenia edukacji ekologicznej dla mieszkańców.

</doc>
<doc id="3675026" url="https://pl.wikipedia.org/wiki?curid=3675026" title="Pokrow">
Pokrow



</doc>
<doc id="3675027" url="https://pl.wikipedia.org/wiki?curid=3675027" title="Ordżonikidze">
Ordżonikidze



</doc>
<doc id="3675028" url="https://pl.wikipedia.org/wiki?curid=3675028" title="Sagmatocythere sawanensis">
Sagmatocythere sawanensis

Sagmatocythere sawanensis – wymarły gatunek małżoraczka z rzędu Halocyprida i rodziny Loxoconchidae.
Gatunek ten został opisany w 2013 roku przez Hirokazu Ozawę i Takahiro Kamiyę.
Małżoraczek o karapaksie samic długości około 0,5 i wysokości około 0,3 mm, u samców bardziej wydłużony niż u samic. Obrys karapaksu w widoku bocznym czworokątny, na przednim brzegu ukośnie zaokrąglony, na grzbietowym i brzusznym brzegu lekko zakrzywiony, na tylnym brzegu ścięty. Poza silnie zwapniałą częścią środkową powierzchnia klap siateczkowato urzeźbiona, opatrzona porami, na przednim i tylnym brzegu z drobnymi dołeczkami. Siateczkowanie u samców większe niż u samic. Ponadto w części tylno-grzbietowej biegnie lekko łukowato wygięta listewka, a wzdłuż przednich i tylnych krawędzi klap spłaszczone kryzy. Guzki oczne wyraźne, zaokrąglone. Zamek klap typu gongylodontycznego tj. o zwiększających ząbkach na jednej klapie i coraz mniejszych kieszonkach na drugiej w kierunku ku tyłowi. U tego gatunku na prawej klapie w części przedniej zamka znajduje się pojedynczy ząb otoczony podkowiastym wgłębieniem, część środkowa jest gładka, a w części tylnej znajduje się pojedynczy, przecinkokształtny ząbek i duża kieszeń. Dwa środkowe z czterech mięśni zwieraczy są przedłużone.
Skorupiak znany z osadów z wczesnego, środkowego i późnego plejstocenu, zdeponowanych w różnych formacjach na obszarze Japonii.

</doc>
<doc id="3675033" url="https://pl.wikipedia.org/wiki?curid=3675033" title="Jaakov Dori">
Jaakov Dori



</doc>
<doc id="3675037" url="https://pl.wikipedia.org/wiki?curid=3675037" title="Humphreysella bahamensis">
Humphreysella bahamensis

Humphreysella bahamensis – gatunek małżoraczka z rzędu Halocyprida i rodziny Thaumatocyprididae.
Taksonomia.
Gatunek ten został opisany w 1989 roku przez Louisa S. Kornickera i Thomasa M. Iliffe jako "Danielopolina bahamensis". W 2006 roku L. Kornicker i D. Danielopol podzielili rodzaj na dwa podrodzaje, umieszczając ten gatunek w "Danielopolina (Humphreysella)". W 2013 roku 
A. Iglikowska i G.A. Boxshall wynieśli ten podrodzaj do rangi osobnego rodzaju.
Opis.
Małżoraczek o karapaksie u samic długości 0,41-0,42 mm i wysokości 0,36-0,37 mm, a u samców długości 0,4 mm i wysokości 0,33-0,35 mm. Klapy karapaksu w obrysie prawie okrągłe, o krawędzi prostej między przednimi i przednio-bocznymi guzkami. Guzków tylno-grzbietowych brak. Powierzchnia klap delikatnie siateczkowana. Czułki pierwszej pary o ośmioczłonowych gałęziach i o drugim członie bez szczecin, a piątym członie z jedną długą szczecinką brzuszną u samic i trzema długimi brzusznymi u samców. Występują po 2 długie, ruchome oraz 3 krótkie, nieruchome pazurki na każdej blaszce (lamelli) furki.
Rozprzestrzenienie.
Gatunek znany z morskiej jaskini w zatoce Hatchet Bay na wyspie Eleuthera, wchodzącej w skład Bahamów.

</doc>
<doc id="3675038" url="https://pl.wikipedia.org/wiki?curid=3675038" title="Gert Elsässer">
Gert Elsässer

Gert Elsässer (ur. w 1949 roku) – austriacki skeletonista, złoty medalista mistrzostw świata.
Kariera.
Największy sukces w karierze osiągnął w 1982 roku, kiedy zdobył złoty medal na mistrzostwach świata w Sankt Moritz. Były to pierwsze oficjalne mistrzostwa świata w tej konkurencji, wobec czego Austriak został pierwszym w historii mistrzem świata w skeletonie. W zawodach tych wyprzedził bezpośrednio dwóch reprezentantów Szwajcarii: Nico Baracchiego i Alaina Wickiego. Zdobył również trzy medale mistrzostw Europy: złote w latach 1981-1982 oraz srebrny w 1983 roku. Nigdy nie wystąpił na igrzyskach olimpijskich.

</doc>
<doc id="3675040" url="https://pl.wikipedia.org/wiki?curid=3675040" title="Ronald Weasley">
Ronald Weasley



</doc>
<doc id="3675044" url="https://pl.wikipedia.org/wiki?curid=3675044" title="Seren Bundy-Davies">
Seren Bundy-Davies

Seren Bundy-Davies (ur. 30 grudnia 1994 w Manchesterze) – brytyjska lekkoatletka specjalizująca się w biegach sprinterskich.
Na początku 2015 zdobyła srebro w sztafecie 4 × 400 metrów oraz brąz w biegu na 400 metrów podczas halowych mistrzostw Europy w Pradze. Złota medalistka młodzieżowych mistrzostw Starego Kontynentu w biegu rozstawnym (2015). W tym samym roku weszła w skład brytyjskiej sztafety 4 × 400 metrów, która stanęła na najniższym stopniu podium mistrzostw świata w Pekinie. Złota medalistka mistrzostw Europy w Amsterdamie w biegu rozstawnym 4 × 400 metrów (2016).
Stawała na podium mistrzostw kraju. Reprezentantka Wielkiej Brytanii na IAAF World Relays i drużynowym czempionacie Europy.

</doc>
<doc id="3675047" url="https://pl.wikipedia.org/wiki?curid=3675047" title="Maria Ilwicka">
Maria Ilwicka



</doc>
<doc id="3675048" url="https://pl.wikipedia.org/wiki?curid=3675048" title="Christos Paputsis">
Christos Paputsis

Christos Paputsis, gr. Χρήστος Παπουτσής (ur. 11 kwietnia 1953 w Larisie) – grecki polityk i ekonomista, parlamentarzysta krajowy, deputowany do Parlamentu Europejskiego II, III i IV kadencji, minister, w latach 1995–1999 europejski komisarz ds. energii.
Życiorys.
Absolwent ekonomii na Uniwersytecie Narodowym im. Kapodistriasa w Atenach. W 1974 w okresie przemian politycznych dołączył do Panhelleńskiego Ruchu Socjalistycznego, w 1977 został członkiem komitetu centralnego PASOK-u. W latach 1978–1980 pełnił funkcję prezesa greckiego związku studentów EFEE, a do 1981 także zastępcy sekretarza organizacji młodzieżowej swojej partii. Od 1981 do 1984 był zatrudniony w administracji rządowej jako doradca ds. administracji publicznej.
W latach 1984–1995 sprawował mandat eurodeputowanego II, III i IV kadencji. Należał do frakcji socjalistycznej, pracował głównie w Komisji Budżetowej oraz Komisji ds. Kontroli Budżetu. Mandat europosła złożył w związku z objęciem stanowiska komisarza europejskiego. W Komisji Europejskiej, którą kierował Jacques Santer, od 1995 do 1999 odpowiadał za energię, małą i średnią przedsiębiorczość, turystykę oraz Euratom.
Powrócił następnie do polityki krajowej. Od 2000 do 2012 przez cztery kadencje był posłem do Parlamentu Hellenów z okręgu wyborczego Ateny A. Pełnił m.in. funkcję sekretarza frakcji parlamentarnej PASOK-u. W 2002 bez powodzenia ubiegał się o urząd burmistrza Aten. Od kwietnia 2000 do października 2001 sprawował urząd ministra ds. marynarki handlowej, od września 2010 do marca 2012 był natomiast ministrem ds. ochrony obywateli. W 2013 został greckim przedstawicielem w Banku Światowym.

</doc>
<doc id="3675050" url="https://pl.wikipedia.org/wiki?curid=3675050" title="Podocopida">
Podocopida

Podocopida – rząd skorupiaków z gromady małżoraczków i podgromady Podocopa.
Przedstawiciele rzędu mają szczelnie zamykane karapaksy o różnych kształtach i rozmiarach. Zwykle lewa jego klapa nachodzi na prawą. Odciski mięśni zwieraczy ułożone w rządki. Mają siedem par przydatków. Dwie pary czułków o znaczeniu lokomotorycznym, służą pływaniu bądź pełzaniu po substracie. Druga para czułków o silnie zredukowanym egzopodicie. U samców występują duże "hemipenes". Brak bocznych grzebieni szczecinek na czwartej parze przydatków, a zwykle też na żuwaczkach. Oczy, jeśli występują, połączone w jeden narząd ulokowany pośrodkowo. Zwykle mają zredukowane furki i rzadko zdarza się, że tył ich ciała jest zaopatrzony w poprzeczne listewki.
Należą tu zarówno skorupiaki morskie jak i słodkowodne.
Rząd dzieli się na 6 podrzędów, w tym jeden wymarły:

</doc>
<doc id="3675052" url="https://pl.wikipedia.org/wiki?curid=3675052" title="Franz Obratschai">
Franz Obratschai

Franz Obratschai (lub Franz Obraczay, spotykane również zapisy "Franciszek Obraczaj" i "František Obračaj"; ur. 1823, zm. 7 października 1906 w Cieszynie) – śląskocieszyński polityk związany ze stronnictwem niemieckich liberałów, poseł do Śląskiego Sejmu Krajowego w latach 1870–1871 i 1878–1884 oraz do austriackiej Rady Państwa w latach 1879–1885.
Życiorys.
Był inspektorem majątków arcyksiążęcych, angażował się w życie publiczne i polityczne. Mimo słowiańskiego pochodzenia utożsamiał się, jak wielu śląskich protestantów, z kulturą niemiecką i interesami niemieckiego liberalizmu.
Do sejmu krajowego w Opawie wybrany został raz pierwszy w wyborach krajowych w 1870 r., w okręgu frydeckim w kurii gmin wiejskich. Ponownie startował w tym okręgu w wyborach w 1871 r., pokonany przez słowiańskiego kandydata dra Kotka. W kolejnych wyborach w 1878 r. pokonał Kotka i ponownie zasiadł w sejmie opawskim, zastąpiony przez Czecha Františka Pitříka w roku 1884.
Był również posłem do Rady Państwa, parlamentu całej austriackiej części monarchii. Wybrany został w wyborach z 28–30 czerwca 1879 z kurii wiejskiej obejmującej cały Śląsk Cieszyński (okręg Bielsko–Cieszyn–Frydek). Wybór Obratschaia był wynikiem rozłamu między obozem katolickim i ewangelickim w regionie. Do roku 1879 okręg ten reprezentował ewangelik Jerzy Cienciała. Środowiska katolickie forsowały jako wspólnego słowiańskiego kandydata do następnych wyborów katolickiego księdza Ignacego Świeżego, nie udało się jednak przekonać do niego ewangelików i wystawiony został również Cienciała. W pierwszej turze Obratschai zyskał 47,5% głosów, Świeży 32%, a Cienciała 20,5%. W drugiej turze, dzięki poparciu Obratschaia przez część wyborców Cienciały, wygrał liberał zyskawszy 52,5% głosów. Największą przewagę uzyskał w powiecie bielskim, 63%, przegrał natomiast jedynie w powiecie frydeckim.
Wybrany z ramienia Partii Konstytucyjnej, przystał w parlamencie do frakcji "młodoniemców", poprzednika Niemieckiej Partii Postępowej. Później należał do klubu Zjednoczonej Lewicy Niemieckiej, z której jednak wystąpił w roku 1882 w związku z różnicą zdań wokół reformy prawa wyborczego. Kandydował ponownie w kurii wiejskiej w wyborach w roku 1885, 1891 i 1897, za każdym jednak razem przegrywając z Ignacym Świeżym, nad którym zyskiwał przewagę jedynie w okręgu bielskim.
Obratschai był także do roku 1886 członkiem rady zarządu Kolei Lwowsko-Czerniowieckiej oraz należał do Śląskiego Towarzystwa Rolniczego i Leśniczego. Zmarł w październiku 1906 r. po dłuższej chorobie w wieku 83 lat.
Prywatnie był szwagrem czołowego polityka niemieckoliberalnego na Śląsku Austriackim, pastora Theodora Haasego.

</doc>
<doc id="3675053" url="https://pl.wikipedia.org/wiki?curid=3675053" title="Franz Obraczay">
Franz Obraczay



</doc>
<doc id="3675054" url="https://pl.wikipedia.org/wiki?curid=3675054" title="Franciszek Obraczaj">
Franciszek Obraczaj



</doc>
<doc id="3675055" url="https://pl.wikipedia.org/wiki?curid=3675055" title="Jaakow Dori">
Jaakow Dori



</doc>
<doc id="3675057" url="https://pl.wikipedia.org/wiki?curid=3675057" title="Elsässer">
Elsässer

Osoby o tym nazwisku:
Inne:

</doc>
<doc id="3675062" url="https://pl.wikipedia.org/wiki?curid=3675062" title="Rudolf Janowski">
Rudolf Janowski

Rudolf Grigorjewicz Janowski (ros. Рудольф Григорьевич Яновский, ur. 16 czerwca 1929 w Suzdalu, zm. 13 lutego 2010 w Moskwie) – radziecki i rosyjski socjolog, działacz partyjny.
Życiorys.
Od 1951 należał do WKP(b), 1954 ukończył Iwanowski Instytut Pedagogiczny, pracował jako wykładowca historii i ekonomii politycznej, 1964 ukończył aspiranturę Uniwersytetu Nowosybirskiego. Wykładał filozofię i "komunizm naukowy" na Uniwersytecie Nowosybirskim, 1976-1978 kierował Wydziałem Nauki i Instytucji Edukacyjnych Komitetu Obwodowego KPZR w Nowosybirsku, 1978-1983 był zastępcą kierownika Wydziału Nauki i Instytucji Edukacyjnych KC KPZR, 1983-1991 był rektorem Akademii Nauk Społecznych przy KC KPZR (obecnie przekształconej w Rosyjską Akademię Gospodarki Narodowej i Administracji Publicznej przy Prezydencie Federacji Rosyjskiej). Od 25 lutego 1986 do 2 lipca 1990 był członkiem KC KPZR, 1991 został głównym pracownikiem naukowym Instytutu Badań Społeczno-Politycznych RAN, był członkiem korespondentem RAN. W 1978 został doktorem nauk społecznych.

</doc>
<doc id="3675067" url="https://pl.wikipedia.org/wiki?curid=3675067" title="Aleksandr Jakowlew (działacz komunistyczny)">
Aleksandr Jakowlew (działacz komunistyczny)

Aleksandr Iwanowicz Jakowlew (ros. Александр Иванович Яковлев, ur. 1911, zm. ?) – radziecki działacz partyjny i państwowy.
Życiorys.
Ukończył Azerbejdżański Instytut Industrialny, był kierownikiem wiertni i zastępcą głównego mechanika biura wiercenia, 1939 został członkiem WKP(b). Od 1940 był funkcjonariuszem partyjnym, 1942-1946 kierownikiem Wydziału Kadr Przemysłu Naftowego Zarządu Kadr KC WKP(b), a 1946-1948 inspektorem tego wydziału, 1948-1949 był inspektorem Wydziału Przemysłu Ciężkiego KC WKP(b). W latach 1949-1952 był sekretarzem Komitetu Obwodowego WKP(b) w Groznym, od 1952 do lutego 1953 kontrolerem odpowiedzialnym Komitetu Kontroli Partyjnej przy KC KPZR, od lutego do 24 kwietnia 1953 II sekretarzem Komitetu Obwodowego KPZR w Bugulmie, potem ponownie kontrolerem odpowiedzialnym Komitetu Kontroli Partyjnej przy KC KPZR. W 1953 pracował jako instruktor Wydziału Organów Partyjnych, Związkowych i Komsomolskich KC KPZR, od 1953 do grudnia 1955 zajmował stanowisko II sekretarza, a od grudnia 1955 do 24 listopada 1956 I sekretarza Komitetu Obwodowego KPZR w Groznym, od 25 lutego 1956 do 17 października 1961 był członkiem Centralnej Komisji Rewizyjnej KPZR. Od 24 listopada 1956 do stycznia 1959 pełnił funkcję I sekretarza Czeczeńsko-Inguskiego Komitetu Obwodowego KPZR, 1959-1967 inspektora KC KPZR, później zastępcy ministra przemysłu medycznego ZSRR. Był deputowanym do Rady Najwyższej ZSRR 5 kadencji.

</doc>
<doc id="3675069" url="https://pl.wikipedia.org/wiki?curid=3675069" title="Wciornastek zachodni">
Wciornastek zachodni

Wciornastek zachodni ("Frankliniella occidentalis") – gatunek owada z rodziny wciornastkowatych (Thripidae).
Morfologia.
Rodzina wciornastkowatych wyróżnia się asymetryczną budową kłująco-ssącego aparatu gębowego oraz brakiem żuwaczki. Ich wąskie skrzydła wyposażone są w szczecinki zwiększające powierzchnię lotną. Dorosłe samce wciornastka zachodniego osiągają rozmiary 0,9–1,1 mm, a samice 1,3–1,4 mm. Ich ciało jest wąskie i wydłużone. Samce, mniejsze do samic, odznaczają się białożółtym kolorem zaokrąglonego odwłoka. Samice przyjmują kolor od żółtego do brązowego, a odwłok zakończony jest stożkowato.
Występowanie.
Wciornastek zachodni pierwotnie zasiedlał zachodnią część Ameryki Północnej. Obecnie żyje niemal na całym świecie. Przenoszony na kwiatach ciętych i roślinach doniczkowych, rozprzestrzenił się w Europie, Australii, Kanadzie i północnej Afryce. Gatunek ten znalazł się również w Polsce w wyniku introdukcji, po raz pierwszy stwierdzono go w 1986 roku w jednej z warszawskich szklarni.
Ekologia.
Wciornastkowate są owadami roślinożernymi. Żywią się sokami, tkankami, pyłkiem oraz nektarem roślin zielnych, zarówno jedno- jak i dwuliściennych. Są polifagami, nie wykazują preferencji w wyborze rośliny. To organizmy ciepłolubne, dlatego też w Europie wciornastka zachodniego można znaleźć głównie w uprawach szklarniowych. Zasiedlają nadziemne części roślin.
Większość przedstawicieli gatunku to samice rozmnażające się na drodze arrenotokii, gdzie z niezapłodnionych komórek jajowych rozwijają się samce. Samice wykluwają się jedynie z zapłodnionych komórek jajowych. Jajeczka umieszczane są w komórkach parenchymy liści, owocach i elementach kwiatu. Rozwój składa się z czterech stadiów larwalnych. Cykl ten trwa zazwyczaj od 2 do 3 tygodni. Spadek temperatury poniżej optymalnej skraca cykl do około 13 dni. Samice przeżywają 45 dni, samce dwa razy mniej.
Wpływ na środowisko.
Wciornastek zachodni negatywnie wpływa na rośliny, którymi się żywi. Powoduje deformacje płatków, odbarwienie oraz przedwczesne zapylanie i starzenie się roślin. Jest wektorem chorób m.in. brunatnej plamistości pomidora czy wirusa plamistości tytoniu. W wyniku jego działalności może nie dojść do powstania owocu.
Znaczenie dla gospodarki.
Zaliczany do organizmów kwarantannowych na liście A2. Ze względu na sposób odżywiania wciornastek zachodni powoduje straty w uprawach. Zniekształcenie kwiatu czy pojawienie się plam na owocu skutkuje obniżeniem jego wartości. Walka ze szkodnikiem sprawia jednak wiele trudności. Gatunek ten łatwo się rozprzestrzenia, a wykrycie jego obecności jest stosunkowo trudne, ponieważ ukrywa się w szczelinach kwiatostanów. Ponadto gatunek ten jest uodporniony na niektóre pestycydy.
Aktualne kierunki badań.
Obecnie badania związane z wciornastkiem zachodnim są głównie ukierunkowane na wynalezienie metod walki ze szkodnikiem ze względu na straty jakie wyrządza. Wiele aktualnych publikacji naukowych dotyczy również wpływu czynników środowiska na ten gatunek.

</doc>
<doc id="3675071" url="https://pl.wikipedia.org/wiki?curid=3675071" title="Spożycie">
Spożycie



</doc>
<doc id="3675072" url="https://pl.wikipedia.org/wiki?curid=3675072" title="Paul Marie Joseph Sauvage de Brantes">
Paul Marie Joseph Sauvage de Brantes



</doc>
<doc id="3675074" url="https://pl.wikipedia.org/wiki?curid=3675074" title="Tursunbaj Uldżabajew">
Tursunbaj Uldżabajew

Tursunbaj Uldżabajew (ros. Турсунбай Ульджабаев, ur. 1 maja 1916 w kiszłaku Kuruk w obwodzie samarkandzkim, zm. 31 maja 1988 w Duszanbe) – premier Tadżyckiej SRR (1955-1956), I sekretarz KC Komunistycznej Partii Tadżykistanu (1956-1961).
Życiorys.
W 1935 ukończył technikum pedagogiczne i został nauczycielem w szkole podstawowej, do 1937 kierował Wydziałem Pionierskim Nausskiego Komitetu Rejonowego Komsomołu, a 1937-1941 kierował wydziałem KC Komsomołu Tadżykistanu. Od 1939 należał do WKP(b), 1941-1943 był zastępcą kierownika wydziału KC Komsomołu Tadżykistanu, a 1943-1947 I sekretarzem Komsomołu Tadżykistanu, następnie 1947-1950 uczył się w Wyższej Szkole Partyjnej przy KC WKP(b). Od września 1950 do 1951 był sekretarzem Komitetu Obwodowego Komunistycznej Partii (bolszewików) Tadżykistanu w Stalinabadzie, od 1952 do stycznia 1954 I sekretarzem Komitetu Obwodowego KP(b)T/KPT w Leninabadzie, a od stycznia 1954 do 31 marca 1955 sekretarzem KC KPT. Od 29 marca 1955 do 25 maja 1956 był przewodniczącym Rady Ministrów Tadżyckiej SRR i jednocześnie ministrem spraw zagranicznych Tadżyckiej SRR, od 25 lutego 1956 do kwietnia 1961 był członkiem Centralnej Komisji Rewizyjnej KPZR, a od 24 maja 1956 do 12 kwietnia 1961 I sekretarzem KC KPT. Na VII Plenum KC KPT 11-12 kwietnia 1961 został pozbawiony stanowiska, w kwietniu 1961 został również wykluczony z KPZR, w latach 1961-1986 był dyrektorem sowchozu i zastępcą dyrektora sowchozu, 1986 przeszedł na emeryturę. Odzyskał członkostwo w partii. Był deputowanym do Rady Najwyższej ZSRR trzech kadencji i do Rady Najwyższej Tadżyckiej SRR. Działał w Związku Dziennikarzy ZSRR.

</doc>
<doc id="3675077" url="https://pl.wikipedia.org/wiki?curid=3675077" title="Mohad Abdikadar Sheikh Ali">
Mohad Abdikadar Sheikh Ali

Mohad Abdikadar Sheikh Ali (ur. 12 czerwca 1993) – włoski lekkoatleta somalijskiego pochodzenia, specjalizujący się w biegach średnich.
W 2011 zajął 8. miejsce na dystansie 1500 metrów podczas mistrzostw Europy juniorów w Tallinnie, a rok później był jedenasty na mistrzostwach świata do lat 20. Bez powodzenia startował na mistrzostwach Europy w hali (2013) i na otwartym stadionie (2014). W 2015 zdobył srebro młodzieżowego czempionatu Europy w Tallinnie.
Złoty medalista mistrzostw Włoch oraz reprezentant kraju na drużynowych mistrzostwach Europy.

</doc>
<doc id="3675079" url="https://pl.wikipedia.org/wiki?curid=3675079" title="Mohad Abdikadar Sheik Ali">
Mohad Abdikadar Sheik Ali



</doc>
<doc id="3675080" url="https://pl.wikipedia.org/wiki?curid=3675080" title="Marie Heiberg">
Marie Heiberg

Marie Heiberg (ur. 10 września 1890 w Kirikuküla, zm. 15 lutego 1942 w Tallinie) – estońska poetka. 
Życie.
Pochodziła z biednej rodziny. Wykształcenie zdobywała w szkołach w Urvaste i Sangaste. Zadebiutowała w wieku 14 lat, w 1904 publikując w prasie opowiadanie pt. "Linda". Rok później jej twórczość stała się częścią zredagowanej przez Friedeberta Tuglasa antologii "W dniach walki" (org. "Võitluse päivil"), zyskując opinię nadziei estońskiej literatury (kontakt z Tuglasem utrzyma przez następne 12 lat - będą pisywać do siebie listy, nawet kiedy będzie on przebywał poza granicami Estonii). 
Od 1907 Marie Heiberg mieszkała w Tartu, gdzie imała się różnych dorywczych prac, w tym jako dziennikarka Rok później ukazał się jej debiutancki tomik "Śpiewy zasmuconego dziecka" (org. "Mure-lapse laulud"). 
W 1913 wraz z Richardem Rohtem założyła grupę "Moment". 
Po 1919 roku jej kariera literacka załamała się - Marie Heiberg zapadła na schizofrenię i uznała, że jest księżniczką Anastazją Romanową. Do końca życia leczyła się klinice psychiatrycznej. 

</doc>
<doc id="3675082" url="https://pl.wikipedia.org/wiki?curid=3675082" title="Badoń">
Badoń



</doc>
<doc id="3675083" url="https://pl.wikipedia.org/wiki?curid=3675083" title="Susan Reynolds">
Susan Reynolds

Susan Reynolds (ur. 27 stycznia 1929, zm. 29 lipca 2021) – brytyjska historyk, mediewistka.
Była absolwentką Uniwersytetu w Oksfordzie, gdzie wykładała od 1964 roku w kolegium Lady Margaret Hall, a po zakończeniu działalności edukacyjnej w 1986 pozostała afiliowana jako emerytowana profesor. 
Za jej główne osiągnięcie uważa się jej wkład w krytykę tradycyjnego rozumienia feudalizmu. 

</doc>
<doc id="3675085" url="https://pl.wikipedia.org/wiki?curid=3675085" title="Granicznik (dopływ Łużycy)">
Granicznik (dopływ Łużycy)

Granicznik ("czes. Hraniční potok") – potok górski w południowo-zachodniej Polsce w woj. dolnośląskim w Sudetach Zachodnich, w Górach Izerskich i Przedgórzu Izerskim.
Górski potok o długości około 3,65 km, lewy dopływ Łużycy, jest ciekiem V rzędu należącym do dorzecza Odry, zlewiska Morza Bałtyckiego.
Charakterystyka.
Źródła potoku położone są na terenie Czech w zachodniej części Gór Izerskich na północnym zboczu wzniesienia Smrek (czes. "Smrka"), na wysokości ok. 738 m n.p.m. W części źródliskowej potok tworzą trzy strumienie wypływające z podmokłego terenu, które na wysokości 700 m n.p.m. łączą się w jeden potok. W górnym biegu potok spływa, w kierunku północnym wzdłuż granicy polsko-czeskiej szeroką dobrze wykształconą zalesioną doliną górską, głęboko wciętą między wzniesienia: Mała Góra po wschodniej stronie a Rapická hora po zachodniej stronie. Po minięciu byłego przejścia granicznego na wysokości 510 m n.p.m. u południowego podnóża wzniesienia Andělský vrch około 600 m od szczytu, potok opuszcza granicę państwową i skręca na północny wschód. Po przepłynięciu około 850 m, opuszcza zalesiony obszar i płynie w kierunku miejscowości Pobiedna do ujścia, gdzie na wysokości ok. 460 m n.p.m. uchodzi do Łużycy. Koryto potoku kamienisto-żwirowe słabo spękane i na ogół nieprzepuszczalne. Zasadniczy kierunek biegu potoku jest północno-wschodni. Jest to potok górski odwadniający północno-zachodnią część Gór Izerskich. Potok jest nieuregulowany. W większości swojego biegu płynie wśród lasów, brzegi w 75% zadrzewione, szerokość koryta do 1,2 m, a śr. głębokość 0,20 m, dno bez roślin. Potok charakteryzuje się dużymi, nie wyrównanymi spadkami podłużnymi. Gwałtowne topnienie śniegu wiosną, a w okresach letnich wzmożone opady i ulewne deszcze, które należą w tym rejonie do częstych zjawisk, powodują wezbrania wody i często przybierają groźne rozmiary, stwarzając zagrożenie podtopienia przybrzeżnych obszarów w dolnym biegu.
Dopływy.
Kilka bezimiennych strumyków mających źródła na zboczach przyległych wzniesień.
Miejscowości nad potokiem.
Ulisko – część Świeradowa Zdroju, Pobiedna.

</doc>
<doc id="3675086" url="https://pl.wikipedia.org/wiki?curid=3675086" title="Raka">
Raka



</doc>
<doc id="3675089" url="https://pl.wikipedia.org/wiki?curid=3675089" title="José Figueras">
José Figueras

José Juan Figueras García (ur. 25 stycznia 1979 w Vigo) – hiszpański piłkarz występujący na pozycji bramkarza w Elche CF.

</doc>
<doc id="3675093" url="https://pl.wikipedia.org/wiki?curid=3675093" title="Belton (Norfolk)">
Belton (Norfolk)

Belton – wieś w Anglii, w Norfolk, w dystrykcie Great Yarmouth. Leży 25,8 km od miasta Norwich i 168 km od Londynu. W 2001 miejscowość liczyła 4398 mieszkańców. W 1961 roku civil parish liczyła 805 mieszkańców. Belton jest wspomniana w Domesday Book (1086) jako "Beletuna".

</doc>
<doc id="3675094" url="https://pl.wikipedia.org/wiki?curid=3675094" title="Belton (Suffolk)">
Belton (Suffolk)



</doc>
<doc id="3675095" url="https://pl.wikipedia.org/wiki?curid=3675095" title="Klimat Estonii">
Klimat Estonii

Estonia – leży w północnym rejonie strefy klimatu przejściowego pomiędzy klimatem morskim a kontynentalnym. Pomimo położenia w części północnej klimat Estonii jest bardziej łagodny. Wpływ na to ma stały napływ ciepłego powietrza morskiego, w zasięgu którego znajduje się także cała Europa Północna. Bliskie położenie Morza Bałtyckiego powoduje różnice pomiędzy klimatem rejonów przybrzeżnych a klimatem wewnątrz kraju. W Estonii występują cztery pory roku, trwające mniej więcej tyle samo. Średnie temperatury wahają się w najcieplejszym miesiącu lipcu pomiędzy 16,3 °C na bałtyckich wyspach a 18,1 °C w głębi lądu. Natomiast w lutym, najzimniejszym miesiącu, średnie temperatury wynoszą od –3,5 °C na wyspach do –7,6 °C wewnątrz kraju.
Średnia roczna temperatura powietrza w Estonii wynosi 5,2 °C. Średnia temperatura w najzimniejszym miesiącu roku, to –5,7 °C, natomiast w najcieplejszym miesiącu wynosi 16,4 °C. Na klimat mają wpływ także Ocean Atlantycki oraz prąd Północnoatlantycki. Estonia położona jest w wilgotnej strefie, gdzie ilość opadów jest większa niż parowanie. Średnia ilość opadów w latach 1961–1990 wahała się pomiędzy 535 a 727 milimetrów rocznie. Największe opady występują pod koniec lata. W tym czasie wystąpiło 102–127 dni deszczowych w ciągu roku i opady najbardziej obfite były na zachodnich zboczach wyżyn Sakala i Haanja. Najgrubsza pokrywa śnieżna występuje w południowo-wschodnich rejonach kraju od połowy grudnia do końca marca.
Wiosna.
Wiosna zwykle jest sucha i łagodna. W kwietniu i maju zdarzają się jeszcze opady śniegu. Maj jest najcieplejszym miesiącem wiosennym. Przy fali cieplejszych temperatur termometry mogą wskazywać nawet 20–30 °C. Sezon burzowy rozpoczyna się w kwietniu.
Lato.
Lata w Estonii są łagodne. Wyższe temperatury notowane są na południu i wschodzie kraju, chłodniej natomiast jest na wyspach. Termometry mogą wskazywać nawet 30–35 °C, ale z reguły temperatura oscyluje w okolicach 20 °C. Najcieplejszym miesiącem jest lipiec, ale rekord temperaturowy odnotowano w sierpniu: 35,6 °C (według niektórych źródeł było to 38,0 °C, ale te dane nie zostały oficjalnie potwierdzone). Popołudniami występują burze.
Jesień.
Jesień jest wilgotna i wietrzna. Pierwsza połowa września może być ciepła. Przez Skandynawię przechodzą cyklony, które sprowadzają intensywne opady i burze. Niektóre burze mogą powodować powodzie na wybrzeżu oraz wiatr osiągający w porywach 35 m/s. Pierwszy śnieg pojawia się zazwyczaj pod koniec października lub w listopadzie.
Zima.
Niższe temperatury odnotowywane są na wschodzie, cieplej jest w rejonach nadmorskich. Najchłodniejsze miesiące to styczeń i luty. Nocą temperatura spada do nawet –35 °C. Rekord temperaturowy wynosi –43,5 °C. Cyklony przynoszą ze sobą śnieżyce.
Wiatr.
Najsilniejsze podmuchy wiatru odnotowano w 1969 r. w Ruhnu. Prędkość wiatru wyniosła 48 m/s.

</doc>
<doc id="3675096" url="https://pl.wikipedia.org/wiki?curid=3675096" title="Belton (Lincolnshire)">
Belton (Lincolnshire)



</doc>
<doc id="3675099" url="https://pl.wikipedia.org/wiki?curid=3675099" title="Słowackie filmy zgłoszone do rywalizacji o Oscara w kategorii filmu nieanglojęzycznego">
Słowackie filmy zgłoszone do rywalizacji o Oscara w kategorii filmu nieanglojęzycznego

Słowacki kandydat do Oscara w kategorii filmu nieanglojęzycznego zgłaszany jest od 1993 roku, to jest od początku istnienia współczesnej Republiki Słowackiej. Wcześniej filmy zrealizowane w języku słowackim bywały zgłaszane jako propozycje Czechosłowacji. Jeden z nich, "Sklep przy głównej ulicy", otrzymał w 1966 Oscara w tej kategorii jako pierwszy obraz z Europy Środkowej i Wschodniej. Wyboru zgłaszanego filmu dokonuje Słowacka Akademia Filmowa i Telewizyjna. W dotychczasowej historii żadna ze słowackich propozycji nie znalazła się na tzw. krótkiej liście, czyli nie otrzymała nominacji do Oscara przyznanej przez amerykańską Akademię.

</doc>
<doc id="3675100" url="https://pl.wikipedia.org/wiki?curid=3675100" title="Alain Wicki">
Alain Wicki

Alain Wicki (ur. 6 lipca 1962) – szwajcarski skeletonista, trzykrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w 1982 roku, kiedy zdobył brązowy medal na mistrzostwach świata w Sankt Moritz. W zawodach tych wyprzedzili go jedynie Austriak Gert Elsässer oraz inny reprezentant Szwajcarii - Nico Baracchi. Na rozgrywanych siedem lat później mistrzostwach świata w tej samej miejscowości Wicki zdobył złoto, wyprzedzając Austriaków: Christiana Auera i Franza Planggera. Wywalczył również srebrny medal podczas mistrzostw świata w Sankt Moritz w 1998 roku, ulegając tylko Niemcowi Williemu Schneiderowi. Zdobył również trzy medale mistrzostw Europy: złote w latach 1983 i 1988 oraz brązowy w 1987 roku. Nigdy nie wystąpił na igrzyskach olimpijskich.

</doc>
<doc id="3675101" url="https://pl.wikipedia.org/wiki?curid=3675101" title="Mistrzostwa Europy w Skeletonie 2008">
Mistrzostwa Europy w Skeletonie 2008

Mistrzostwa Europy w Skeletonie 2008 odbyły się 18 stycznia 2008 we włoskiej Cesanie. Była to 14. edycja mistrzostw. W zawodach wzięło udział 30 zawodników. Rozegrano przejazd mężczyzn i kobiet.

</doc>
<doc id="3675105" url="https://pl.wikipedia.org/wiki?curid=3675105" title="Karl Ferdinand Werner">
Karl Ferdinand Werner

Karl Ferdinand Werner (ur. 21 lutego 1924, zm. 9 grudnia 2008) – niemiecki i francuski historyk, mediewista.
Życiorys.
Absolwent Uniwersytetu w Heidelbergu (1950). W latach 1951–1953 pracował w École pratique des hautes études w Paryżu. W 1954 roku otrzymał asystenturę na Uniwersytecie w Heidelbergu (w 1961 habilitacja tamże). Od 1968 do 1989 roku był dyrektorem Niemieckiego Instytutu Historycznego w Paryżu. Zajmował się historią średniowiecza na Zachodzie Europy. Był członkiem wielu towarzystw naukowych i akademii. Doktor honoris causa Sorbony i uniwersytetu w Orleanie.

</doc>
<doc id="3675107" url="https://pl.wikipedia.org/wiki?curid=3675107" title="Manuel Pavía y Rodríguez de Alburquerque">
Manuel Pavía y Rodríguez de Alburquerque



</doc>
<doc id="3675110" url="https://pl.wikipedia.org/wiki?curid=3675110" title="74. Circuit of Ireland">
74. Circuit of Ireland

Rajd Irlandii 2016 (74. Circuit of Ireland) to kolejna, siedemdziesiąta czwarta edycja rajdu samochodowego Rajdu Irlandii rozgrywanego w Wielkiej Brytanii. Rozgrywany będzie od 7 do 9 kwietnia 2016 roku. Będzie to trzecia runda Rajdowych Mistrzostw Europy w roku 2016. Składała się będzie z 14 odcinków specjalnych.
Kasyfikacja po 2 rundzie RME 2016.
Punkty w klasyfikacji generalnej ERC otrzymuje 10 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty według klucza 7-6-5-4-3-2-1 (jeżeli dany etap obejmował przynajmniej 25% długości odcinków specjalnych rajdu). Do klasyfikacji zaliczane są cztery najlepsze wyniki spośród pięciu pierwszych rajdów oraz cztery najlepsze wyniki w pięciu ostatnich rajdach w sezonie.
Pierwsza dziesiątka.

</doc>
<doc id="3675111" url="https://pl.wikipedia.org/wiki?curid=3675111" title="Jan Justynian Niemirowicz Szczytt">
Jan Justynian Niemirowicz Szczytt

Jan Justynian Niemirowicz Szczytt (Szczytt-Niemirowicz / Szczytt) herbu Jastrzębiec (ur. 26 sierpnia 1705, zm. 14 lutego 1767) – kasztelan inflancki (1754–1760), fundator kościoła w Justynianowie i klasztoru Dominikanów w Wołyńcach
Życiorys.
Syn Konstantego Marcjana (ok. 1649–1712) i jego drugiej żony Iluminaty z Frąckiewiczów-Radzimińskich (zm. 1715), córki ciwuna wieszwiańskiego Dawida i Elżbiety z Grotkowskich. Wnuk Justyniana Niemirowicza-Szczytta. Bratanek kasztelana smoleńskiego Krzysztofa Benedykta Niemirowicza-Szczytta. Brat stryjeczny kasztelana mścisławskiego Józefa i Marcina Niemirowiczów-Szczyttów.
W 1744 jako starosta i poseł połocki przyczynił się do zerwania sejmu grodzieńskiego. Stronnik Sapiehów i Familii. W 1754 został kasztelanem inflanckim. Z urzędu tego zrezygnował w 1760 na rzecz Hylzena.
Dziedzic znacznych dóbr. Rezydował w Justynianowie, gdzie utrzymywał liczny dwór i oddział żołnierzy nadwornych oraz ufundował kościół i kaplicę. Wspólnie ze starszym bratem Antonim oraz Jerzym Szczyt-Zabielskim i jego żoną Anną Hłasko ufundowali klasztor OO. Dominikanów w Wołyńcach.
W 1728 poślubił Helenę z Rypińskich I v. za Aleksandrem Rudominą-Dusiatskim, córkę pisarza ziemskiego połockiego Bazylego i Doroty z Korętelów. Z pierwszego małżeństwa miał zmarłego młodo syna Józefa (pochowanego w Uszaczu w kościele OO. Bazylianów fundacji dziada D. Frąckiewicza-Radzimińskiego) i córkę Dorotę – od 1775 żonę Jana Szadurskiego.
W 1733 ożenił się powtórnie z Barbarą z Chomińskich I v. za starostą markowskim Kazimierzem Kociełłem, córką pisarza wielkiego litewskiego Ludwika Jakuba Chomińskiego i chorążanki oszmiańskiej Anny z Koziełł-Poklewskich – pasierbicy Leona Kazimierza ks. Ogińskiego i wnuczki Samuela Hieronima Kociełła. Z drugiego małżeństwa miał syna Justyniana.
Ojczym gen. Tadeusza Kociełła.
Zmarł w 1767. Został pochowany w kościele Dominikanów w Wołyńcach, gdzie wzniesiono mu marmurowy pomnik z jego podobizną.

</doc>
<doc id="3675113" url="https://pl.wikipedia.org/wiki?curid=3675113" title="Bruno Dumézil">
Bruno Dumézil

Bruno Dumézil (ur. 1976) – francuski historyk, mediewista.
Życiorys.
Uczeń Michela Rouche’a. Wykłada w średniowiecznej historii na Université de Paris X. Jest dalekim kuzynem Georgesa Dumézila. Jego zainteresowania naukowe dotyczą: religii, kultury oraz społeczeństwa na średniowiecznym Zachodzie, Merowingów oraz roli kobiet w okresie wczesnego średniowiecza.

</doc>
<doc id="3675114" url="https://pl.wikipedia.org/wiki?curid=3675114" title="Tomasz Topoliński">
Tomasz Topoliński

Tomasz Stefan Topoliński (ur. 6 grudnia 1955 w Bydgoszczy) – polski inżynier, nauczyciel akademicki i profesor nauk technicznych, rektor Uniwersytetu Technologiczno-Przyrodniczy im. Jana i Jędrzeja Śniadeckich w Bydgoszczy w kadencji 2016–2020.
Życiorys.
W 1974 ukończył III Liceum Ogólnokształcące im. Adama Mickiewicza w Bydgoszczy, a w 1979 studia na Akademii Techniczno-Rolniczej w Bydgoszczy. Stopień doktora nauk technicznych w zakresie budowy i eksploatacji maszyn uzyskał w 1986 na Wydziale Oceanotechniki i Okrętownictwa Politechniki Gdańskiej. Na tym samym wydziale habilitował się w 1998 w oparciu o rozprawę zatytułowaną "Analiza teoretyczna i badania kumulacji uszkodzeń zmęczeniowych konstrukcyjnych kompozytów polimerowych". 7 października 2010 otrzymał tytuł profesora nauk technicznych.
Od 1979 zawodowo związany z bydgoską uczelnią techniczną (akademią i następnie uniwersytetem), od 2010 na stanowisku profesorskim. Został również profesorem zwyczajnym na Wydziale Lekarskim Uniwersytetu Mikołaja Kopernika w Toruniu, wykładał ponadto w Wyższej Szkole Gospodarki w Bydgoszczy.
Kierował Katedrą Podstaw Inżynierii Mechanicznej i Mechatroniki oraz Fundacją „Rozwój ATR”. Od 1999 do 2002 był prodziekanem ds. nauki Wydziału Mechanicznego ATR, następnie do 2008 w ATR i UTP zajmował stanowisko prorektora ds. organizacji i rozwoju. 1 kwietnia 2016 wybrany na rektora bydgoskiego UTP na czteroletnią kadencję (od 1 września 2016). W czerwcu 2020 bez powodzenia ubiegał się o reelekcję na drugą kadencję.
W pracy naukowej specjalizuje się w zagadnieniach z zakresu biomechaniki, podstaw konstrukcji maszyn, zmęczenia materiałów i konstrukcji. Członek Stowarzyszenia Inżynierów i Techników Mechaników Polskich, Naczelnej Organizacji Technicznej, Bydgoskiego Towarzystwa Naukowego oraz Polskiego Towarzystwa Mechaniki Teoretycznej i Stosowanej.
Wyróżnienia.
W 2019 otrzymał tytuł doktora honoris causa Chmielnickiego Uniwersytetu Narodowego. W 2002 odznaczony Srebrnym Krzyżem Zasługi.

</doc>
<doc id="3675117" url="https://pl.wikipedia.org/wiki?curid=3675117" title="David Gutiérrez">
David Gutiérrez

David Gutiérrez de Coz (ur. 6 lutego 1980 w Sewilli) – hiszpański piłkarz występujący na pozycji obrońcy w CD Lugo.

</doc>
<doc id="3675120" url="https://pl.wikipedia.org/wiki?curid=3675120" title="Michael Grünberger">
Michael Grünberger

Michael Grünberger (ur. w 1964 roku) – austriacki skeletonista, dwukrotny medalista mistrzostw świata.
Kariera.
Największy sukces w karierze osiągnął w 1990 roku, kiedy zdobył złoty medal na mistrzostwach świata w Königssee. W zawodach tych wyprzedził bezpośrednio swego rodaka, Andiego Schmida oraz Gregora Stähliego ze Szwajcarii. Na rozgrywanych rok później mistrzostwach świata w Igls był trzeci, ulegając tylko Christianowi Auerowi i Schmidowi. Ponadto w sezonach 1990/1991 i 1995/1996 zajmował drugie miejsce w klasyfikacji generalnej Pucharu Świata. Nigdy nie wystąpił na igrzyskach olimpijskich.
Po zakończeniu kariery został trenerem. Prowadził między innymi reprezentację Szwajcarii.

</doc>
<doc id="3675125" url="https://pl.wikipedia.org/wiki?curid=3675125" title="Potencjał ekologiczny wód">
Potencjał ekologiczny wód



</doc>
<doc id="3675127" url="https://pl.wikipedia.org/wiki?curid=3675127" title="Gerta Batusha">
Gerta Batusha

Gerta Batusha (ur. 13 lipca 1991) – albańska lekkoatletka, oszczepniczka.
Reprezentantka kraju w zawodach pucharu Europy (także w rzucie dyskiem).

</doc>
<doc id="3675128" url="https://pl.wikipedia.org/wiki?curid=3675128" title="Mateusz Borkowski">
Mateusz Borkowski

Mateusz Borkowski (ur. 2 kwietnia 1997 w Starachowicach) – polski lekkoatleta, specjalizujący się w biegach średnich. Olimpijczyk z Tokio 2021.
Na międzynarodowej imprezie zadebiutował w 2013, zdobywając złoty medal olimpijskiego festiwalu młodzieży Europy. Startując w biegu na 1500 metrów, zajął drugie miejsce podczas europejskich kwalifikacji i wystąpił na igrzyskach olimpijskich młodzieży w Nankin. Brązowy medalista juniorskich mistrzostw Europy w biegu na 800 metrów (2015). Dwa lata później sięgnął po brązowy medal IAAF World Relays.
Złoty medalista juniorskich mistrzostw Polski na stadionie (2015) i w hali (2016). Brązowy medalista halowych mistrzostw Polski w biegu na 800 metrów (2017).

</doc>
<doc id="3675130" url="https://pl.wikipedia.org/wiki?curid=3675130" title="Grand Prix Bahrajnu 2016">
Grand Prix Bahrajnu 2016

Grand Prix Bahrajnu 2016 (oficjalnie 2016 Formula 1 Gulf Air Bahrain Grand Prix) – druga eliminacja Mistrzostw Świata Formuły 1 w sezonie 2016. Grand Prix odbyło się w dniach 1–3 kwietnia 2016 roku na torze Bahrain International Circuit w Sakhir.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3675131" url="https://pl.wikipedia.org/wiki?curid=3675131" title="2016 Formula 1 Gulf Air Bahrain Grand Prix">
2016 Formula 1 Gulf Air Bahrain Grand Prix



</doc>
<doc id="3675133" url="https://pl.wikipedia.org/wiki?curid=3675133" title="Andi Schmid">
Andi Schmid

Andi Schmid – austriacki skeletonista, czterokrotny medalista mistrzostw świata i dwukrotny zdobywca Pucharu Świata.
Kariera.
Pierwszy sukces w karierze osiągnął w 1990 roku, kiedy zdobył srebrny medal na mistrzostwach świata w Königssee, ulegając tylko swemu rodakowi, Michaelowi Grünbergerowi. Wynik ten powtórzył na mistrzostwach świata w Igls w 1991 roku i rozgrywanych trzy lata później mistrzostwach świata w Altenbergu. Zdobył również złoty medal podczas mistrzostw świata w La Plagne w 1993 roku, gdzie wyprzedził bezpośrednio swego rodaka, Franza Planggera oraz Gregora Stähliego ze Szwajcarii. Wywalczył także pięć medali mistrzostw Europy: złoty w 1987 roku oraz srebrne w latach 1984-1986 i 1988.
W sezonach 1986/1987 i 1987/1988 zwyciężał w klasyfikacji generalnej Pucharu Świata. Był też drugi w sezonie 1993/1994 oraz trzeci w sezonach 1988/1989 i 1990/1991. Nigdy nie wystąpił na igrzyskach olimpijskich.

</doc>
<doc id="3675135" url="https://pl.wikipedia.org/wiki?curid=3675135" title="Israel Puerto">
Israel Puerto

Israel Puerto Pineda (ur. 15 czerwca 1993 w El Viso del Alcor) – hiszpański piłkarz występujący na pozycji obrońcy w polskim klubie Jagiellonia Białystok. Wychowanek Sevilli, w swojej karierze grał także w takich klubach, jak Villarreal, Lugo, Racing Santander, Mirandés, Recreativo oraz Śląsk Wrocław. Były młodzieżowy reprezentant Hiszpanii.

</doc>
<doc id="3675136" url="https://pl.wikipedia.org/wiki?curid=3675136" title="Kościół św. Józefa w Szeszolach">
Kościół św. Józefa w Szeszolach

Kościół św. Józefa w Szeszolach – katolicki kościół w Szeszolach, (Litwa).
Fundatorem drewnianego kościoła postawionego w 1751 był Michał Jan Zienkowicz, biskup wileński.
Budynek, zbudowany na planie prostokąta, ma pięciobocznie zamknięte prezbiterium. Po bokach fasady stoją dwie czworoboczne, dwukondygnacyjne wieże z barokowymi hełmami. Między wieżami znajduje się półkolisty fronton, nad którym wzniesiono malutką wieżyczkę.
Teren kościoła otacza ogrodzenie murowane z kamieni. W rogu ogrodzenia znajduje się wbudowana dwukondygnacyjna, drewniana dzwonnica, zbudowana w 1872.
W wyposażeniu kościoła znajduje się 8 ołtarzy, ambona i polichromie na ścianach.

</doc>
<doc id="3675137" url="https://pl.wikipedia.org/wiki?curid=3675137" title="Cho Yong-pil">
Cho Yong-pil

Cho Yong-pil (Hangul: 조용필, ur. 21 marca 1950 w Hwaseong) – południowokoreański piosenkarz wykonujący muzykę z pogranicza muzyki pop i rocka, aktywny w przemyśle rozrywkowym od 1968 roku. Jest artystą z największą liczbą sprzedanych albumów w Korei Południowej. Nakład ze sprzedaży wszystkich jego wydawnictw wynosi 20 milionów sprzedanych egzemplarzy.
Dyskografia.
Wybrana twórczość

</doc>
<doc id="3675138" url="https://pl.wikipedia.org/wiki?curid=3675138" title="Nizoldypina">
Nizoldypina

Nizoldypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, o działaniu blokującym wolne kanały wapniowe.
Mechanizm działania.
Nizoldypina jest antagonistą kanału wapniowego działającym na wolne kanały wapniowe, którego maksymalny efekt następuje po 9,2 godzinach od podania.
Zastosowanie.
W 2015 roku nizoldypina nie była dopuszczona do obrotu w Polsce.
Działania niepożądane.
Nizoldypina może powodować następujące działania niepożądane:

</doc>
<doc id="3675139" url="https://pl.wikipedia.org/wiki?curid=3675139" title="Estońska Akademia Muzyki i Teatru">
Estońska Akademia Muzyki i Teatru

Estońska Akademia Muzyki i Teatru () – państwowa artystyczna szkoła wyższa, zlokalizowana w Tallinnie.
Idea założenia w Estonii uczelni muzycznej związana była z dążeniami niepodległościowymi, w czasie I wojny światowej. Ceremonia otwarcia Wyższej Tallińskiej Szkoły Muzycznej ("Tallinna Kõrgem Muusikakool") odbyła się 28 września 1919, do roku 1923 uczelnią kierował Mihkel Lüdig. W 1923 roku zmieniono nazwę na Konserwatorium Tallińskie ("Tallinna Konservatoorium"), jej kadrę zasiliła grupa profesorów, pochodzących głównie z Konserwatorium Petersburskiego. 
W 1935 roku szkoła została znacjonalizowana. Powstanie Estońskiej Socjalistycznej Republiki Radzieckiej spowodowało kolejne zmiany organizacyjne i programowe – wycofano z programu studiów specjalizację z zakresu muzyki kościelnej, a do edukacji wprowadzono liczne elementy polityczne. Podczas niemieckiej okupacji Estonii, uczelnia, kierowana przez Juhana Aavika, próbowała wrócić do poprzedniego modelu funkcjonowania. Jej funkcjonowanie przerwały działania wojenne. 9 marca 1944, podczas nalotu na Talinn, budynek Konserwatorium oraz znaczna część jego wyposażenia została zniszczona. 
Działalność wznowiono w listopadzie 1944, już w Związku Radzieckim. W 1950 roku po plenum Komunistycznej Partii Estonii doszło do czystki, która miała również znaczny wpływ na funkcjonowanie Konserwatorium. Wielu wykładowców zostało zmuszonych do odejścia a trzech (Alfred Karindi, Riho Päts, Tuudur Vettik) zostało aresztowanych i zesłanych do obozów pracy. Część wykładowców mogła powrócić na uczelnię w połowie lat 50. XX wieku. 
W 1957 powstał Wydział Dramatyczny, na jego czele stanął aktor Voldemar Panso. W 1970 przywrócono funkcjonowanie klasy organowej, zamkniętej w 1950. 
W 1993 roku konserwatorium przyjęło nazwę Estońska Akademia Muzyczna ("Eesti Muusikaakadeemia"), a w 2007 Estońska Akademia Muzyki i Teatru ("Eesti Muusika- ja Teatriakadeemia").

</doc>
<doc id="3675140" url="https://pl.wikipedia.org/wiki?curid=3675140" title="Mistrzostwa Europy w Skeletonie 2007">
Mistrzostwa Europy w Skeletonie 2007

Mistrzostwa Europy w Skeletonie 2007 odbyły się w dniach 23 - 24 lutego 2007 w niemieckim Königssee. Była to 13. edycja mistrzostw. W zawodach wzięło udział 43 zawodników. Rozegrano przejazd mężczyzn i kobiet.

</doc>
<doc id="3675143" url="https://pl.wikipedia.org/wiki?curid=3675143" title="Jaskinia między Żleby">
Jaskinia między Żleby

Jaskinia między Żleby (Tunel pod Zimną, Tunel Pawlikowskiego, Dziura Między Żleby) – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w Organach, w pobliżu Jaskini Mroźnej i Jaskini Zimnej, powyżej Szczeliny pod Tunelem Pawlikowskiego, na wysokości 1101 m n.p.m. Jaskinia jest pozioma, a jej długość wynosi 19 metrów.
Opis jaskini.
Jaskinię stanowi tunel przebijający na wylot żebro skalne w Organach.
Od otworu północnego idzie się korytarzem, który zwęża się i przechodzi w szczelinę. Po paru metrach łagodnie zakręca i doprowadza do obszernego otworu południowego.
Przyroda.
W jaskini w niewielkiej ilości występują nacieki grzybkowe i mleko wapienne.
W tunelu można spotkać mchy, glony i porosty.
Historia odkryć.
W 1887 roku jaskinię opisał Jan Gwalbert Pawlikowski, który zwiedził ją w 1885 roku. Nazwał ją Tunel pod Zimną. Tunelem Pawlikowskiego natomiast nazwał ją Stefan Zwoliński, który był w niej w latach trzydziestych XX wieku.
8 września 1951 roku Kazimierz Kowalski sporządził plan i opis jaskini pod nazwą Dziura między Żleby.

</doc>
<doc id="3675147" url="https://pl.wikipedia.org/wiki?curid=3675147" title="Jamantau">
Jamantau

Jamantau (baszk. Ямантау) – masyw górski w Baszkortostanie w europejskiej części Rosji. Jego główny wierzchołek Bolszoj Jamantau (1638 m) jest najwyższym szczytem Uralu Południowego.
Stany Zjednoczone podejrzewają, że pod Jamantau oraz Koswinskim Kamienem, leżącym 600 m na północ, znajduje się rozległa baza wojskowa i schron przeciwnuklearny. Informacja o tym pojawiła się w 1996 roku w The New York Times. Budowa miała kosztować 40 mld dolarów, a zatrudnionym do niej miało być ponad 30 tysięcy robotników. Budowa rozpocząć się miała w czasach Breżniewa. Raport z 2003 wskazywał, że baza nie jest jeszcze gotowa, ale spodziewane jest, że w niedługim czasie będzie.
U stóp Jamantau położone jest zamknięte miasto Mieżgorje.

</doc>
<doc id="3675150" url="https://pl.wikipedia.org/wiki?curid=3675150" title="Konsulat Generalny Rzeczypospolitej Polskiej w Lipsku">
Konsulat Generalny Rzeczypospolitej Polskiej w Lipsku

Konsulat Generalny Rzeczypospolitej Polskiej w Lipsku (niem. "Generalkonsulat der Republik Polen in Leipzig") – polska placówka konsularna działająca w tym mieście w latach 1926–1939 oraz 1972–2008.
Siedziba.
w okresie międzywojennym.
Konsulat powołano w Lipsku w 1923 z siedzibą w biurowcu/budynku mieszkalnym „Münzblock” z 1874 (proj. Daniel Gottlob Vogel) przy "Petersteinweg" 10, w domu mieszkalnym z 1872 przy "Hauptmannstrasse" 13 (1923), przy "Gellertstraße" 7 (1926-1930), "Plagwitzer Straße"/"Helfferichstraße" 11 (1930–1936), następnie lokując go w willi z 1909 (proj. Fritz Drechsler) księgarza Artura Seemanna "Villa Seemann" przy "Wächterstraße" 32, która następnie przeszła w ręce kupieckiej rodziny Ury – "Villa Ury" (1937–1939). W 1938 konsulat miał swój udział w ratowaniu około 1300 polskich żydów w ramach Polenaktion. Pracę urzędu przerwał wybuch II wojny światowej. Następnie w obiekcie mieściła się miejscowa placówka – Referat Konsularny Polskiej Misji Repatriacyjnej ("Polnische Mission für Repatriierung") (1946–1952), obiekt pełnił też rolę recepcyjną dla władz miasta (1952–2006).
w okresie NRD.
W 1972 przeniesiono do Lipska urząd działający dotychczas w Dreźnie (1958–1972), który pracował do momentu zjednoczenia Niemiec w 1990, m.in. w willi z 1924 przy "Poetenweg" 41 (1974–1981), nadając mu statut generalnego.
W konsulacie funkcjonowała komórka organizacyjna Grupy „Karpaty” MSW z siedzibą w Berlinie.
w okresie RFN.
Realizację zadań konsularnych kontynuowano też w tym mieście w latach 1990–2009, np. z siedzibą w wilii z 1924 (proj. Erich Becker) przy "Poetenweg" 51 (1997–2000), ostatnio przy "Trufanowstraße" 25. Okręg konsularny obejmował wówczas Saksonię i Turyngię.
Instytut Polski.
W Lipsku przy Markt 10 funkcjonuje Instytut Polski ("Polnisches Institut") (1990–), który kontynuuje działalność Polskiego Centrum Kultury i Informacji ("Polnischen Kultur- und informationzentrum") (1969–1990). Od 2009 jest filią podobnej placówki w Berlinie ("Polnisches Institut Berlin / Filiale Leipzig").

</doc>
<doc id="3675151" url="https://pl.wikipedia.org/wiki?curid=3675151" title="5. ceremonia wręczenia nagród British Academy Games Awards">
5. ceremonia wręczenia nagród British Academy Games Awards

5. ceremonia wręczenia nagród British Academy Games Awards za końcówkę roku 2007 i rok 2008, zwana ze względu na sponsoring GAME British Academy Video Games Awards, odbyła się 10 marca 2009 roku w London Hilton w Londynie. Galę po raz pierwszy poprowadził brytyjski komik i prezenter telewizyjny Dara Ó Briain. Najwięcej nagród i nominacji otrzymała gra "", ale to "Super Mario Galaxy" zdobył nagrodę na najlepszą grę.
Zwycięzcy i nominowani.
Zwycięskie gry zostały wyróżnione pogrubioną czcionką
BAFTA Ones To Watch Award.
Nagroda spoza standardowych kategorii, przyznana we współpracy z Dare to Be Digital.
GAME Award.
Gra roku wybrana w głosowaniu publicznym.

</doc>
<doc id="3675152" url="https://pl.wikipedia.org/wiki?curid=3675152" title="Columbjohn">
Columbjohn

Columbjohn – przysiółek w Anglii, w Devon. Leży 8,2 km od miasta Exeter, 66,2 km od miasta Plymouth i 250,4 km od Londynu. Columbjohn jest wspomniana w Domesday Book (1086) jako "Colum".

</doc>
<doc id="3675155" url="https://pl.wikipedia.org/wiki?curid=3675155" title="Franz Plangger">
Franz Plangger

Franz Plangger (ur. 2 października 1968) – austriacki skeletonista, czterokrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w 1989 roku, kiedy zdobył brązowy medal na mistrzostwach świata w Sankt Moritz, ulegając tylko Szwajcarowi Alainowi Wickiemu i kolejnemu Austriakowi, Christianowi Auerowi. Wynik ten powtórzył na mistrzostwach świata w Altenbergu w 1994, a podczas mistrzostw świata w La Plagne w 1993 roku i rozgrywanych trzy lata później mistrzostw świata w Calgary zajmował drugie miejsce. Wywalczył także brązowy medal na mistrzostwach Europy w Winterbergu w 1988 roku.
W sezonie 1992/1993 zwyciężył w klasyfikacji generalnej Pucharu Świata. Był też drugi w sezonie 1994/1995 oraz trzeci w sezonach 1989/1990 i 1993/1994. Nigdy nie wystąpił na igrzyskach olimpijskich.

</doc>
<doc id="3675160" url="https://pl.wikipedia.org/wiki?curid=3675160" title="Mistrzostwa Europy w Skeletonie 2006">
Mistrzostwa Europy w Skeletonie 2006

Mistrzostwa Europy w Skeletonie 2006 odbyły się 20 stycznia 2006 w szwajcarskim Sankt Moritz. Była to 12. edycja mistrzostw. W zawodach wzięło udział 31 zawodników. Rozegrano przejazd mężczyzn i kobiet.

</doc>
<doc id="3675161" url="https://pl.wikipedia.org/wiki?curid=3675161" title="Jürg Wenger">
Jürg Wenger

Jürg Wenger – szwajcarski skeletonista, złoty medalista mistrzostw świata.
Kariera.
Największy sukces w karierze osiągnął w 1995 roku, kiedy zdobył złoty medal na mistrzostwach świata w Lillehammer. W zawodach tych wyprzedził bezpośrednio Austriaka Christiana Auera oraz Ryana Davenporta z Kanady. Był to jednak jego jedyny medal wywalczony na międzynarodowej imprezie tej rangi. Był też między innymi siódmy podczas mistrzostw świata w Altenbergu w 1994 roku. Nigdy nie wystąpił na igrzyskach olimpijskich.

</doc>
<doc id="3675162" url="https://pl.wikipedia.org/wiki?curid=3675162" title="Janis Rumbatis">
Janis Rumbatis

Janis Rumbatis, gr. Γιάννης Ρουμπάτης (ur. 3 lipca 1948 w Pireusie) – grecki dziennikarz i polityk, poseł do Parlamentu Europejskiego IV kadencji, dyrektor generalny greckiego wywiadu (EIP).
Życiorys.
Studiował psychologię i nauki polityczne w Stanach Zjednoczonych, uzyskał doktorat na Johns Hopkins University. Pracował jako dziennikarz, analityk i korespondent wojenny. Był m.in. waszyngtońskim korespondentem dziennika „To Wima”.
W 1981 został doradcą premiera Andreasa Papandreu. W latach 1987–1988 pełnił funkcję rzecznika prasowego jego rządu. W latach 1994–1999 sprawował mandat eurodeputowanego IV kadencji z ramienia Panhelleńskiego Ruchu Socjalistycznego. Pełnił funkcję wiceprzewodniczącego frakcji socjalistycznej, pracował m.in. w Komisji ds. Zagranicznych, Bezpieczeństwa i Polityki Obronnej. W styczniu 2015 premier Aleksis Tsipras powierzył mu kierownictwo greckiego wywiadu.

</doc>
<doc id="3675164" url="https://pl.wikipedia.org/wiki?curid=3675164" title="Dziura w Ścianie">
Dziura w Ścianie

Dziura w Ścianie – jaskinia w Dolinie Kościeliskiej w Tatrach Zachodnich. Wejście do niej znajduje się w zboczu Gubalca, w pobliżu przełęczy ograniczającej od południa Zbójnicką Turnię, na wysokości 1298 metrów n.p.m. Długość jaskini wynosi 19 metrów, a jej deniwelacja 2 metry.
Opis jaskini.
Głównym ciągiem jaskini jest korytarz prowadzący od otworu wejściowego do ciasnego przełazu nad blokami skalnymi. Parę metrów dalej ciąg ten kończy się niedostępną szczeliną.
Zaraz za otworem na lewo odchodzą od korytarza do góry dwie krótkie odnogi, które łączą się w małej salce.
Przyroda.
W korytarzu za ciasnym przełazem występują niewielkie stalaktyty, polewa naciekowa oraz mleko wapienne. 
W jaskini woda kapie ze ścian. Za przełazem dno jest błotniste, z kałużami.
Do 1 metra w głąb jaskini rosną mchy i porosty. 
Historia odkryć.
w 1975 roku otwór jaskini pokazał zespołowi, który zajmował się inwentaryzacją jaskiń tatrzańskich Edward Winiarski, informując, że odkrył go Stefan Zwoliński. Dokumentację sporządziła 23 lipca 1977 roku I. Luty przy współpracy M. Kardasia i M. Burkackiego.

</doc>
<doc id="3675170" url="https://pl.wikipedia.org/wiki?curid=3675170" title="Tae Jin-ah">
Tae Jin-ah

Tae Jin-ah (kor. 태진아), właściwie Jo Bang-hun (kor. 조방헌, ur. 5 kwietnia 1953 w Korei Południowej) – południowokoreański piosenkarz muzyki trot, aktywny w przemyśle rozrykowym od 1973 roku.

</doc>
<doc id="3675172" url="https://pl.wikipedia.org/wiki?curid=3675172" title="Ryan Davenport">
Ryan Davenport

Ryan Davenport (ur. w 1965 roku) – kanadyjski skeletonista, trzykrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w 1995 roku, kiedy zdobył brązowy medal na mistrzostwach świata w Lillehammer. W zawodach tych wyprzedzili go jedynie Szwajcar Jürg Wenger oraz Austriak Christian Auer. Został tym samym pierwszym Kanadyjczykiem w historii, który wywalczył medal mistrzostw świata w tym sporcie. Na rozgrywanych rok później mistrzostwach świata w Calgary był najlepszy, wyprzedzając Austriaków: Franza Planggera i Christiana Auera. Wynik ten powtórzył podczas mistrzostw świata w Lake Placid w 1997 roku; pozostałe miejsca na podium zajęli reprezentanci USA: Jimmy Shea i Chris Soule. Dzięki temu został pierwszym w historii skeletonistą, który rok po roku zdobywał złoty medal na mistrzostwach świata.
Ponadto w sezonie 1995/1996 zwyciężył w klasyfikacji generalnej Pucharu Świata, a w sezonach 1996/1997 i 1998/1999 był drugi. Nigdy nie wystąpił na igrzyskach olimpijskich.
Po zakończeniu kariery został trenerem. Założył także firmę produkującą sanki sportowe.

</doc>
<doc id="3675174" url="https://pl.wikipedia.org/wiki?curid=3675174" title="Martina Gredler">
Martina Gredler

Martina Gredler (ur. 29 grudnia 1958 w Wiedniu) – austriacka polityk i stomatolog, parlamentarzystka krajowa, deputowana do Parlamentu Europejskiego IV kadencji.
Życiorys.
Początkowo studiowała sinologię w Bonn i Pekinie. W 1985 ukończyła medycynę na Uniwersytecie Wiedeńskim. Kształciła się w zakresie stomatologii, specjalizowała się w chirurgii szczękowo-twarzowej. Początkowo pracowała na macierzystej uczelni, w 1989 otworzyła prywatną praktykę stomatologiczną.
W 1993 dołączyła do nowo powstałego Forum Liberalnego, zasiadła w prezydium tej partii. W latach 1994–1995 i 1996–1999 sprawowała mandat posłanki do Rady Narodowej XIX i XX kadencji. Pomiędzy tymi okresami była deputowaną do Europarlamentu IV kadencji w ramach delegacji krajowej. Wycofała się później z działalności politycznej, powracając do aktywności zawodowej oraz działalności w wiedeńskiej izbie stomatologicznej.

</doc>
<doc id="3675177" url="https://pl.wikipedia.org/wiki?curid=3675177" title="Gmina Fushë-Kuqë">
Gmina Fushë-Kuqë

Gmina Fushë-Kuqë (alb. "Komuna Fushë-Kuqë") – gmina położona w zachodniej części Albanii. Administracyjnie należy do okręgu Kurbin w obwodzie Lezha. W 2011 roku populacja gminy wynosiła 5460 w tym 2746 kobiet oraz 2714 mężczyzn, z czego Albańczycy stanowili 78,74% mieszkańców. Siedziba gminy znajduje się w Fushë-Bulqiza.
W skład gminy wchodzi pięć miejscowości: Fushë-Kuqë, Adriatik, GOrre, Gurre, Patok.

</doc>
<doc id="3675179" url="https://pl.wikipedia.org/wiki?curid=3675179" title="Teofila Lewenfisz-Wojnarowska">
Teofila Lewenfisz-Wojnarowska

Teofila Teresa Lewenfisz-Wojnarowska "z domu Marianko" (ur. 26 sierpnia 1899 w Łodzi, zm. 31 maja 1984 w Warszawie) – polska lekarz pediatra specjalizująca się w nefrologii i reumatologii. Profesor nadzwyczajna doktor wszech nauk lekarskich.
Życiorys.
Córka Jerzego. Studiowała na Wydziale Lekarskim Uniwersytetu Warszawskiego, w 1923 uzyskała tytuł doktora wszech nauk lekarskich i rozpoczęła pracę na Oddziale Chorób Wewnętrznych. Pod kierunkiem prof. Anastazego Landaua rozpoczęła pracę naukową, w 1928 podjęła pracę w Klinice Pediatrii kierowanej przez prof. Mieczysława Michałowicza i była tam zatrudniona do wybuchu II wojny światowej. W styczniu 1945 znalazła się w Łodzi, gdzie związała się zawodowo z Kliniką Pediatryczną Akademii Medycznej. W 1951 przedstawiła pracę "Próba eozynofilowa w ostrych stanach biegunkowych" i uzyskała tytuł doktora habilitowanego, w 1952 zgodnie z decyzją Ministra Zdrowia otrzymała stanowisko Zastępcy Kierownika III Kliniki Pediatrycznej Akademii Medycznej w Warszawie. Od 1953 zasiadała w komisji Państwowego Instytutu Reumatologii jako konsultant ds. pediatrii. Rok później mianowano Teofilę Lewenfisz-Wojnarowską kontraktowym profesorem nadzwyczajnym, od 1960 do 1969 kierowała II Katedrą i II Kliniką Pediatryczną.
Została pochowana na cmentarzu komunalnym Północnym w Warszawie (kw. W-VII-13, rząd 8, grób 21).
W 1924 zawarła związek małżeński z Henrykiem Lewenfisz-Wojnarowskim, z którym miała córkę Wandę (1933-2002) i syna Mariana (1927-1999).
Dorobek naukowy.
Prof. Teofila Lewenfisz-Wojnarowska pozostawiła ponad 120 prac naukowych dotyczących pediatrii z zakresu nefrologii i reumatologii dziecięcej. Prowadziła szczegółowe badania nad zespołem nerczycowym, oceną wskaźników oczyszczania i uszkodzenia nerek podczas przebiegu tocznia rumieniowatego oraz patogenezą obrzęków. 

</doc>
<doc id="3675180" url="https://pl.wikipedia.org/wiki?curid=3675180" title="Fontanna Igraszki Ryby z Dzieckiem">
Fontanna Igraszki Ryby z Dzieckiem

Fontanna Igraszki Ryby z Dzieckiem – fontanna zlokalizowana w Olsztynie, położona na terenie Parku Zamkowego.
Fontannę zaprojektowała Balbina Świtycz-Widacka (zm. 1972), która przyjechała na Warmię w 1952 i była autorką około tysiąca rzeźb, w tym wielu w tej części Polski. W 2015 rzeźba została zrewitalizowana. Zamontowano m.in. dziewięć dysz spieniających wodę, a z pyska ryby wypływa dodatkowy strumień. Modelem postaci dziecka bawiącego się z rybą był wnuk rzeźbiarki, Kamil Solarski.

</doc>
<doc id="3675184" url="https://pl.wikipedia.org/wiki?curid=3675184" title="Gmina Milot">
Gmina Milot

Gmina Milot (alb. "Komuna Milot") – gmina położona w zachodniej części Albanii. Administracyjnie należy do okręgu Kurbin w obwodzie Lezha. W 2011 roku populacja gminy wynosiła 8461 w tym 4223 kobiet oraz 4238 mężczyzn, z czego Albańczycy stanowili 65,89% mieszkańców. Siedziba gminy znajduje się w mieście Milot.
W skład gminy wchodzi trzynaście miejscowości: Milot, Skuraj, Mal-Milot, Fushë-Milot, Malbardhë, Gallatë, Selitë, Gërnec, Vinjoll, Shullaz, Delbnisht, Ferr-Shkopet, Shkopet.

</doc>
<doc id="3675185" url="https://pl.wikipedia.org/wiki?curid=3675185" title="Albrecht Konecny">
Albrecht Konecny

Albrecht Karl Konecny (ur. 20 września 1942 w Wiedniu, zm. 25 sierpnia 2017 tamże) – austriacki polityk, redaktor i działacz partyjny, parlamentarzysta krajowy, deputowany do Parlamentu Europejskiego IV kadencji.
Życiorys.
W latach 1960–1962 studiował prawo. Po ich przerwaniu pracował jako redaktor czasopisma „Sozialistische Korrespondenz”. Zaangażował się w działalność polityczną w ramach Socjaldemokratycznej Partii Austrii, w latach 1966–1970 był etatowym pracownikiem partii i jej klubu parlamentarnego. Później do 1977 był zatrudniony w instytucie badawczym IFES, m.in. jako jego sekretarz generalny. Powrócił następnie do centrali SPÖ, od 1979 do 1986 wydawał periodyk „Neue Arbeiter Zeitung”. W latach 1986–2000 był redaktorem naczelnym „Zukunft” i dyrektorem zarządzającym wydającego to pismo przedsiębiorstwa.
Pełnił różne funkcje w związku studenckim VSStÖ, zaś w latach 1974–1980 na szczeblu federalnym kierował Junge Generation, organizacją młodzieżową socjaldemokratów. Później przed trzydzieści lat stał na czele dzielnicowych struktur partii w Währing. W latach 1983–1986 sprawował mandat posła do Rady Narodowej XVI kadencji. Od 1987 do 2010 był natomiast członkiem austriackiego Bundesratu, od 1996 kierował grupą socjaldemokratów w Radzie Federalnej. Od 1995 do 1996 zasiadał w Parlamencie Europejskim IV kadencji w ramach delegacji krajowej. Pełnił również funkcje sekretarza wykonawczego SPÖ (1987–1996) i sekretarza partii ds. międzynarodowych (1996–2006).
Odznaczony Odznaką Honorową za Zasługi dla Republiki Austrii (Wielką Złotą oraz Wielką Srebrną z Gwiazdą).

</doc>
<doc id="3675188" url="https://pl.wikipedia.org/wiki?curid=3675188" title="Ravshan Haydarov">
Ravshan Haydarov

Ravshan Akmalovich Haydarov, uzb. cyr. Равшан Акмалович Ҳайдаров, ros. Равшан Акмалович Хайдаров, "Rawszan Akmałowicz Chajdarow" (ur. 15 lipca 1961 w Taszkencie, Uzbecka SRR) – uzbecki piłkarz, grający na pozycji napastnika lub pomocnika, trener piłkarski.
Kariera piłkarska.
W 1978 rozpoczął karierę piłkarską w miejscowej drużynie Start Taszkent. W następnym roku przeszedł do Shahrixonchi Shahrixon. W 1980 został zaproszony do Paxtakoru Taszkent, ale grał jedynie w zespole rezerw i potem odszedł do Dinama Samarkanda. W 1984 został piłkarzem FK Xiva. W 1987 bronił barw klubu Tselinnik Toʻrtkoʻl. W 1988 zasilił skład Jayxun Urgencz. W 1990 przeniósł się do Traktoru Taszkent, w którym zakończył karierę piłkarza w roku 1995.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw pomagał trenować Traktor Taszkent, a w 1997 stał na czele Traktoru. W 2002 został mianowany na stanowisko głównego trenera Paxtakoru Taszkent. Również w styczniu 2002 został zaproszony na stanowisko selekcjonera narodowej reprezentacji Uzbekistanu, którą kierował z dwumiesięczną przerwą do 24 lipca 2005. Zespół pod jego kierownictwem rozegrał 25 gier. W 2006 powrócił do sztabu szkoleniowego Paxtakoru Taszkent. Do 22 października 2008 stał na czele klubu, a potem pomagał trenować Paxtakor. Od 4 maja 2010 ponownie prowadził Paxtakor. 27 września 2011 podał się do dymisji. W styczniu 2012 roku został zaproszony do sztabu szkoleniowego klubu Qizilqum Zarafshon, z którym pracował do kwietnia 2013. Od 6 maja 2013 do 23 czerwca 2014 prowadził Dinamo Samarkanda. Od 24 czerwca 2014 szkoli młodzieżową reprezentację Uzbekistanu.

</doc>
<doc id="3675189" url="https://pl.wikipedia.org/wiki?curid=3675189" title="Łużyca (dopływ Czarnego Potoku)">
Łużyca (dopływ Czarnego Potoku)

Łużyca (Strużyna) – rzeka górska w południowo-zachodniej Polsce w woj. dolnośląskim w Sudetach Zachodnich, w Górach Izerskich i Przedgórzu Izerskim.
Rzeka o długości około 12 km, lewy dopływ Czarnego Potoku, jest ciekiem IV rzędu należącym do dorzecza Odry, zlewiska Morza Bałtyckiego.
Charakterystyka.
Źródła rzeki położone są w zachodniej części Gór Izerskich na północnym zboczu wzniesienia Smrek czes. "Smrk", na wysokości ok. 880 m n.p.m. przy granicy polsko-czeskiej. W części źródliskowej potok wypływa z podmokłego terenu. W górnym biegu potok spływa, w kierunku północnym szeroką dobrze wykształconą zalesioną doliną górską, głęboko wciętą między wzniesienia: Mała Góra po zachodniej stronie a Czerniawska Kopa po wschodniej stronie. Po przepłynięciu 850 m opuszcza zalesiony obszar i płynie w kierunku miejscowości Pobiedna, gdzie płynąc wśród zabudowań wzdłuż drogi nr 358 skręca lekko na północny wschód. Po minięciu Pobiednej płynie otwartym terenem wśród zabudowań do ujścia, gdzie na wysokości ok. 358 m n.p.m. na zachodnich obrzeżach Mirska uchodzi do Czarnego Potoku. Koryto rzeki kamienisto-żwirowe słabo spękane i na ogół nieprzepuszczalne. Zasadniczy kierunek biegu potoku jest północno-wschodni. Jest to potok górski odwadniający północno-zachodnią część Gór Izerskich oraz południowo-zachodnią część Przedgórza Izerskiego. Rzeka w większości nieuregulowana. W większości swojego biegu płynie wśród zabudowań, brzegi w 60% zadrzewione, szerokość koryta do 3,5 m, a śr. głębokość 0,45 m, dno bez roślin. Potok charakteryzuje się dużymi nie wyrównanymi spadkami podłużnymi. Gwałtowne topnienie śniegu wiosną, a w okresach letnich wzmożone opady i ulewne deszcze, które należą w tym rejonie do częstych zjawisk sprawiają wezbrania wody i często przybierają groźne rozmiary, stwarzając zagrożenie powodziowe w dolnym biegu.
Inne.
W nielicznych publikacjach i opracowaniach potok w górnym biegu wymieniany jest jako "Strużyna".
Dopływy.
Lewe: Granicznik, dopływ w Wolimierzu, Dopływ w Giebułtowie.
oraz kilka bezimiennych strumyków mających źródła na zboczach przyległych wzniesień.
Miejscowości nad rzeką.
Ulisko - część Świeradowa-Zdroju, Pobiedna, Wolimierz, Giebułtówek, Giebułtów.

</doc>
<doc id="3675191" url="https://pl.wikipedia.org/wiki?curid=3675191" title="Walter Posch">
Walter Posch

Walter Posch (ur. 15 stycznia 1954 w Mürzzuschlagu) – austriacki polityk i nauczyciel, parlamentarzysta krajowy, deputowany do Parlamentu Europejskiego IV kadencji.
Życiorys.
W 1979 ukończył historię i germanistykę na Uniwersytecie w Grazu. Uzyskał później magisterium na Universität Klagenfurt. Pracował jako nauczyciel. Zaangażował się w działalność polityczną w ramach Socjaldemokratycznej Partii Austrii. W latach 1986–1990 odpowiadał za powiązaną z SPÖ akademię polityczną Dr.-Karl-Renner-Institut w Karyntii. Od 1985 do 1991 zasiadał w radzie miejskiej w Spittal an der Drau.
W latach 1990–2006 sprawował mandat posła do Rady Narodowej XVIII, XIX, XX, XXI i XXII kadencji. Od 1990 do 1994 wchodził w skład regionalnej rady ds. edukacji (Landesschulrat) w Karyntii. W 1995 zasiadał w Parlamencie Europejskim IV kadencji w ramach delegacji krajowej. W latach 1999–2006 pełnił funkcję rzecznika SPÖ ds. praw człowieka. Później kadencji wycofał się z aktywności politycznej, w 2007 został dyrektorem zarządzającym instytucji Vienna Institute for International Dialogue and Cooperation.
Odznaczony Wielką Złotą Odznaką Honorową za Zasługi dla Republiki Austrii.

</doc>
<doc id="3675195" url="https://pl.wikipedia.org/wiki?curid=3675195" title="Port Paljassaare">
Port Paljassaare

Port Paljassaare (est. "Paljassaare sadam") – port towarowy znajdujący się w stolicy Estonii, Tallinnie. Port należy do kompleksu Portu w Tallinie, choć jest znacznie mniejszy od leżących w pobliżu Portu Muuga oraz pasażerskiego Vanasadam. Nazwa bierze się od poddzielnicy w której się znajduje oraz półwyspu, na którym znajduje się poddzielnica.
Wejście do portu odbywa się poprzez kanał o długości 800 m, szerokości od 90 do 150 m i głębokości 9 m. Paljassaare posiada 11 nabrzeży o łącznej długości 1,9 km. Może obsłużyć jednostki o długości do 190 m i szerokości do 30 m. Powierzchnia lądu należącego do portu to 43,6 ha, w tym znajduje się 105 tys. m² otwartej powierzchni magazynowej oraz 16 tys. m² zamkniętej. Oprócz tego port wyposażony jest w zbiornik o objętości 42 tys. m³.
Towary przeładowywane w porcie to głównie towary mieszane, ropa naftowa, węgiel oraz drewno. Paljassaare posiada specjalny terminal dla olejów spożywczych. Możliwości przeładunkowe oceniane są na około 3 mln ton rocznie.

</doc>
<doc id="3675196" url="https://pl.wikipedia.org/wiki?curid=3675196" title="Top Kids">
Top Kids

Top Kids – polski tematyczny kanał telewizyjny skierowany do dzieci i młodzieży, emitujący klasyczne seriale animowane. Stacja jest 4 kanałem uruchomionym przez spółkę Michał Winnicki Entertainment. Oprócz tego w Polsce istnieje kanał siostrzany – Top Kids Jr, który rozpoczął nadawanie od 16 kwietnia 2019 roku do 1 września 2019, zastąpiony przez Junior Music.
Historia.
Kanał rozpoczął nadawanie 1 grudnia 2015 roku w dwóch wersjach SDTV i HDTV. Stacja nadaje na podstawie koncesji przyznanej przez KRRiT. Zgodnie z zapisami stacja ma charakter wyspecjalizowany: adresowany do dzieci. Audycje realizujące specjalizację, mają stanowić nie mniej niż 70 proc. miesięcznego czasu nadawania w godz. 6.00–23.00.
Top Kids jest stacją FTA (początkowo bez reklam, dopiero w 2017 roku rozpoczęto ich nadawanie), finansowaną z wpływów z dystrybucji. W przeciwieństwie od większości kanałów dziecięcych nadawanych na polskim rynku, emitujących nowsze produkcje, stacja nadaje wyłącznie seriale animowane z lat 80. i 90. XX wieku, w cyfrowo odrestaurowanych wersjach. Audycje powtórkowe zajmą ok. 90% tygodniowego czasu nadawania programu.
Na dzień 1 kwietnia 2016 r. stacja dostępna jest w wybranych sieciach kablowych i IPTV (Toya, Sat Film, Sat-Mont-Service, Elsat, Jambox i in.).
10 kwietnia 2018 r. rozpoczęła działalność czeska filia Michał Winnicki Entertainment, której zadaniem zostało uruchomienie w Czechach oraz na Słowacji lokalnych wersji kanałów Power TV, Adventure HD i Top Kids.
Programy Top Kids.
Seriale animowane.
Aktualnie w emisji:
Dawniej w emisji:

</doc>
<doc id="3675197" url="https://pl.wikipedia.org/wiki?curid=3675197" title="Justynian Niemirowicz-Szczytt (1740–1824)">
Justynian Niemirowicz-Szczytt (1740–1824)

Justynian Niemirowicz-Szczytt (Szczytt-Niemirowicz / Szczytt) herbu Jastrzębiec (ur. 6 lutego 1740, zm. 7 marca 1824) – pisarz skarbowy litewski, konsyliarz Rady Nieustającej, poseł sejmowy, starosta markowski.
Życiorys.
Jedyny syn kasztelana inflanckiego Jana Justyniana Niemirowicza-Szczytta (1705–1767) i jego drugiej żony Barbary z Chomińskich (zm. 1775), wdowy po staroście markowskim Kazimierzu Kocielle. Barbara była córką pisarza wielkiego litewskiego Ludwika Jakuba Chomińskiego i chorążanki oszmiańskiej Anny z Koziełł-Poklewskich – pasierbicy Leona Kazimierza ks. Ogińskiego.
Justynian miał troje przyrodniego rodzeństwa:
Aktywność polityczna.
Kształcił się w Collegium Nobilium w Wilnie. Około 1759–1761 objął starostwo markowskie, które scedował w 1766 przyrodniemu bratu Tadeuszowi Kocielle i jego żonie Annie Tyszkiewiczównie.
W 1764 jako pierwszy poseł z województwa połockiego podpisał elekcję Stanisława Augusta. W 1767 został wybrany pierwszym posłem z woj. połockiego na sejm nadzwyczajny w Warszawie.
Po I rozbiorze, mimo że znaczna część jego dóbr znalazła się na terenie rosyjskim, nadal aktywnie uczestniczył w życiu politycznym Rzeczypospolitej. W Połocku został obrany delegatem obywateli z ziem zabranych do Petersburga, gdzie udało mu się wynegocjować dzięki wsparciu braci Iwana i Grigorija Orłowów m.in. utrzymanie języka polskiego w sądownictwie.
Sejm rozbiorowy powołał go w skład pięciu komisji i do Rady Nieustającej. 23 sierpnia 1776 jako konsyliarz Rady Nieustającej podpisał akt konfederacji sejmowej. W 1776 został ponownie wybrany do Rady Nieustającej, gdzie domagał się powiększenia siły zbrojnej, reformy skarbu i podniesienia oświaty.
W 1777 objął urząd pisarza skarbowego litewskiego, z którego w 1788 zrezygnował na rzecz zięcia – Stanisława Augusta Gorskiego.
W 1780 towarzyszył wraz bratankiem króla Stanisława Augusta, Józefem Poniatowskim, Katarzynie II w podróży do Połocka.
W 1792, motywowany względami politycznymi, wyruszył wraz z synem Józefem w roczną podróż po Rzeczypospolitej i Galicji. W trakcie trzymiesięcznego pobytu w Warszawie uzyskał dla syna godność szambelana JKM Stanisława Augusta. Relację z tej podróży wraz z opisem rozlicznych spotkań z czołowymi postaciami epoki, w tym na dworze Stanisława Augusta i u Radziwiłłów w Nieborowie zamieścił jego syn Józef w swych pamiętnikach.
II rozbiór Rzeczypospolitej był dla Justyniana Niemirowicza-Szczytta wielkim ciosem. Wycofał się z życia publicznego, poświęcając się twórczości literackiej i muzycznej.
Do życia publicznego powrócił dopiero po wstąpieniu na tron Pawła I na prośbę szlachty połockiej i w obliczu konfliktu związanego z utworzeniem guberni białoruskiej ze stolicą w Witebsku. Został wówczas jednogłośnie wybrany przez 800 obywateli z dwóch dawnych namiestnictw (połockiego i mohylewskiego) na prezesa sądu głównego I departamentu guberni białoruskiej.
Majątek i działalność dobroczynna.
Posiadał znaczny majątek w woj. połockim. Wcześnie, bo już w 1761, ojciec, kasztelan inflancki Jan Niemirowicz-Szczytt, przekazał mu większość swoich dóbr ziemskich, w tym Dobrąmyśl, Szypów, Wały (Kosarzewo), Tabołki i przemianowany przez niego na cześć syna Justyniana – Justynianów (dawne Uzmiany/Uzmiony). W skład jego dóbr wchodziły również m.in. Osinówka, Kazulin (gdzie ufundował ok. 1800 kaplicę), Poddubie (przemianowane przez niego na cześć syna Feliksa na Szczęsnopol), Sokoliszcze, Uroda i Białe.
Justynian Niemirowicz-Szczytt długo mieszkał w Warszawie, a potem do ok. 1783 w Wilnie. W poł. lat 80. XVIII w. osiadł w Justynianowie, gdzie wzniósł piętrowy pałac z oficynami i założeniem parkowym wg projektu włoskiego architekta Carlo Spampaniego. Zlecił mu również dekorację wnętrz w rezydencjach letnich w Tabołkach i Dobrejmyśli.
Utrzymywał w Justynianowie ok. 200 rezydentów, w tym poetę Jana Onoszko (ok. 1775–1827). Cieszył się ogólnym szacunkiem i często powierzano mu negocjacje i kuratelę. W Radzie Nieustającej nawoływał do finansowania uboższym osobom nauki i sam łożył na utrzymanie 12 uczniów w szkołach w Białymstoku.
Rodzina.
Justynian Niemirowicz-Szczytt był dwukrotnie żonaty.
Wpierw z Kazimierą Barbarą z Łopacińskich (1746–1773), córką pisarza wielkiego litewskiego Mikołaja Tadeusza Łopacińskiego i pisarzówny wielkiej litewskiej Barbary z Kopciów (córki Michała Antoniego Kopcia). Z pierwszego małżeństwa miał syna Feliksa, szambelana JKM i marszałka pow. drysieńskiego (ojca zesłańca ks. Jana Szczytta) oraz cztery córki: Barbarę za Józefem Rudominą-Dusiatskim (synem Mikołaja) – rodziców pamiętnikarki Elżbiety z Rudominów Pakoszowej, Annę za Stanisławem Gorskim (rodziców Kornelii – żony Karola hr. Przeździeckiego), Józefę za Kajetanem ks. Świrskim i zmarłą za młodu Teklę.
Drugą żoną była Kazimiera z Woyno-Jasieńskich (zm. 1783), córka oboźnego połockiego Józefa Woyny i Ludwiki z Sulistrowskich. Miał z nią czworo dzieci: 1) Józefa, szambelana JKM i dworu rosyjskiego, żonatego z Franciszką z Doktorowicz-Hrebnickich (rodziców Eweliny za Stanisławem Chomińskim), 2) Tadeusza, marszałka pow. połockiego, ożenionego z córką gubernatora Józefa Hurko-Romejko – Eweliną (rodziców marszałka witebskiego Justyniana), 3) Jana (zm. 1851), marszałka drysieńskiego, żonatego z Anną z Bobrowskich i 4) Dorotę za Mikołajem Siostrzanek-Karnickim (rodziców kolekcjonera sztuki Justyniana Karnickiego, Anieli za Aleksandrem hr. Wielhorskim (synem Michała), Adeli za Konstantym ks. Radziwiłłem).
Śmierć.
Zmarł w 1824. Został pochowany obok rodziców oraz najstarszego syna Feliksa i jego żony w podziemiach kościoła Dominikanów w Wołyńcach (Zabiałach).

</doc>
<doc id="3675198" url="https://pl.wikipedia.org/wiki?curid=3675198" title="Leon Fortak">
Leon Fortak

Leon Fortak (ur. 5 czerwca 1947 w Piotrkowie Trybunalskim) – polski samorządowiec, wieloletni naczelnik (1974–1990) i wójt gminy Czarnocin (1990–2014). 
Ukończył Szkołę Główną Gospodarstwa Wiejskiego w Warszawie. Związany jest z ruchem ludowym – należał do ZSL, a następnie PSL. 1 stycznia 1974 rozpoczął pełnienie funkcji naczelnika gminy Czarnocin. Po 1990 był wybierany na stanowisko wójta najpierw przez radę gminy, a następnie, w 2002, 2006 i 2010 – w wyborach powszechnych, każdorazowo zwyciężając w pierwszej turze. Jednocześnie w latach 1994–1998 kierował sejmikiem województwa piotrkowskiego, a w latach 1998–2002 – radą powiatu piotrkowskiego.
W kolejnych wyborach samorządowych w 2014 nie ubiegał się o reelekcję, z powodzeniem kandydował jednak do rady powiatu piotrkowskiego (w 2018 nie wybrano go ponownie).
W 2015 został odznaczony Odznaką Honorową za Zasługi dla Samorządu Terytorialnego.
Jest żonaty, ma dwoje dzieci.

</doc>
<doc id="3675199" url="https://pl.wikipedia.org/wiki?curid=3675199" title="Błyszki">
Błyszki

Błyszki (błr. Блышкі, "Błyszki"; ros. Блышки, "Błyszki") – chutor na Białorusi, w obwodzie witebskim, w rejonie głębockim, 5 km na południe od Głębokiego. Wchodzi w skład sielsowietu Koroby.
Historia.
W okresie międzywojennym zaścianek Błyszki leżał w granicach II Rzeczypospolitej w gminie wiejskiej Głębokie, w powiecie dziśnieńskim, w województwie wileńskim. Na mapie Wojskowego Instytutu Geograficznego z 1932 roku został oznaczony jako Błyżki.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego i zadeklarowały białoruska przynależność narodową. Były tu 3 budynki mieszkalne. W 1931 w 3 domach zamieszkiwało 13 osób.
Wierni należeli do parafii rzymskokatolickiej w Dzierkowszczyźnie i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3675200" url="https://pl.wikipedia.org/wiki?curid=3675200" title="Budynek loży wolnomularskiej w Radomiu">
Budynek loży wolnomularskiej w Radomiu

Budynek loży wolnomularskiej w Radomiu – zabytkowy budynek znajdujący się w Radomiu przy ulicy Malczewskiego 7.
Historia.
Pierwszą znaną radomską lożą wolnomularską była utworzona w 1812 roku "Jutrzenka Wschodząca na Wschodzie Radomia" (nazwa nawiązywała do idei niepodległościowej). Loża zawiesiła działalność już rok później. Po wkroczeniu do Radomia wojsk rosyjskich w 1814 roku została otwarta ponownie. W latach 1816–1818 wzniesiono według projektu Jakuba Kubickiego budynek własny loży. Z konieczności zachowania konspiracji gmach figurował w księgach wieczystych jako własność kupca Jana Pusztyniki. Budynek należał do radomskiej loży do 1821 roku, kiedy władze carskie nakazały rozwiązanie wszystkich lóż w Królestwie Polskim. W latach 1822–1863 budynek zajmował lazaret wojskowy. Następnie do 1918 roku był siedzibą Powiatowego Związku Samorządowego, dla którego w latach 1925–1927 wzniesiono modernistyczny gmach w południowej części Śródmieścia. W okresie międzywojennym siedziba sądu pokoju. W latach 1939–1973 budynek ponownie zajmowany był przez szpital. Od 1975 siedziba prokuratury okręgowej (do 1999 wojewódzkiej).
Architektura.
Neorenesansowy, siedmioosiowy budynek ozdobiony jest portykiem umieszczonym przed wejściem głównym. Na pierwotne przeznaczenie budynku wskazują ornamenty okien pierwszego piętra – młoty, będące jednym z symboli masonerii.

</doc>
<doc id="3675201" url="https://pl.wikipedia.org/wiki?curid=3675201" title="Przyjacielska ścieżka">
Przyjacielska ścieżka

Przyjacielska ścieżka (niem. "Leiersteg, Leiersteige") – ścieżka o długości około 1,1 km prowadząca od Drogi Stu Zakrętów do Karłówka, położona w Górach Stołowych.
Położenie i opis.
Przyjacielska ścieżka prowadzi od Drogi Stu Zakrętów do Karłówka i przebiega przy Wodospadach Pośny, położonych na krawędzi piętra środkowego w północno-wschodnim fragmencie stoliwa Gór Stołowych, na terenie Parku Narodowego Gór Stołowych. Ma około 1,1 km długości przy różnicy wzniesień około 120 m. Przy Przyjacielskiej ścieżce znajduje się stary kamienny drogowskaz wskazujący w języku niemieckim drogę do Wodospadów Pośny.
Wodospady Pośny w przeszłości uważano za niezwykle romantyczne i atrakcyjne miejsce Gór Stołowych. W pobliżu wodospadów znajdowała się gospoda "Carls Rast", której właściciel Heinz Pokora obsługiwał kaskady na Pośnie, których celem było podniesienia atrakcyjności wodospadu. Stosował drewniane zastawki, potęgujące efekty spływającej wody. Obecnie zastawki są zaniedbane i suche w wyniku zbudowanego poniżej ujęcia wody pitnej. Woda w potoku zanikła, a tylko w okresie opadów w skalistym wąwozie tworzy się wodospad. 
Szlaki turystyczne.
Ścieżką prowadzi szlak turystyczny prowadzący z Radkowa przez Pasterkę na Szczeliniec Wielki i dalej.

</doc>
<doc id="3675202" url="https://pl.wikipedia.org/wiki?curid=3675202" title="Pebble (zegarek)">
Pebble (zegarek)

Pebble – smartwatch stworzony przez przedsiębiorstwo Pebble Technology Corporation i wprowadzony na rynek w lipcu 2013 roku. Zegarek został sfinansowany poprzez platformę Kickstarter, gdzie zebrano około 10 milionów dolarów na realizację tego przedsięwzięcia. Pebble jest kompatybilny zarówno ze smartfonami z systemem operacyjnym Android jak i iOS. Połączenie z telefonem odbywa się za pomocą technologii Bluetooth i wymaga zainstalowania aplikacji na telefonie. Zegarek połączony z telefonem umożliwia sterowanie muzyką, podgląd kalendarza i powiadomień, podstawowa funkcjonalność może zostać rozszerzona poprzez zainstalowanie dodatkowych aplikacji.
Pierwszym modelem wprowadzonym na rynek był Pebble Classic, który charakteryzował się czarno-białym ekranem, plastikową obudową i brakiem ekranu dotykowego. Bateria o pojemności 130 mAh pozwala na 7 dni pracy urządzenia. Drugim modelem, który ukazał się na rynku był Pebble Steel, co nastąpiło w lutym 2014 roku. Pebble Steel od poprzedniej wersji różni się solidniejszą, metalową obudową. W lutym 2015 roku ukazał się nowy model zegarka pod nazwą Pebble Time, który występuje w trzech wersjach: Pebble Time, Pebble Time Round oraz Pebble Time Steel. W odróżnieniu od poprzednich modeli Pebble Time wyposażony jest w kolorowy wyświetlacz.
24 maja 2016 roku w serwisie Kickstarter ogłoszono 3 nowe modele zegarków Pebble: Pebble 2, Time 2 oraz Pebble Core. Wspomniane modele miały być dostępne w sprzedaży od września 2016 roku.
7 grudnia 2016 Pebble Technology Corporation oficjalnie ogłosiło zamknięcie przedsiębiorstwa oraz wstrzymanie produkcji wraz z zakończeniem wsparcia dla sprzedanych już smartzegarków. Całkowicie odwołano opóźniającą się premierę Pebble 2, Time 2 oraz Pebble Core. Własność intelektualna Pebble została kupiona przez przedsiębiorstwo Fitbit.

</doc>
<doc id="3675206" url="https://pl.wikipedia.org/wiki?curid=3675206" title="Sekretarze spraw weteranów Stanów Zjednoczonych">
Sekretarze spraw weteranów Stanów Zjednoczonych



</doc>
<doc id="3675208" url="https://pl.wikipedia.org/wiki?curid=3675208" title="Sekretarze edukacji Stanów Zjednoczonych">
Sekretarze edukacji Stanów Zjednoczonych



</doc>
<doc id="3675209" url="https://pl.wikipedia.org/wiki?curid=3675209" title="Sekretarze energii Stanów Zjednoczonych">
Sekretarze energii Stanów Zjednoczonych



</doc>
<doc id="3675210" url="https://pl.wikipedia.org/wiki?curid=3675210" title="Sekretarze bezpieczeństwa krajowego Stanów Zjednoczonych">
Sekretarze bezpieczeństwa krajowego Stanów Zjednoczonych



</doc>
<doc id="3675211" url="https://pl.wikipedia.org/wiki?curid=3675211" title="United States Secretary of the Navy">
United States Secretary of the Navy



</doc>
<doc id="3675213" url="https://pl.wikipedia.org/wiki?curid=3675213" title="Antonio González Triviño">
Antonio González Triviño

Antonio González Triviño (ur. 5 marca 1951 w Tetuanie) – hiszpański polityk i przedsiębiorca, alkad Saragossy, poseł do Parlamentu Europejskiego IV kadencji.
Życiorys.
Po zakończeniu edukacji pracował m.in. w przemyśle elektrycznym. Pod koniec lat 70. dołączył do Unii Demokratycznego Centrum, a w 1983 przystąpił do Hiszpańskiej Socjalistycznej Partii Robotniczej. Od 1979 pełnił funkcję concejala (członka zarządu miasta) w Saragossie, a od 1983 pierwszego zastępcy alkada odpowiedzialnego za finanse i gospodarkę. Po śmierci Ramóna Sainza de Varanda w styczniu 1986 stanął na czele władz miejskich. Urząd alkada sprawował do 1995. W 1991 został również wybrany w skład kortezów wspólnoty autonomicznej Aragonii. W latach 1994–1999 był eurodeputowanym IV kadencji, pracował m.in. w Komisji ds. Transportu i Turystyki. Później wycofał się z bieżącej polityki, zajął się działalnością biznesową w Barcelonie.

</doc>
<doc id="3675214" url="https://pl.wikipedia.org/wiki?curid=3675214" title="Całka (ujednoznacznienie)">
Całka (ujednoznacznienie)



</doc>
<doc id="3675219" url="https://pl.wikipedia.org/wiki?curid=3675219" title="Udział">
Udział

Miejscowość na Białorusi:

</doc>
<doc id="3675220" url="https://pl.wikipedia.org/wiki?curid=3675220" title="José Rivera (siatkarz)">
José Rivera (siatkarz)

Jose Manuel Rivera Coamano (ur. 2 lipca 1977 w Chicago) – portorykański siatkarz grający na pozycji przyjmującego w portorykańskim klubie Caribes de San Sebastián. Były reprezentant kraju.

</doc>
<doc id="3675222" url="https://pl.wikipedia.org/wiki?curid=3675222" title="Śliwniczanka">
Śliwniczanka



</doc>
<doc id="3675225" url="https://pl.wikipedia.org/wiki?curid=3675225" title="Waśki (obwód witebski)">
Waśki (obwód witebski)

Waśki (błr. Ваські, "Waśki"; ros. Васьки, "Waśki") – wieś na Białorusi, w obwodzie witebskim, w rejonie głębockim. Wchodzi w skład sielsowietu Udział.
Historia.
Wieś szlachecka położona była w końcu XVIII wieku w powiecie oszmiańskim województwa wileńskiego.
W 1870 roku wieś leżała w wołoście Wierzchnie, w powiecie dziśnieńskim guberni wileńskiej. Należała do majątku Wierzchnie Śnitków.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Wierzchnie, od 1929 roku w gminie Głębokie.
Według Powszechnego Spisu Ludności z 1921 roku zamieszkiwało tu 89 osób, 8 było wyznania rzymskokatolickiego, 81 prawosławnego. Jednocześnie wszyscy mieszkańcy zadeklarowali polską przynależność narodową. Było tu 16 budynków mieszkalnych. W 1931 w 17 domach zamieszkiwało 85 osób.
Wierni należeli do parafii rzymskokatolickiej w Konstantynowie i prawosławnej w miejscowości Wierzchnie. Miejscowość podlegała pod Sąd Grodzki w Głebokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3675226" url="https://pl.wikipedia.org/wiki?curid=3675226" title="Marija Zacharowa">
Marija Zacharowa

Marija Władimirowna Zacharowa (ros. Мария Владимировна Захарова; ur. 24 grudnia 1975 w Moskwie) – rosyjska dziennikarka, od 2015 dyrektor Departamentu Informacji i Prasy Ministerstwa Spraw Zagranicznych Federacji Rosyjskiej.
Życiorys.
Urodzona w Moskwie w rodzinie dyplomatów, większość swojego dzieciństwa spędziła w Pekinie, gdzie jej ojciec pracował w ambasadzie Rosji. W 1998 ukończyła studia w Moskiewskim Państwowym Instytucie Stosunków Międzynarodowych. W latach 2005-2008 kierowała służbą prasową Stałej Misji Dyplomatycznej Rosji przy ONZ. Od 2011 na stanowisku wiceprzewodniczącej wydziału prasowego Ministerstwa Spraw Zagranicznych. W 2015 objęła stanowisko dyrektora biura informacji i prasy rosyjskiego MSZ. 

</doc>
<doc id="3675227" url="https://pl.wikipedia.org/wiki?curid=3675227" title="Ciemnica (rzeka)">
Ciemnica (rzeka)



</doc>
<doc id="3675228" url="https://pl.wikipedia.org/wiki?curid=3675228" title="Marsylia (roślina)">
Marsylia (roślina)

Marsylia ("Marsilea") – rodzaj paproci należący do rodziny marsyliowatych. Obejmuje w zależności od ujęcia systematycznego około 45–50–65 gatunków. Gatunki są bardzo podobne do siebie, wszystkie posiadają charakterystyczne liście przypominające czterolistną koniczynę. Do ich oznaczania konieczne są organy generatywne. Rośliny spotykane są na różnych kontynentach w strefie klimatu równikowego po umiarkowanie ciepły. Największe zróżnicowanie występuje w tropikalnej Afryce i w Australii. W Polsce jedynym gatunkiem niegdyś występującym naturalnie, następnie wymarłym i reintrodukowanym jest marsylia czterolistna "M. quadrifolia". Rośliny te występują na brzegach wód stojących, na terenach bagiennych i w rowach. Niektóre gatunki są problematyczne ze względu na zarastanie rowów i pól ryżowych. Nazwa rodzajowa upamiętnia włoskiego botanika – Luigiego Marsigliego (1656–1730). Ze względu na oryginalny wygląd niektóre gatunki, zwłaszcza rosnące w klimacie umiarkowanym, uprawiane są jako rośliny ozdobne.
Rozwój.
Sporokarpy, będące najwyraźniej zmodyfikowanymi liśćmi (świadczy o tym układ żyłek przewodzących i ich rozwój) zawierają u szczytu zarodnię rozwijającą się w makrosporangium i niżej położone liczne mikrosporangia, rozwijające się nieco później. Ich rozwój następuje tylko w odpowiednich warunkach wilgotnościowych. W niedostatecznie wilgotnym miejscu zachowują żywotność przez ponad 100 lat. Każda zarodnia jest otoczona jednowarstwową ścianą i wewnątrz dwuwarstwowym tapetum. W środku zawiera 32 lub 64 zarodniki, z których w makrosporangium tylko jeden rozwija się w makrosporę, a reszta rozpuszcza się tworząc wielojądrowe plazmodium. W mikrosporangiach dojrzewają i zmieniają się w kuliste mikrospory zwykle wszystkie zarodniki.
Rozwój gametofitu w mikrosporach jest szybki – trwa kilkanaście godzin. W wyniku podziałów jego komórki powstaje jednokomórkowe przedrośle i dwie plemnie. Plemnie składają się ze ściany i komórki macierzystej plemników, której cztery kolejne podziały tworzą 16 komórek plemnikowych. Po rozpuszczeniu komórki przedroślowej, rozluźnieniu ścian plemni i mikrospory wydostają się one na zewnątrz. Plemniki składają się z pęcherzyka i długiej, opatrzonej licznymi wiciami wstęgi. 
Pierwsze podziały makrospory tworzą gametofit żeński składający się z komórki gromadzącej substancje zapasowe oraz właściwy gametofit składający się z komórek wegetatywnych i rodni z komórką jajową. Rodnia otoczona jest galaretowatą masą i w jej wnętrzu rozpuszczeniu ulegają także komórki kanałowe. Przez rozluźniony gametofit plemnik dostaje się do komórki jajowej i dokonuje zapłodnienia. Rozwijający się zarodek osłonięty jest dwiema lub trzema warstwami komórek gametofitu tworzących czepiec, od zewnątrz z licznymi chwytnikami.
Systematyka.
Jest to jeden z trzech rodzajów z rodziny marsyliowatych "Marsileaceae". Jest siostrzany do kladu obejmującego rodzaje gałuszka "Pilularia" i "Regnellidium". 
O problemach z oznaczaniem i klasyfikacją gatunków w obrębie tego rodzaju świadczyć może przypadek gatunku „odkrytego” na jednym stanowisku na Azorach. Opisany w 1983 jako kolejny endemit tego archipelagu pod nazwą "Marsilea azorica" został objęty ochroną Konwencji berneńskiej, stał się przedmiotem ochrony sieci Natura 2000, a w Czerwonej księdze gatunków zagrożonych IUCN uznany został za gatunek krytycznie zagrożony. Po szczegółowej weryfikacji morfologicznej i molekularnej rośliny z Azorów okazały się należeć do australijskiego gatunku "Marsilea hirsuta", inwazyjnego w południowo-wschodnich Stanach Zjednoczonych i najwyraźniej stamtąd zawleczonego na wyspy.
Zastosowanie i uprawa.
Różne gatunki marsylii uprawiane są jako rośliny ozdobne w stawach i akwariach. Rośliny w zależności od warunków klimatycznych mogą być wysadzane bezpośrednio na dnie zbiornika na płyciznach lub wstawiane do zbiorników w pojemnikach, chowanych w pomieszczeniach podczas zimy. Rośliny rozmnażane są za pomocą fragmentów pędów (zawierającymi co najmniej dwa węzły), ale możliwe jest też rozmnażanie generatywne za pomocą sporokarpów. 
Sporokarpy gatunku pospolitego w Australii – "M. drummondii" są spożywane jako "nardoo" przez Aborygenów. Ze względu na dużą zawartość enzymu tiaminazy rozkładającej tiaminę (witaminę B1), przed spożyciem są rozgniatane i przepłukiwane wodą. Następnie po wysuszeniu tłucze się je na mąkę i wypieka placki, ewentualnie spożywa się je w niewielkich ilościach na surowo. Niewprawni w odpowiednim przyrządzaniu sporokarpów marsylii uczestnicy pierwszej transaustralijskiej ekspedycji Burke’a i Willsa (1860) zginęli w efekcie spowodowanej przez marsylię choroby beri-beri (niedobór witaminy B1).

</doc>
<doc id="3675229" url="https://pl.wikipedia.org/wiki?curid=3675229" title="Marsilea">
Marsilea



</doc>
<doc id="3675231" url="https://pl.wikipedia.org/wiki?curid=3675231" title="Waśki (Białoruś)">
Waśki (Białoruś)



</doc>
<doc id="3675232" url="https://pl.wikipedia.org/wiki?curid=3675232" title="Jan Chrzciciel Niemirowicz-Szczytt">
Jan Chrzciciel Niemirowicz-Szczytt

Jan Chrzciciel Feliks Niemirowicz-Szczytt (Szczytt-Niemirowicz / Szczytt / Szczyt) herbu Jastrzębiec (ur. 21 lutego 1789 Tabołki – 7 czerwca 1865 tamże) – ksiądz, administrator archidiecezji mohylewskiej, zesłaniec
Urodzony w majątku rodzinnym Tabołki guberni witebskiej. Najmłodszy syn szambelana królewskiego i marszałka drysińskiego Feliksa (1764-1793). Wnuk pisarza skarbowego połockiego Justyniana Niemirowicza-Szczytta (1740-1824).
Miał dwóch braci: Michała (1786-1824), podkomorzego drysińskiego, który wstąpił w Rzymie do zakonu jezuitów i zmarł w opinii świętości, oraz Józefa (1787-1861), dziedzica Tabołek, ożenionego z Marią Rudominą-Dusiatską.
Młodość.
Wcześnie osierocony był wychowywany wraz z rodzeństwem przez siostrę ojca – Józefę ks. Świrską, która po śmierci męża wstąpiła do zakonu wizytek w Wilnie. Odebrał staranne wykształcenie domowe. Biegle władał sześcioma językami: rosyjskim, francuskim, niemieckim, włoskim, greckim i łacińskim. W młodości brał aktywny udział w życiu publicznym. Po zakończeniu wojen napoleońskich wyruszył w podroż po Europie. W 1818 rozpoczął studia na Academia Pontificia dei Nobili Ecclesiastici, gdzie poznał ks. Cappellariego, późniejszego papieża Grzegorza XVI. Za namową francuskiego filozofa Josepha de Maistre zdecydował się wstąpić do stanu duchownego, a w 1820 otrzymał święcenia kapłańskie. Podjął naukę na rzymskim uniwersytecie La Sapienza, gdzie w 1822 został doktorem św. teologii i filozofii.
Posługa duszpasterska w Rosji.
W 1822 powrócił do rodzinnych Tabołek, gdzie objął probostwo. W 1825 został proboszczem w Mohylewie, asesorem kolegialnym w Konsystorzu Mohylewskim oraz kanonikiem kapituły kijowskiej. W 1827 odszedł z Konsystorza Mohylewskiego, zostając asesorem rzymskokatolickiego Kolegium Duchownego w Petersburgu. W 1828 otrzymał tytuł prałata kustosza kapituły archidiecezji mohylewskiej i został wizytatorem kościołów w Noworosji.
W 1829 został powołany na generalnego wizytatora archikatedry, kapituły, konsystorza i seminarium mohylewskiego oraz administratora archidiecezji mohylewskiej. W tym czasie bezskutecznie arcybiskup i metropolita wszystkich kościołów rzym.-kat. w Cesarstwie Rosyjskim Kacper Kazimierz Cieciszowski starał się o objęcie przez niego urzędu biskupa sufragana, a później biskupa koadiutora metropolity. Po śmierci Cieciszowskiego w 1831 papież Grzegorz XVI naciskał na władze rosyjskie na mianowanie ks. Niemirowicza-Szczytta metropolitą mohylewskim. W tym celu został on wezwany do Petersburga, gdzie spędził kolejne dwa lata. W czasie rozmowy z carem Mikołajem I stwierdził, że duchowni katoliccy nie mogą odmawiać unitom posługi duszpasterskiej. Zdecydowany sprzeciw ks. Niemirowicza-Szczytta wobec forsowanego przez władze rosyjskie przejścia unitów na prawosławie, spowodował jego odsunięcie i, mimo braku oficjalnej decyzji cara, zesłanie.
Zesłanie.
W 1833 wobec nieprzychylności władz rosyjskich został usunięty z urzędu administratora archidiecezji mohylewskiej i probostwa w Mohylewie. W tym samym roku został mianowany proboszczem w Odessie, a na specjalne życzenie cara Mikołaja I – wizytatorem kościołów w Moskwie i Noworosji. Po wizytacji miał udać się do Saratowa i oczekiwać dalszych decyzji ministra spraw wewnętrznych, które nigdy nie nadeszły. Było to równoznaczne zesłaniu, choć nie pozbawiono go oficjalnie godności kościelnych, a później pensji emerytalnej. Zamieszkał przy tamtejszym kościele. Znacznie przyczynił się do jego przebudowy i uposażenia, przeznaczając na te własne zasoby finansowe. Wspierał i utrzymywał kontakty z polskimi zesłańcami, m.in. z przebywającą w latach 1841-44 w Saratowie Ewą Felińską. Po śmierci Mikołaja I w 1855 wystąpił z prośbą do nowego cara Aleksandra II o zgodę na spędzenie ostatnich lat życia w rodzinnym majątku. Otrzymał ją dopiero 3 lata później, w 1857, po 24 latach zesłania.
Powrót do Tabołek.
Do rodzinnych Tabołek powrócił jako emeryt w 1857, gdzie spędził swoje ostatnie lata pod nadzorem policyjnym. Zmarł w Tabołkach w 1865. Został pochowany obok rodziców w kościele Dominikanów w Wołyńcach (Zabiałach).

</doc>
<doc id="3675237" url="https://pl.wikipedia.org/wiki?curid=3675237" title="Siarka (rzeka)">
Siarka (rzeka)



</doc>
<doc id="3675244" url="https://pl.wikipedia.org/wiki?curid=3675244" title="Pociąg pancerny nr 51">
Pociąg pancerny nr 51



</doc>
<doc id="3675246" url="https://pl.wikipedia.org/wiki?curid=3675246" title="Konstanty Marcjan Niemirowicz-Szczytt">
Konstanty Marcjan Niemirowicz-Szczytt

Konstanty Marcjan Niemirowicz-Szczytt (Szczytt-Niemirowicz / Szczytt) herbu Jastrzębiec (ok. 1649– zm. 17 lub 22 września 1712 roku) – podsędek połocki w latach 1696-1712, horodniczy połocki w latach 1681-1696, podkomorzy wendeński już w 1674 roku, starosta ładośniański i szatrowski
Elektor króla Michała Korybuta, Jana III i Augusta II. Był elektorem Jana III Sobieskiego z województwa połockiego w 1674 roku. Deputat do Trybunału Głównego Wielkiego Księstwa Litewskiego w 1688 z pow. orszańskiego, w 1706 roku z województwa połockiego i w 1701 z woj. połockiego.
Dziedzic Tabołek, gdzie w 1712 ufundował cerkiew Przemienienia Pańskiego.
Syn Justyniana Niemirowicza-Szczytta i Anny Tukowiczówny. Miał sześciu braci, w tym kasztelana smoleńskiego Krzysztofa Benedykta.
Z drugiej żony – Iluminaty z Frąckiewiczów-Radzimińskich, miał syna Jana, kasztelana inflanckiego.
Dziad Justyniana.

</doc>
<doc id="3675248" url="https://pl.wikipedia.org/wiki?curid=3675248" title="Exotic Tour (Summer Tour '94)">
Exotic Tour (Summer Tour '94)



</doc>
<doc id="3675249" url="https://pl.wikipedia.org/wiki?curid=3675249" title="Justynian Niemirowicz-Szczytt (zm. 1677)">
Justynian Niemirowicz-Szczytt (zm. 1677)

Justynian Niemirowicz-Szczytt (Szczytt-Niemirowicz / Szczyt / Szczyth) herbu Jastrzębiec (zm. 1677) – podwojewodzi połocki (1666–1670), podkomorzy połocki (od 1673), poseł na sejmy, fundator klasztoru i kościoła Franciszkanów w Prozorokach
Syn Krzysztofa i Zofii z Lissowskich II v. za Józefem Skinderem. Wnuk podwojewodziego połockiego Mikołaja Niemirowicza-Szczytta, syna marszałka hospodarskiego Mikołaja.
Miał trzech braci – Jana, Mikołaja (elektora królów Michała Korybuta i Jana III) i Aleksandra – oraz dwie siostry – Annę i Halszkę.
Aktywność polityczna.
Długoletni stronnik Sapiehów – wojewody wileńskiego i hetmana wielkiego litewskiego Pawła Jana, a następnie jego synów, w tym Benedykta Pawła.
Przed 1666 został podwojewodzim połockim z ramienia wojewody Jana Karola Kopcia. Reprezentował woj. połockie na sejmie w 1667, nadzwyczajnym I abdykacyjnym w 1668, elekcyjnym w 1669 (elektor Michała Korybuta Wiśniowieckiego), koronacyjnym w 1669, zwyczajnym w 1670, elekcyjnym w 1674 (elektor Jana III Sobieskiego).
W 1670 Justynian Niemirowicz-Szczytt zaangażował się w konflikt pomiędzy obozem Paców a stronnikami Radziwiłłów i Sapiehów. Zarzucił marszałkowi Trybunału Litewskiego, Mikołajowi Ciechanowieckiemu, nielegalny wybór na tę funkcję i nadużycia. Mimo przejściowego sukcesu, ostatecznie wygrali zwolennicy Paców, a on sam został skazany na wieczną banicję i gardło.
W 1673 został nominowany na podkomorzego połockiego.
Majątek i fundacje.
Posiadał znaczny majątek, w tym dobra Białe, Hubin, Sanniki. Pohorełe, Ołoskowo i Komorowszczyznę. W 1663 nabył od szwagra, Stefana Tukowicza, dobra Tabołki, które następnie przez ponad 200 lat znajdowały się w posiadaniu potomków jego syna Konstantego, stając się ich rezydencją. Jak podaje Żychliński, w czasie wojny polsko-moskiewskiej (1654-67) u Niemirowicza-Szczytta w Tabołkach stanął kwaterą wojewoda ruski Stefan Czarniecki. Na pamiątkę podarował gospodarzowi swój stolik obozowy z własnoręcznym napisem.
W 1666 kupił Prozoroki. W 1677 sprowadził do Prozoroków Franciszkanów, fundując im klasztor i drewniany kościół pw. NMP. Na podzamczu w Połocku znajdował się jego dwór.
Rodzina.
W 1648 poślubił Annę Tukowiczównę (zm. 1694), córkę Bazylego i Zofii z Sieheniów. Miał sześciu synów – Konstantego Marcjana (ojca kasztelana inflanckiego Jana Niemirowicza-Szczytta i dziada Justyniana Niemirowicza-Szczytta), Bronisława, Krzysztofa Benedykta (ojca kasztelana mścisławskiego Józefa Niemirowicza-Szczytta i dziada kasztelana brzeskolitewskiego Józefa Niemirowicza-Szczytta i starosty witagolskiego Krzysztofa Niemirowicza-Szczytta), Samuela Karola (dziada Marcina Niemirowicza-Szczytta), Olbrachta (podstolego wendeńskiego i smoleńskiego) i Kazimierza (jezuitę).
Zmarł w 1677. Został pochowany w kościele Franciszkanów w Prozorokach.

</doc>
<doc id="3675252" url="https://pl.wikipedia.org/wiki?curid=3675252" title="Rykka">
Rykka

Rykka właściwie Christina Maria Rieder (ur. 13 marca 1986 w Vancouver) – kanadyjsko-szwajcarska piosenkarka, reprezentantka Szwajcarii podczas 61. Konkursu Piosenki Eurowizji w 2016 roku.
Życiorys.
Wczesne lata.
Christina Maria Rieder urodziła się 13 marca 1986 roku w Vancouver. Jej dziadek pochodzi ze szwajcarskiej wioski Rothenfluh i prowadzi piekarnię w Vancouver. Jako dziewięciolatka po raz pierwszy wystąpiła na scenie, gdzie towarzyszyli jej brat i siostra. W wieku 15 lat rozpoczęła naukę gry na gitarze, rok później zaczęła pisać własne piosenki.
Kariera.
Po ukończeniu dwuletniej szkoły śpiewu przeprowadziła się do Toronto, gdzie nagrała album "Straight Line". Krążek został wydany w 2010 roku w Szwajcarii nakładem wytwórni Little Jig Records. Po ukazaniu się albumu "Kodiak", w 2012 roku przyjęła pseudonim Rykka. Rok później wygrała 100 000 dolarów w "The Peak Performance Project". 13 lutego 2016 roku wystąpiła z utworem „The Last Of Our Kind” podczas szwajcarskich preselekcji eurowizyjnych "Die Grosse Entscheidungsshow", które wygrała w konkurencji z pięcioma wykonawcami, dzięki czemu została reprezentantką Szwajcarii podczas 61. Konkursu Piosenki Eurowizji.Wokalistka wystąpiła w drugim półfinale konkursu 12 maja jako trzecia w kolejności, zajmując ostatnie, osiemnaste miejsce.

</doc>
<doc id="3675253" url="https://pl.wikipedia.org/wiki?curid=3675253" title="Sekretarze skarbu Stanów Zjednoczonych">
Sekretarze skarbu Stanów Zjednoczonych



</doc>
<doc id="3675256" url="https://pl.wikipedia.org/wiki?curid=3675256" title="Justynian Niemirowicz-Szczytt">
Justynian Niemirowicz-Szczytt



</doc>
<doc id="3675258" url="https://pl.wikipedia.org/wiki?curid=3675258" title="Gmina Laç">
Gmina Laç

Gmina Laç (alb. "Bashkia Laç") – gmina miejska położona w zachodniej części Albanii. Administracyjnie należy do okręgu Kurbin w obwodzie Lezha. W 2011 roku populacja gminy wynosiła 17086 w tym 8641 kobiet oraz 8445 mężczyzn, z czego Albańczycy stanowili 93,15% mieszkańców. Siedziba gminy znajduje się w mieście Laç.

</doc>
<doc id="3675261" url="https://pl.wikipedia.org/wiki?curid=3675261" title="Darwinulidae">
Darwinulidae

Darwinulidae – rodzina małżoraczków z podgromady Podocopa i rzędu Podocopida. Jedyna rodzina monotypowych: podrzędu Darwinulocopina i nadrodziny Darwinuloidea.
Małożaraczki o symetrycznym, podłużno-jajowatym karapaksie, zwykle gładkim. Prawa klapka nachodzi na lewą. Tylna krawędź karapksu jest wzdęta i tworzy komorę lęgową. Przedni skraj karapaksu zwężony. Klapki połączone adontotycznym tj. pozbawionym ząbków zamkiem. Przyczepy mięśni zwieraczów zgrupowane są po 6 do 12 w zwartą rozetkę. Głaszczki żuwaczek wyposażone po bokach w grzebyk tworzony przez szczecinki. Tył ciała zwykle gładki i pozbawiony furki. Zwapniała blaszka wewnętrzna ("lamella") wąska.
Rozprzestrzenione kosmopolitycznie. Zasiedlają wody słodkie do lekko słonawych. Należą to najstarszych znanych małżoraczków słodkowodnych. Znane od karbonu, możliwe że pojawiły się już w dewonie. Szczyt różnorodności osiągnęły w karbonie i permie. 
Dotąd opisano ponad 400 gatunków, w tym około 30 współczesnych. Grupuje się je w 3 rodzajach
W Polskich występuje "Darwinula stevensoni", zasiedlająca litoral jezior

</doc>
<doc id="3675262" url="https://pl.wikipedia.org/wiki?curid=3675262" title="Darwinulocopida">
Darwinulocopida



</doc>
<doc id="3675263" url="https://pl.wikipedia.org/wiki?curid=3675263" title="Darwinuloidea">
Darwinuloidea



</doc>
<doc id="3675265" url="https://pl.wikipedia.org/wiki?curid=3675265" title="Sigilliocopina">
Sigilliocopina

Sigilliocopina – podrząd małżoraczków z podgromady Podocopa i rzędu Podocopida.
Małżoraczki o asymetrycznym, wzdęto-jajowatym karapaksie, którego lewa klapa silnie nachodzi na prawą, a powierzchnia jest zwykle gładka. Zamek typu merodontycznego. Odciski mięśni zwieraczów zgrupowane są po 20 do 35 sztuk w agregaty. Głaszczki żuwaczek bez grzebyków szczecinek po bokach. Tył ciała jest zaopatrzony w poprzeczne listewki i dużą, blaszkowatą furkę o dość tęgo zbudowanych pazurkach. U samców występuje narząd Zenkera o spiralnym umięśnieniu. Zwapniała blaszka wewnętrzna ("lamella") wąska.
Rozprzestrzenione okołotropikalnie. Zasiedlają wody morskie. Związane z rafami. Rzadko spotkane.
Dotąd opisano 8 gatunków współczesnych współczesnych. Grupuje się je w 2 rodzinach zaliczanych do nadrodziny Sigillioidea :

</doc>
<doc id="3675267" url="https://pl.wikipedia.org/wiki?curid=3675267" title="Darwinulocopina">
Darwinulocopina



</doc>
<doc id="3675268" url="https://pl.wikipedia.org/wiki?curid=3675268" title="Bairdiocopina">
Bairdiocopina

Bairdiocopina – podrząd małżoraczków z podgromady Podocopa i rzędu Podocopida.
Małżoraczki o karapaksie gładkim lub punktowanym, w obrysie jego kształt określany jako bairdioidalny. Lewa klapa nachodzi na prawą. Zamek skomplikowanej budowy. Odciski mięśni zwieraczów zgrupowane są w trzy pary w przedniej kolumnie i jedną parę w tylnej kolumnie. Druga para czułków z drobnym, łuskowatym egzopoditem, opatrzonym w góra trzy drobne szczecinki. Przydatki piątej, szóstej i siódmej pary lokomotoryczne, służące kroczeniu. furka prętowata, drobno oszczeciniona. W grzbietowej części jelita środkowego zwykle można dostrzec jedną lub dwie kulki osadu. Jądra i jajniki nie wchodzą do jamy międzyblaszkowej klap karapaksu. Zwapniała blaszka wewnętrzna ("lamella") stosunkowo szeroka. U samców występuje para szczoteczkowatych organów, brak natomiast narządu Zenkera.
Rozprzestrzenione kosmopolitycznie, najbardziej zróżnicowane na rafach.
Dotąd opisano około 270 gatunków współczesnych. Grupuje się je w 2 rodzinach zaliczanych do nadrodziny Bairdioidea :

</doc>
<doc id="3675269" url="https://pl.wikipedia.org/wiki?curid=3675269" title="Cytherocopina">
Cytherocopina

Cytherocopina – podrząd małżoraczków z podgromady Podocopa i rzędu Podocopida.
Małżoraczki o bardzo silnie zróżnicowanych kształtach karapaksów. Klapy często o ornamentowanych powierzchniach; lewa zwykle nieco nachodzi na prawą. Zamki wyspecjalizowane, mogą różnego typu. Odciski mięśni zwieraczów są małe i układają się po cztery, rzadko pięć w poziomy rządek. Rzadko niektóre z nich mogą być rozwidlone. Druga para czułków ma egzopodit przekształcony w pustą, kolcowatą szczecinę, połączoną z gruczołem przędnym. Przydatki piątej, szóstej i siódmej pary lokomotoryczne, służące kroczeniu. Dwie drobne szczecinki stanowią pozostałość zredukowanej furki. Zwykle nie ma możliwości identyfikacji zawartości jelita jak u Bairdiocopina. Jądra i jajniki nie wchodzą do jamy międzyblaszkowej klap karapaksu. Zwapniała blaszka wewnętrzna ("lamella") stosunkowo szeroka. U samców występuje para szczoteczkowatych organów, brak natomiast narządu Zenkera.
Rozprzestrzenione kosmopolitycznie. Zasiedlają wszelkie siedliska wodne, szczególnie przeważają w wodach słonawych, na równiach pływowych i sublitoralu.
Należy tu ponad 90% gatunków współcześnie żyjących małżoraczków. Dzieli się je na dwie nadrodziny:

</doc>
<doc id="3675270" url="https://pl.wikipedia.org/wiki?curid=3675270" title="Oostriku">
Oostriku

Oostriku (est. "Oostriku jõgi") – rzeka w środkowej Estonii. Rzeka ma źródła nieopodal miejscowości Vao. Wpada do rzeki Põltsamaa na zachód od rezerwatu przyrody Endla. Ma długość 13,7 km i powierzchnię dorzecza 39.2 km².

</doc>
<doc id="3675271" url="https://pl.wikipedia.org/wiki?curid=3675271" title="Nõmme (rzeka)">
Nõmme (rzeka)

Nõmme jõgi (est. "Nõmme jõgi") – rzeka w środkowej Estonii. Rzeka ma źródła nieopodal miejscowości Äntu. Wpada do rzeki Põltsamaa na zachód od miejscowości Rakke, gmina Rakke. Ma długość 13,3 km i powierzchnię dorzecza 146,2 km².

</doc>
<doc id="3675273" url="https://pl.wikipedia.org/wiki?curid=3675273" title="Krzysztof Roman Korsak Zaleski">
Krzysztof Roman Korsak Zaleski

Krzysztof Roman (Roman Krzysztof) Korsak Zaleski herbu własnego (zm. ok. 1640/1641 roku) – podkomorzy połocki w latach 1618-1639, stolnik połocki w latach 1605-1618.
Poseł na sejm 1625, 1631 roku. Poseł na sejm konwokacyjny 1632 roku z województwa połockiego. Był elektorem Władysława IV Wazy z województwa połockiego w 1632 roku.

</doc>
<doc id="3675276" url="https://pl.wikipedia.org/wiki?curid=3675276" title="Cypridocopina">
Cypridocopina

Cypridocopina – podrząd małżoraczków z podgromady Podocopa i rzędu Podocopida.
Małżoraczki o karapaksach różnych kształtów, zwykle gładkich lub bardzo lekko punktowanych. Zamek klap najczęściej adontyczny, ale u Macrocypridoidea pięcioelementowy. Odciski mięśni zwieraczy słabo zaznaczone, występują w liczbie pięciu do dziewięciu. Przydatki piątej pary mają endopodity w postaci niewielkich odnóży lokomotorycznych lub zredukowane u samic albo przekształcone w walwy u samców. Siódma para przydatków zmodyfikowana w narządy czyszczące, zagięta ponad tylną częścią ciała. U niektórych gatunków jądra i jajniki przedłużone mogą być do jamy międzyblaszkowej klap karapaksu. Zwapniała blaszka wewnętrzna ("lamella") stosunkowo szeroka. Samce maja w grzbietowej części ciała narząd Zenkera, a niekiedy także szczoteczkowaty narząd.
Większość gatunków słodkowodna, ale wiele słonowodnych. Niektóre rozmnażają się dzieworodnie.
Do 2011 roku opisano 2055 gatunków współczesnych. Dzieli się je na trzy nadrodziny:

</doc>
<doc id="3675277" url="https://pl.wikipedia.org/wiki?curid=3675277" title="Aurelia Pentón">
Aurelia Pentón

Aurelia Catalina Pentón Conde (ur. 13 lutego 1941 w Jatibonico) – kubańska lekkoatletka, sprinterka i średniodystansowiec.
Specjalizowała się w biegu na 400 metrów i biegu na 800 metrów. Zwyciężyła na obu tych dystansach na mistrzostwach Ameryki Środkowej i Karaibów w 1967 w Xalapa-Enríquez. Na igrzyskach olimpijskich w 1968 w Meksyku zajęła 5. miejsce w finale biegu na 400 metrów. Zdobyła srebrny medal w biegu na 400 metrów i brązowy na 800 metrów na mistrzostwach Ameryki Środkowej i Karaibów w 1969 w Hawanie. Również zdobyła srebrny medal w biegu na 400 metrów na igrzyskach Ameryki Środkowej i Karaibów w 1970 w Panamie. Na uniwersjadzie w 1970 w Turynie zdobyła brązowy medal w biegu na 400 metrów.
Zdobyła srebrny medal w sztafecie 4 × 400 metrów podczas igrzysk panamerykańskich w 1971 w Cali (sztafeta kubańska biegła w składzie: Beatriz Castillo, Marcela Chibás, Pentón i Carmen Trustée). W biegu na 400 metrów zajęła 4. miejsce. Na mistrzostwach Ameryki Środkowej i Karaibów w 1971 w Kingston zdobyła srebrny medal w biegu na 800 metrów i złoty w sztafecie 4 × 400 metrów (w składzie: Trustée, Castillo, Pentón i Chibás).
Na igrzyskach olimpijskich w 1972 w Monachium Pentón odpadła w półfinale biegu na 400 metrów i w eliminacjach sztafety 4 × 400 metrów. Zwyciężyła w biegu na 400 metrów na mistrzostwach Ameryki Środkowej i Karaibów w 1973 w Maracaibo, a na igrzyskach Ameryki Środkowej i Karaibów w 1974 w Santo Domingo zdobyła złoty medal w biegu na 400 metrów i srebrny w biegu na 800 metrów. Zdobyła brązowy medal w sztafecie 4 × 400 metrów (w składzie: Eia Cabreia, Rosa López, Asunción Acosta i Pentón) na igrzyskach panamerykańskich w 1975 w Meksyku.
Zdobyła brązowe medal w biegach na 400 i na 800 metrów na mistrzostwach Ameryki Środkowej i Karaibów w 1977 w Xalapa-Enríquez. Na igrzyskach Ameryki Środkowej i Karaibów w 1978 w Medellín zwyciężyła w obu tych konkurencjach oraz w sztafecie 4 × 400 metrów (w składzie: Ana Guibert, Castillo, Pentón i Ana Fidelia Quirot). Zdobyła srebrny medal w sztafecie 4 × 400 metrów (w składzie: Guibert, Quirot, Nery McKeen i Pentón) oraz brązowy w biegu na 800 metrów na igrzyskach panamerykańskich w 1979 w San Juan, a w biegu na 400 metrów zajęła 4. miejsce.
Zwyciężyła w biegu na 400 metrów na mistrzostwach Polski w 1972 w Warszawie, które były rozgrywane w obsadzie międzynarodowej.
Wielokrotna rekordzistka Kuby na 400 metrów (do czasu 50,56 16 lipca 1978 w Medellín), na 800 metrów (do czasu 2:01,38 18 lipca 1978 w Medellín) i w sztafecie 4 × 400 metrów (do czasu 3:31,34 20 lipca 1978 w Medellín).

</doc>
<doc id="3675280" url="https://pl.wikipedia.org/wiki?curid=3675280" title="Wilhelm Härtel">
Wilhelm Härtel

Wilhelm Härtel (ur. 23 lipca 1903 w Probstzelli koło Saalfeld) – funkcjonariusz SS w stopniu SS-Untersturmführera pełniący funkcje dowódcy straży (niem. Schutzhaftlagerführer) w niemieckich nazistowskich obozach koncentracyjnych Majdanek i Dachau. 
Z zawodu był kupcem. W latach 1919–1923 należał do brygady ochotniczej Ehrhardt, w której walczył w krajach nadbałtyckich i przeciwko powstańcom śląskim. Członek NSDAP od sierpnia 1931 roku o numerze partyjnym 597956 i numerze ewidencyjnym SS. 107620. Służył w Wehrmachcie, z którego 1 października 1940 roku został przeniesiony do czynnej służby w Waffen-SS. W 1942 r. został wcielony do załogi wartowniczej, skąd latem oddelegowano go do szkoły oficerów administracyjnych SS (SS-Führerschule des Verwaltungsdienstes) w Dachau. Po jej ukończeniu został ponownie przeniesiony do obozu w Lublinie, gdzie w 1943 r. był oficerem w wydziale IV. Następnie mianowano go zastępcą szefa administracji obozowej od marca 1943 r. przed odkomenderowaniem do KL Warschau.

</doc>
<doc id="3675282" url="https://pl.wikipedia.org/wiki?curid=3675282" title="Józef Klonowski (zm. 1653)">
Józef Klonowski (zm. 1653)

Józef Klonowski herbu Leszczyc (zm. przed 6 maja 1653 roku) – wojewoda brzeskolitewski w 1652 roku, kasztelan witebski w 1647 roku, podkomorzy połocki w latach 1641-1647, pisarz skarbowy Wielkiego Księstwa Litewskiego w latach 1640-1647, stolnik połocki w latach 1618-1641, sekretarz Króla Jego Mości w 1632 roku.
Poseł na sejm 1627 roku. 
Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa połockiego. Podpisał "pacta conventa" Władysława IV Wazy w 1632 roku. Poseł sejmiku połockiego na sejm 1641 roku. Poseł na sejmy ekstraordynaryjne 1642 i 1647 roku. W czasie elekcji 1632 roku został sędzią generalnego sądu kapturowego. Był elektorem Władysława IV Wazy z województwa połockiego w 1632 roku. Poseł na sejm zwyczajny 1635 roku, sejm zwyczajny 1637 roku, sejm 1638 roku, sejm 1643 roku, sejm 1646 roku.
Elektor Jana II Kazimierza Wazy w 1648 roku z województwa połockiego, podpisał jego "pacta conventa". W czasie elekcji 1648 roku został sędzią generalnego sądu kapturowego. Na sejmie koronacyjnym 1649 roku wyznaczony z Senatu komisarzem do zapłaty wojsku wojsku Wielkiego Księstwa Litewskiego. Na sejmie 1650 roku wyznaczony z Senatu komisarzem do zapłaty wojsku Wielkiego Księstwa Litewskiego.

</doc>
<doc id="3675284" url="https://pl.wikipedia.org/wiki?curid=3675284" title="Józef Klonowski">
Józef Klonowski



</doc>
<doc id="3675288" url="https://pl.wikipedia.org/wiki?curid=3675288" title="Vlada Stošić">
Vlada Stošić

 
Vlada Stošić (ur. 31 stycznia 1965 we Vranje) – serbski piłkarz występujący na pozycji pomocnika. Wcześniej reprezentant Jugosławii.
Kariera klubowa.
Stošić karierę rozpoczynał w 1984 roku w zespole Crvena Zvezda. W 1985 roku zdobył z nim Puchar Jugosławii. W latach 1986–1988 grał na wypożyczeniach w australijskim Footscray JUST, a także jugosłowiańskich drużynach FK Rad oraz Radnički Nisz. Następnie wrócił do Crvenej Zvezdy. W 1990 roku zdobył z nią mistrzostwo Jugosławii oraz Puchar Jugosławii. W 1991 roku wraz z klubem ponownie wywalczył mistrzostwo Jugosławii. Wygrał z nim także rozgrywki Pucharu Mistrzów.
Na początku 1992 roku Stošić odszedł do hiszpańskiej Mallorki. W Primera División zadebiutował 2 lutego 1992 w wygranym 2:1 meczu z Realem Oviedo, w którym strzelił także gola. W sezonie 1991/1992 spadł z zespołem do Segunda División. Tam spędził dwa lata, a potem przeszedł do pierwszoligowego Realu Betis. Jego barwy reprezentował przez kolejne dwa lata. Następnie występował w meksykańskim Atlante oraz portugalskiej Vitórii Setúbal, gdzie w 1998 roku zakończył karierę.
Kariera reprezentacyjna.
W reprezentacji Jugosławii Stošić zadebiutował 12 września 1990 wygranym 2:0 meczu eliminacji Mistrzostw Europy 1992 z Irlandią Północną. Było to jednocześnie jedyne spotkanie rozegrane przez niego w drużynie narodowej.

</doc>
<doc id="3675289" url="https://pl.wikipedia.org/wiki?curid=3675289" title="Irena Krońska">
Irena Krońska

Irena Krońska, z d. Krzemicka (ur. 6 marca 1915 we Lwowie, zm. 16 stycznia 1974 w Warszawie) – polska filozof, filolog klasyczna, tłumaczka. Żona Tadeusza Krońskiego.
Życiorys.
Ukończyła studia na Uniwersytecie Jana Kazimierza we Lwowie, gdzie studiowała filologię klasyczną po kierunkiem Ryszarda Gansińca (1933–1937) oraz filozofię pod kierunkiem Romana Ingardena (1934–1937). Podczas II wojny światowej wraz z mężem działała w ruchu oporu. W 1944 roku, po upadku powstania warszawskiego, małżonkowie zostali wywiezieni do obozu w Niemczech, skąd udało im się zbiec do Francji. Do Polski powrócili w 1949 roku.
W latach 1951–1968 była kierownikiem redakcji i sekretarzem komitetu redakcyjnego wydawanej przez PWN "Biblioteki Klasyków Filozofii". Opublikowała m.in. książkę o Sokratesie oraz 1. tom zredagowanego przez siebie "Słownika filozofów". Odsunięta od pracy wydawniczej i redakcyjnej na fali czystek po wydarzeniach marcowych w 1968 roku.

</doc>
<doc id="3675290" url="https://pl.wikipedia.org/wiki?curid=3675290" title="Platycopida">
Platycopida

Platycopida – rząd skorupiaków z gromady małżoraczków i podgromady Podocopa.
Przedstawiciele rzędu mają asymetryczny, wydłużony, bocznie spłaszczony karapaks. Na całej długości wolnych brzegów klapka prawa zachodzi na lewą. U samic tylna część karapaksu rozdęta jest w komorę lęgową. Występuje sześć par przydatków, przy czym brak lokomotrorycznych. Kolankowato zgięte czułki drugiej pary mają duże, oszczecinione egzopodity złożone z dwóch podomerów. Złożone ze szczecinek grzebyki obecne są na żuwaczkach i czwartej parze przydatków. Tył ciała uzbrojony w poprzeczne listewki i dużą, blaszkowatą furkę o tęgich pazurkach.
Skorupiaki morskie.
Rząd dzieli się na trzy podrzędy: 
Opisano 126 gatunków współczesnych, zaliczanych do jednej rodziny: Cytherellidae.

</doc>
<doc id="3675292" url="https://pl.wikipedia.org/wiki?curid=3675292" title="Kościół św. Marka Ewangelisty w Szatejkach">
Kościół św. Marka Ewangelisty w Szatejkach

Kościół św. Marka Ewangelisty w Szatejkach – katolicki kościół w Szatejkach, ("Šateikiai") (Litwa, rejon płungiański).
Neogotycki, murowany kościół ufundowany został przez Platerów, zbudowany w latach 1862-1875 według projektu Tomasa Tišeckisa.
Budynek, zbudowany na planie krzyża ma 3 nawy i szeroki transept. Wieża kościoła, o spiczastym dachu jest częściowo wysunięta przed fasadę. Wieża ma 6 kondygnacji. 3 dolne są czworoboczne, 3 górne mają przekrój ośmioboczny i są znacznie węższe od dolnych. Wszystkie szczyty (po bokach wieży, szczyty transeptu oraz końcowy nawy głównej) są ozdobione zębatymi ściankami attykowymi. Całość zdobią dodatkowo pinakle, ostrołukowe nisze i schodkowe szkarpy. Ostrołukowy portal tworzy wejście główne do kościoła.
Na wyposażeniu kościoła zachował się dzwon z 1777 oraz organy z II połowy XIX wieku, nieznanego organmistrza, o 2 manuałach, 4 pedałach i 16 rejestrach.

</doc>
<doc id="3675293" url="https://pl.wikipedia.org/wiki?curid=3675293" title="Mirosław Gawor">
Mirosław Gawor

Mirosław Gawor (ur. 13 lipca 1955) – polski funkcjonariusz służb mundurowych: Milicji Obywatelskiej, ludowego Wojska Polskiego oraz Biura Ochrony Rządu. Generał brygady, biznesmen, działacz sportowy. Dwukrotnie Szef BOR: Jednostki Wojskowej Nr 1004 – Biuro Ochrony Rządu (19 listopada 1991 – 7 maja 1997; 12 grudnia 1997 – 29 marca 2001) oraz Biura Ochrony Rządu w rozumieniu ustawy z 2001 roku (30 marca – 6 listopada 2001).
Życiorys.
Funkcjonariusz Milicji Obywatelskiej, w 1981 roku jako plutonowy uczestniczył w internowaniu Pierwszego Sekretarza PZPR Edwarda Gierka.
W 1988 roku ukończył wyższe studia zawodowe w Wyższej Szkole Oficerskiej Ministerstwa Spraw Wewnętrznych im. Feliksa Dzierżyńskiego w Legionowie. Wraz z Maciejem Hejdukiem napisał pracę dyplomową pt. "Prawne aspekty militaryzacji kosmosu" pod kierunkiem ppłk. mgr. Henryka Dąbrowskiego.
W 1991 roku został Szefem Biura Ochrony Rządu. Kariera zawodowa Gawora była związana z osobą Lecha Wałęsy. Zetknął się z nim bowiem w okresie jego internowania. Był jego stróżem z ramienia PRL-owskich władz. „Nie naciskał mi na odciski” – wspomina były przewodniczący „Solidarności”. I dodaje: „Mówiłem im, że przede mną kariera. Kto będzie grzeczny, będzie pracował, a kto niegrzeczny – nie”.
Według Mieczysława Wachowskiego, Mirosław Gawor był ojcem kariery Mariana Janickiego. Opowiadając o M. Janickim minister Mieczysław Wachowski wspomina „Mirek Gawor wziął go na szefa kolumny transportowej”. Ze wspomnień M. Janickiego wynika, że w 1997 roku gen. Gawor załatwił pieniądze z dotacji celowej na wymianę floty samochodowej z wielosettysięcznym przebiegiem na auta marki BMW.
Najbliższymi współpracownikami – zastępcami szefa BOR – generała Gawora byli:
w latach 1991–1997 – majorowie Krzysztof Dymek, Mirosław Brzeziński i Marek Kamiński; w latach 1997–2001 – płk Jan Włoch, gen. bryg. Leszek Ulandowski (do 2001), płk Andrzej Gawryś (od 2001), płk Leszek Woźniak, ppłk Marian Janicki.
Prezes zarządu m.in. w KGM Energia, Biurze Ochrony ROCA, Warszawskim Klubie Sportowym Gwardia oraz członek organu nadzoru Fundacji byłych funkcjonariuszy Biura Ochrony Rządu.
Członek Rady Sportu przy Ministrze Spraw Wewnętrznych i Administracji.
Życie prywatne.
Mąż Ewy Gawor – Dyrektora Biura Bezpieczeństwa i Zarządzania Kryzysowego m. st. Warszawy.
Ordery i odznaczenia.
Krzyż Oficerski Orderu Odrodzenia Polski (2001)
Złoty Krzyż Zasługi 
Krzyż Kawalerski Orderu Odrodzenia Polski (1998)
Kontrowersje.
Redaktor GW Wojciech Cieśla w artykule pt. Strzelcy podwodni podaje, że " Mirosław Gawor w ciągu kilku lat został awansowany przez b. prezydenta Lecha Wałęsę od stopnia majora do generała." Temat ten poruszył również dr hab.W. Fehler w artykule pt. "Sektor bezpieczeństwa wewnętrznego- mechanizmy i praktyka zmian". Wskazuje on w nim, że "za prezydentury Lecha Wałęsy szybki awans był udziałem szefa Biura Ochrony Rządu Mirosława Gawora (od stopnia chorążego do stopnia generała brygady)." Przywołany autor w działaniu takim dopatruje się słabości sektora bezpieczeństwa, przejawiającego się polityką w zakresie awansów nacechowaną preferowaniem koneksji politycznych, niszczących rangę i znaczenie stopni oficerskich i generalskich „przyspieszonymi mianowaniami” na kolejne stopnie służbowe.
W świetle krótkiego okresu, który upłynął od ukończenia szkoły oficerskiej do awansu na pierwszy stopień generalski dyskusyjna wydaje się wypowiedź generała na temat kursu oficerskiego w 2007 roku. Dla TVN24 Mirosław Gawor m.in. powiedział, że "do tej pory taki awans trwał ok. trzech lat. – Dwa tygodnie? To jest śmieszne" Podkreślił jednocześnie, "że kandydat na oficera musi się legitymować wyższym wykształceniem i przejść półroczny kurs oficerski".
W wywiadzie dla WP gen. Gawor wspomina drugą pielgrzymkę Jana Pawła II do Polski: "To był okres apogeum Solidarności. Gdy przyjechaliśmy z papieżem na miejsce celebry, to w zasadzie widać było las transparentów ze znakiem Solidarności. To było pół roku po zamachu. Głowę mieliśmy naładowaną informacjami o możliwym powtórzeniu takiej sytuacji w Polsce. To była dla nas bardzo stresująca sytuacja, ale nie mogę powiedzieć, żeby to wpływało jakoś na zachowanie papieża. Dalej generał wspomina, przy pierwszych pielgrzymkach pełniłem rolę oficera ochrony bądź adiutanta (oficera, który stoi bezpośrednio za osobą ochranianą). W późniejszym okresie, kiedy zostałem szefem Biura Ochrony Rządu, odpowiadałem za całość przygotowań."
Autorzy monograficznej publikacji o Biurze Ochrony Rządu, funkcjonariusze z wieloletnim stażem, podają nieco inną informację w tym zakresie. Wskazują oni, iż przez cały ten okres (drugiej wizyty papieża), od momentu powitania na lotnisku Okęcie w Warszawie, papieżowi towarzyszyło bez przerwy dwóch funkcjonariuszy BOR- zastępca dyrektora BOR, płk Roman Hołdys i oficer ochrony osobistej papieża, por. Bogusław Glib.

</doc>
<doc id="3675295" url="https://pl.wikipedia.org/wiki?curid=3675295" title="Stanisław Gabriel Zborowski">
Stanisław Gabriel Zborowski

Stanisław Gabriel Zborowski herbu Jastrzębiec (zm. w 1639 roku) – starosta horodelski w latach 1619-1639.
Poseł na sejm zwyczajny 1635 roku, sejm nadzwyczajny 1635 roku, sejm 1638 roku.
Był elektorem Władysława IV Wazy z województwa bełskiego w 1632 roku.

</doc>
<doc id="3675296" url="https://pl.wikipedia.org/wiki?curid=3675296" title="Adam Lipski">
Adam Lipski

Adam Lipski herbu Grabie (zm. przed 7 marca 1635 roku) – chorąży bełski w 1625 roku.
Poseł na sejm zwyczajny 1629 roku z nieznanego sejmiku Małopolski, poseł na sejm 1631 roku. Był elektorem Władysława IV Wazy z województwa bełskiego w 1632 roku.

</doc>
<doc id="3675298" url="https://pl.wikipedia.org/wiki?curid=3675298" title="Podocopa">
Podocopa

Podocopa – podgromada skorupiaków z gromady małżoraczków.
Małżoraczki o karapaksach różnego kształtu: jajowatych, podługowatych, wydłużonych, trójkątnawo rozdętych lub zwartych, nigdy jednak nie są okrągłe w obrysie. Brzuszna krawędź prosta, częściowo wypukła lub lekko wklęsła. Brak na karapaksie wcięć. Dorosłe osiągają długość od 0,1 do 8 mm. Występuje siedem lub osiem par przydatków. Druga para czułków kolankowato zgięta; ich endopodity duże, złożone z 3-4 podomerów, zaś egzopodity małe, najwyżej o dwóch podomerach, a niekiedy zredukowane do szczecinki. Piąta para przydatków u samców często zmodyfikowana w haczykowate walwy. Położona z przodu odbytu furka może być różnego kształtu, ale zwykle nie jest płytkowata.
Zasiedlają środowiska słono- i słodkowodne, a nawet ściółkę lasów tropikalnych.
Zalicza się tu podrzędy: Podocopida i Platycopida, a niekiedy także Paleocopida.

</doc>
<doc id="3675301" url="https://pl.wikipedia.org/wiki?curid=3675301" title="Jan Komorowski (zm. 1642)">
Jan Komorowski (zm. 1642)

Jan Komorowski herbu Korczak (zm. w 1642 roku) – podkomorzy bełski w latach 1639-1642, burgrabia krakowski w latach 1629-1637, podczaszy bełski w latach 1622-1639, podstarości krakowski w latach 1631-1637.
Poseł na sejm 1624, 1625, 1628, 1631 roku. Poseł na sejm warszawski 1626 roku z województwa bełskiego. Był elektorem Władysława IV Wazy z województwa bełskiego w 1632 roku, podpisał jego "pacta conventa". Poseł sejmiku proszowickiego na sejm ekstraordynaryjny 1635 roku. Poseł na sejm zwyczajny 1637, sejm nadzwyczajny 1637 roku, sejm 1638 roku. 

</doc>
<doc id="3675302" url="https://pl.wikipedia.org/wiki?curid=3675302" title="Barbara (dopływ Osławicy)">
Barbara (dopływ Osławicy)

Barbara – potok w Polsce, w województwie podkarpackim, w powiecie sanockim, w gminie Komańcza o długości ok. 8,5 km, będący lewostronnym dopływem Osławicy. Przepływa przez mezoregion Beskid Niski, będący częścią makroregionu Beskidów Środkowych. Jest to ciek 5 rzędu.
Bierze początek na wschód od wsi Wisłok Wielki, na południowy wschód od Góry Jasieniny, na wysokości ok. 646 m n.p.m. Na znacznej długości płynie południkowo w kierunku południowym, następnie przed Komańczą, gdzie uchodzi, prawie że ortogonalnie zmienia bieg na wschód. Ujście położone jest na wysokości ok. 450 m n.p.m. Zlewnia zajmuje obszar ok. 19 km².
Posiada dwa nazwane dopływy: lewostronny Skorodny i prawostronna Dołżyczka. Właściwy w sprawach gospodarowania wodami jest Regionalny Zarząd Gospodarki Wodnej w Krakowie.

</doc>
<doc id="3675307" url="https://pl.wikipedia.org/wiki?curid=3675307" title="Świętosław Jahodyński">
Świętosław Jahodyński

Świętosław Jahodyński herbu Korwin – podstoli bełski w latach 1635-1637, podsędek bełski w latach 1622-1635.
Poseł na sejm nadzwyczajny 1629 roku. Był elektorem Władysława IV Wazy z województwa bełskiego w 1632 roku.

</doc>
<doc id="3675309" url="https://pl.wikipedia.org/wiki?curid=3675309" title="Wacław Łaszcz">
Wacław Łaszcz

Wacław Łaszcz herbu Prawdzic (zm. przed 4 kwietnia 1633 roku) – łowczy bełski w 1620 roku.
Był elektorem Władysława IV Wazy z województwa bełskiego w 1632 roku.

</doc>
<doc id="3675311" url="https://pl.wikipedia.org/wiki?curid=3675311" title="Barany (sielsowiet Obrub)">
Barany (sielsowiet Obrub)

Barany (błr. Бараны, "Barany"; ros. Бараны, "Barany") – wieś na Białorusi, w obwodzie witebskim, w rejonie głębockim, 10 km na południowy wschód od Głębokiego. Wchodzi w skład sielsowietu Obrub.
Wieś duchowna położona była w końcu XVIII wieku w województwie połockim.
Historia.
W 1870 roku wieś leżała w wołoście Głębokie, w powiecie dziśnieńskim guberni wileńskiej. W 1865 roku było tu 38 dusz rewizyjnych.
W okresie międzywojennym wieś leżała w granicach II Rzeczypospolitej w gminie wiejskiej Głębokie, w powiecie dziśnieńskim, w województwie wileńskim.
Według Powszechnego Spisu Ludności z 1921 roku zamieszkiwało tu 207 osób, 26 było wyznania rzymskokatolickiego, 181 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 40 budynków mieszkalnych. W 1931 w 42 domach zamieszkiwało 212 osób.
Wierni należeli do parafii rzymskokatolickiej w Baranach i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3675314" url="https://pl.wikipedia.org/wiki?curid=3675314" title="Gerard I (hrabia Geldrii)">
Gerard I (hrabia Geldrii)

Gerard I (zm. w 1129 r.) – pierwszy historyczny hrabia Geldrii, hrabia Wassenbergu.
Życiorys.
Gerard jest pierwszym historycznym hrabią Geldrii. Jego przodkiem był zapewne znany ze źródeł z pierwszej połowy XI w. 'Gernandus Flamens', którego przodkowie mieli wedle tradycji pochodzić z rodu Konradynów, co jednak nie zostało dowiedzione. Dziadem Gerarda był także Gerard, w 1052 r. poświadczony jako hrabia Teisterbant i Renkum, a w 1054 r. jako hrabia hattuaryjski (region obejmował dzisiejsze miasto Geldern). Ojcem lub stryjem Gerarda był Dytryk (zm. w 1082 r.), który został w 1076 hrabią Maasgau (okręgu mozańskiego). Gerard w 1085 r. był hrabią Wassenbergu, a w 1096 r. jest pierwszy raz poświadczony jako hrabia Geldrii. 
Był jednym ze znaczniejszych książąt w Dolnej Lotaryngii. Jako jeden z niewielu władców w tym rejonie pozostawał lojalny wobec cesarza, co skutkowało konfliktami z sąsiadami, w szczególności z arcybiskupami Kolonii. Tłem konfliktów była nie tylko polityka, ale też spory o zwierzchność nad poszczególnymi terytoriami oraz prawa do pobierania ceł. 
Rodzina.
Gerard był dwukrotnie żonaty. Imienia ani pochodzenia pierwszej żony nie znamy, drugą natomiast była Klemencja (Ermengarda), córka księcia Akwitanii Wilhelma VII i wdowa po hrabim Luksemburga Konradzie I. Z pierwszego małżeństwa pochodziła córka Jolanta, która została żoną hrabiego Hainaut Baldwina III, a po jego śmierci – Gotfryda de Bouchain, burgrabiego Valenciennes. Z drugiego małżeństwa pochodziło troje dzieci Gerarda:

</doc>
<doc id="3675315" url="https://pl.wikipedia.org/wiki?curid=3675315" title="Carmen Trustée">
Carmen Trustée

Carmen Mónica Trustée Lee (ur. 16 lipca 1948 w Banes) – kubańska lekkoatletka, sprinterka i biegaczka średniodystansowa.
Specjalizowała się w biegu na 400 metrów i biegu na 800 metrów. Zwyciężyła na obu tych dystansach na mistrzostwach Ameryki Środkowej i Karaibów w 1969 w Hawanie. Ponownie zwyciężyła w obu tych konkurencjach na igrzyskach Ameryki Środkowej i Karaibów w 1970 w Panamie. Na uniwersjadzie w 1970 w Turynie zdobyła srebrny medal w biegu na 400 metrów.
Zdobyła srebrne medale w biegu na 400 metrów i w sztafecie 4 × 400 metrów podczas igrzysk panamerykańskich w 1971 w Cali (sztafeta kubańska biegła w składzie: Beatriz Castillo, Marcela Chibás, Aurelia Pentón i Trustée). Na mistrzostwach Ameryki Środkowej i Karaibów w 1971 w Kingston zdobyła złote medale w biegu na 800 metrów i w sztafecie 4 × 400 metrów (w składzie: Trustée, Castillo, Pentón i Chibás) oraz srebrny w biegu na 400 metrów.
Na igrzyskach olimpijskich w 1972 w Monachium wystąpiła w biegu na 400 metrów; zwyciężyła w biegu eliminacyjnym, lecz nie wystartowała w ćwierćfinale. Wywalczyła brązowy medal w na tym dystansie na uniwersjadzie w 1973 w Moskwie. Zdobyła srebrny medal w biegu na 400 metrów na igrzyskach Ameryki Środkowej i Karaibów w 1974 w Santo Domingo.
Wielokrotna rekordzistka Kuby na 400 metrów (do czasu 52,1 14 czerwca 1972 w Berlinie), na 800 metrów (do czasu 2:05,8 18 sierpnia 1972 w Warszawie) i w sztafecie 4 × 400 metrów (do czasu 3:34,04 5 sierpnia 1971 w Cali).

</doc>
<doc id="3675316" url="https://pl.wikipedia.org/wiki?curid=3675316" title="Chris Soule">
Chris Soule

Christopher "Chris" Soule (ur. 5 lutego 1973 w Trumbull) – amerykański skeletonista, dwukrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w 1997 roku, kiedy zdobył brązowy medal na mistrzostwach świata w Lake Placid. W zawodach tych wyprzedzili go jedynie Ryan Davenport z Kanady i inny reprezentant USA - Jimmy Shea. Na rozgrywanych sześć lat później mistrzostwach świata w Nagano wywalczył srebrny medal, rozdzielając na podium Kanadyjczyka Jeffa Paina i swego rodaka, Brady'ego Canfielda. W 2002 roku wystartował na igrzyskach olimpijskich w Salt Lake City, zajmując siódme miejsce. Brał także udział w igrzyskach w Turynie w 2006 roku, gdzie zajął 25. miejsce.
Ponadto w sezonie 2002/2003 zwyciężył w klasyfikacji generalnej Pucharu Świata. Był też drugi w sezonach 1999/2000, 2001/2002 oraz 2004/2005.

</doc>
<doc id="3675317" url="https://pl.wikipedia.org/wiki?curid=3675317" title="Gerard II (hrabia Geldrii)">
Gerard II (hrabia Geldrii)

Gerard II nazywany Długim (zm. w 1131 r.) – hrabia Geldrii i Zutphen.
Życiorys.
Gerard był jedynym synem hrabiego Geldrii i Wassenbergu Gerarda I. Jego matką była druga żona ojca, Klemencja (Ermengarda), córka księcia Akwitanii Wilhelma VII. Odziedziczył po ojcu hrabstwo Geldrii (w 1129 r.), a dzięki małżeństwu z Ermengardą, córką i dziedziczką hrabiego Zutphen Ottona (i zarazem prawdopodobnie siostrzenicą cesarza Lotara z Supplinburga) uzyskał hrabstwo Zutphen, odtąd połączone z Geldrią. Zjednoczenie tych dwóch hrabstw było jednym z najpoważniejszych kroków do wzrostu znaczenia hrabiów Geldrii.
Gerard i Ermengarda mieli prawdopodobnie troje dzieci:
Po śmierci Gerarda Ermengarda wyszła ponownie za mąż, za hrabiego Luksemburga Konrada II.
Gerard został pochowany w kościele w Wassenbergu.

</doc>
<doc id="3675319" url="https://pl.wikipedia.org/wiki?curid=3675319" title="Henryk I (hrabia Geldrii)">
Henryk I (hrabia Geldrii)

Henryk I (ur. ok. 1117 r., zm. w 1182 r.) – hrabia Geldrii i Zutphen od 1131 r.
Życiorys.
Henryk był jedynym synem hrabiego Geldrii Gerarda II i Ermengardy, córki hrabiego Zutphen Ottona. Okres jego panowania wypełniły liczne waśnie z sąsiadami, w szczególności z biskupami Utrechtu. Starał się podtrzymywać dobre kontakty z cesarzem Fryderykiem I Barbarossą, na którego dworze często przebywał. Zyskał dzięki temu prawa do ceł w Nijmegen. 
Żoną Henryka była Agnieszka, córka Ludwika II, hrabiego Arnsteinu. Henryk i Agnieszka mieli pięcioro dzieci:
Henryk został pochowany w kościele klasztornym w Kamp.

</doc>
<doc id="3675321" url="https://pl.wikipedia.org/wiki?curid=3675321" title="Brady Canfield">
Brady Canfield

Brady Canfield (ur. 26 kwietnia 1963 w Red Lodge) – amerykański skeletonista, brązowy medalista mistrzostw świata.
Kariera.
Największy sukces w karierze osiągnął w 2003 roku, kiedy zdobył brązowy medal na mistrzostwach świata w Nagano. W zawodach tych wyprzedzili go jedynie Jeff Pain z Kanady i inny reprezentant USA – Chris Soule. Był to jego jedyny medal wywalczony na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="3675323" url="https://pl.wikipedia.org/wiki?curid=3675323" title="Loxoconchidae">
Loxoconchidae

Loxoconchidae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają prawie romboidalne w obrysie bocznym i pokryte lekko dołeczkowatą ornamentacją karapaksy, wyposażone w wyrostek ogonowy osadzony w połowie wysokości. Zamek mają gongylodontyczny, a pory normalnie wykształcone.
Należy tu około 300 współczesnych gatunków. Rodzina dzieli się na 35 rodzajów:

</doc>
<doc id="3675324" url="https://pl.wikipedia.org/wiki?curid=3675324" title="Wielka proletariacka rewolucja kulturalna">
Wielka proletariacka rewolucja kulturalna



</doc>
<doc id="3675329" url="https://pl.wikipedia.org/wiki?curid=3675329" title="Otto I (hrabia Geldrii)">
Otto I (hrabia Geldrii)

Otto I (zm. w 1207 r.) – hrabia Geldrii i Zutphen od 1182 r.
Życiorys.
Otto był drugim synem hrabiego Geldrii Henryka I i Agnieszki, córki Ludwika II, hrabiego Arnsteinu. Starszy brat Gerard zmarł przed śmiercią ojca, dzięki czemu Otto w 1182 r. odziedziczył hrabstwa Geldrii i Zutphen. Pierwsze lata jego rządów zdominował konflikt z biskupami Utrechtu, w którym uczestniczyli też inni sąsiedzi Geldrii. Przerwany został ogłoszeniem III wyprawy krzyżowej, w której Otto wziął udział.
W 1190 r. Otto wrócił do ojczyzny. Nadał prawa miejskie Zutphen, jako pierwszemu miastu w swoim hrabstwie i jednemu z pierwszych w Niderlandach. Na powrót rozgorzał konflikt z biskupami Utrechtu, a także Brabancją, który zakończony został dopiero w 1202 r. mediacją króla Niemiec Ottona IV z Brunszwiku; Otto, który wcześniej poparł w zmaganiach o tron niemiecki Hohenstaufów, musiał przyjąć jej warunki, ponieważ znajdował się w niewoli księcia Brabancji Henryka I. Aktywnie uczestniczył w konflikcie o sukcesję w hrabstwie Holandii.
Został pochowany w kościele klasztornym w Kamp.
Rodzina.
Otto w 1185 r. poślubił Ryszardę, córkę księcia Bawarii Ottona I Wittelsbacha. Otto i Ryszarda mieli co najmniej ośmioro dzieci:
Ryszarda po śmierci Ottona wstąpiła do klasztoru w Roermond, gdzie zmarła w 1231 r. jako ksieni.

</doc>
<doc id="3675330" url="https://pl.wikipedia.org/wiki?curid=3675330" title="Cytheridae">
Cytheridae

Cytheridae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy w obrysie bocznym prawie sześciokątne z tylnym kątem położonym w połowie wysokości i mniej lub więcej wyraźnym. Na dobrze widoczną ornamentację powierzchni klap składa się lekkie dołkowanie i bardzo delikatne listewki o przebiegu promienistym. Zamek jest typu antimerodontycznego. Obecne kanały porowe normalnego i sitkowatego typu.
Należy tu 165 współczesnych gatunków. Do rodziny zalicza się rodzaje:

</doc>
<doc id="3675334" url="https://pl.wikipedia.org/wiki?curid=3675334" title="Wierzchnie">
Wierzchnie

Wierzchnie (błr. Верхняе, "Wierchniaje"; ros. Верхнее, "Wierchnieje") – wieś na Białorusi, w obwodzie witebskim, w rejonie głębockim, 12 km na północny zachód od Głębokiego. Wchodzi w skład sielsowietu Udział.
Prywatne miasto szlacheckie położone było w końcu XVIII wieku w powiecie oszmiańskim województwa wileńskiego.
Siedziba parafii prawosławnej pw. Przemienienia Pańskiego.
Geografia.
Przez miejscowość przepływa rzeka Marchwa. Najbliższa stacja kolejowa Konstantynów Dwór znajduje się 3 km na południe od wsi.
Historia.
W 1590 roku dobra Wierzchnie należały do Gabriela Wojny, później Biegańskich. W 1750 roku właścicielem był Hilary Chomiński, później Horodeńscy. W 1870 roku wieś leżała w wołoście Wierzchnie, w powiecie dziśnieńskim guberni wileńskiej. Właścicielem majątku Wierzchnie byli Śnitkowie.
W okresie międzywojennym leżała w granicach II Rzeczypospolitej w powiecie dziśnieńskim, w województwie wileńskim. W latach 1919–1929 wieś była siedzibą gminy. Od 11 kwietnia 1929 roku leżała w gminie wiejskiej Głębokie.
Według Powszechnego Spisu Ludności z 1921 roku zamieszkiwały tu 191 osób, 38 było wyznania rzymskokatolickiego, 145 prawosławnego, 1 staroobrzędowego a 7 mojżeszowego. Jednocześnie 183 mieszkańców zadeklarowali polską, 6 białoruską a 2 żydowską przynależność narodową. Było tu 28 budynków mieszkalnych. W 1931 w 36 domach zamieszkiwało 200 osób.
Wierni należeli do parafii rzymskokatolickiej w Konstantynowie i miejscowej prawosławnej. Miejscowość podlegała pod Sąd Grodzki w Głębokiem i Okręgowy w Wilnie; mieścił się tu urząd pocztowy obsługujący znaczną cześć gminy.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.
We wsi znajduje się cmentarz podlegający pod parafię w Konstantynowie.
Zabytki.
We wsi znajduje się drewniana cerkiew prawosławna pw. Przemienienia Pańskiego z 1886 roku. Została wpisana do Państwowego spisu zabytków historycznych i kulturowych Republiki Białorusi. Świątynia służy miejscowej parafii.

</doc>
<doc id="3675336" url="https://pl.wikipedia.org/wiki?curid=3675336" title="Lincoln DeWitt">
Lincoln DeWitt

Lincoln Clark DeWitt (ur. 24 kwietnia 1967 w Syracuse) – amerykański skeletonista, brązowy medalista mistrzostw świata oraz zdobywca Pucharu Świata.
Kariera.
Największy sukces w karierze osiągnął w sezonie 2000/2001, kiedy zwyciężył w klasyfikacji generalnej Pucharu Świata. W 2001 roku wywalczył także brązowy medal na mistrzostwach świata w Calgary, gdzie wyprzedzili go jedynie Austriak Martin Rettl oraz Kanadyjczyk Jeff Pain. W 2002 roku wystartował na igrzyskach olimpijskich w Salt Lake City, zajmując piąte miejsce.

</doc>
<doc id="3675337" url="https://pl.wikipedia.org/wiki?curid=3675337" title="Galánta">
Galánta



</doc>
<doc id="3675339" url="https://pl.wikipedia.org/wiki?curid=3675339" title="Kafr Saghir">
Kafr Saghir

Kafr Saghir (arab. كفر صغير) – miejscowość w Syrii, w muhafazie Aleppo. W 2004 roku liczyła 3130 mieszkańców.

</doc>
<doc id="3675340" url="https://pl.wikipedia.org/wiki?curid=3675340" title="Hemicytheridae">
Hemicytheridae

Hemicytheridae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy w obrysie bocznym podłużne, nieco kanciaste w części tylnobrzusznej i lekko wklęśnięte w tylnogrzbietowej. Powierzchnia klap z ornamentowana nakłuciami lub siateczką. Zamek jest typu hemiamfidontycznego lub holamfidontycznego. Jeden lub dwa górne odciski mięśni zwieraczy są podzielone. Odciski frontalne występują w liczbie dwóch lub trzech. Obecne liczne przednie, promieniste kanały porowe. Odnóża kroczne mają w stawie kolanowym wewnętrzny chitynowy skleryt.
Należy około 450 współczesnych gatunków. Do rodziny zalicza się rodzaje:

</doc>
<doc id="3675346" url="https://pl.wikipedia.org/wiki?curid=3675346" title="Etienne Schouppe">
Etienne Schouppe

Etienne Schouppe (ur. 24 lipca 1942 w Denderleeuw) – belgijski i flamandzki polityk, finansista i samorządowiec, parlamentarzysta, członek belgijskich rządów, w latach 2007–2008 pełniący obowiązki przewodniczącego flamandzkich chadeków.
Życiorys.
Absolwent szkoły ekonomicznej Erasmus Handelshogeschool w Brukseli. Zawodowo związany z belgijskim przewoźnikiem kolejowym NMBS, w którym był m.in. dyrektorem zarządzającym. Stał także na czele różnych międzynarodowych zrzeszeń przedsiębiorstw kolejowych, takich jak Eurofima (1996–2002) i UIC (2002–2003).
Działacz flamandzkich chadeków – partii Chrześcijańscy Demokraci i Flamandowie. Od 1977 radny w Liedekerke, w latach 1983–1988 członek zarządu miasta (schepen), a od 1989 do 2000 burmistrz tej miejscowości, później przewodniczył radzie miejskiej. W latach 1981–1986 był szefem gabinetu politycznego sekretarz stanu Pauli D'Hondt. W latach 2003–2008 wchodził w skład federalnego Senatu, a od 2004 do 2007 równocześnie sprawował mandat posła do Parlamentu Flamandzkiego.
W latach 2007–2008 pełnił obowiązki przewodniczącego CD&amp;V. Od 2008 do 2011 zajmował stanowisko sekretarza stanu w trzech kolejnych rządach. W latach 2012–2014 ponownie był belgijskim senatorem.
Komandor Orderu Leopolda II (2010).

</doc>
<doc id="3675347" url="https://pl.wikipedia.org/wiki?curid=3675347" title="Teatr Ludowy w Tiranie">
Teatr Ludowy w Tiranie



</doc>
<doc id="3675348" url="https://pl.wikipedia.org/wiki?curid=3675348" title="Hwangbo kwan">
Hwangbo kwan



</doc>
<doc id="3675350" url="https://pl.wikipedia.org/wiki?curid=3675350" title="Zabiele (rejon głębocki)">
Zabiele (rejon głębocki)

Zabiele (błr. Забелле, "Zabielle"; ros. Забелье, "Zabielie") – wieś na Białorusi, w obwodzie witebskim, w rejonie głębockim, 6 km na północ od Głębokiego. Wchodzi w skład sielsowietu Udział. Leży nad jeziorem Zabielskim. W pobliżu miejscowości biegnie droga R3 na odcinku Głębokie – Szarkowszczyzna.
Siedziba parafii prawosławnej pw. Podwyższenia Krzyża Pańskiego.
Wieś duchowna położona była w końcu XVIII wieku w województwie połockim.
Historia.
W 1870 roku wieś leżała w okręgu wiejskim Berezwecz, w gminie Głębokie, w powiecie dziśnieńskim guberni wileńskiej. W końcu XIX wieku w 12 domach mieszkało 88 osób.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 212 osób, 5 było wyznania rzymskokatolickiego, 207 prawosławnego. Jednocześnie 5 mieszkańców zadeklarowało polską przynależność narodową, 207 białoruską. Było tu 35 budynków mieszkalnych. W 1931 w 46 domach zamieszkiwało 230 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.
We wsi znajduje się drewniana, prawosławna cerkiew Podwyższenia Krzyża Pańskiego z początku XX wieku. Służy miejscowej parafii.

</doc>
<doc id="3675351" url="https://pl.wikipedia.org/wiki?curid=3675351" title="Zabiele (Białoruś)">
Zabiele (Białoruś)



</doc>
<doc id="3675352" url="https://pl.wikipedia.org/wiki?curid=3675352" title="Marc Van Peel">
Marc Van Peel

Marc Lodewijk Augusta Van Peel (ur. 18 września 1949 w Wilrijk) – belgijski i flamandzki polityk, nauczyciel i samorządowiec, parlamentarzysta, w latach 1996–1999 przewodniczący flamandzkich chadeków.
Życiorys.
Absolwent historii na Uniwersytecie w Gandawie. W latach 1972–1974 pracował jako nauczyciel w Deinze. Później był zatrudniony w organizacji katolickich skautów VVKSM (1976–1979) i w Konfederacji Chrześcijańskich Związków Zawodowych (1979–1987).
Działacz flamandzkich chadeków – Chrześcijańskiej Partii Ludowej, przekształconej później w ugrupowanie pod nazwą Chrześcijańscy Demokraci i Flamandowie. W latach 1987–1995 i 1999–2003 był posłem do Izby Reprezentantów. Od 1988 do 1991 i od 1992 do 1999 zasiadał w Radzie Flamandzkiej. W latach 1996–1999 stał na czele swojego ugrupowania. Od 2003 do 2007 był członkiem federalnego Senatu.
Zaangażowany również w działalność samorządową. Od 1989 wybierany do rady miejskiej w Antwerpii, w 2001 wszedł w skład zarządu miasta (jako schepen). W wyborach lokalnych w 2012 uzyskał reelekcję, kandydując jako lijstduwer (ostatni na liście).
Oficer Orderu Leopolda (2003).

</doc>
<doc id="3675354" url="https://pl.wikipedia.org/wiki?curid=3675354" title="Schizocytheridae">
Schizocytheridae

Schizocytheridae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy w obrysie bocznym podłużno-jajowate do prawie trójkątnych, pozbawione wklęśnięć czy kantów. Zamek jest typu schizodontycznego, a odciski mięśni zwieraczy nipodzielone. Występuje kilka przednich, promiesnistych kanałów porowych. W przeciwieństwie do Hemicytheridae odnóża kroczne nie mają sklerytu w stawie kolankowym.
Należy 19 opisanych współczesnych gatunków. Do rodziny zalicza się rodzaje:

</doc>
<doc id="3675356" url="https://pl.wikipedia.org/wiki?curid=3675356" title="Kultura Albanii">
Kultura Albanii

Kultura Albanii ukształtowała się pod wpływem historii kraju i jego położenia geograficznego.
Architektura.
Architektura Albanii jest jednym z najważniejszych świadectw historii Albańczyków, ich kultury i tożsamości. Ma ona swoje korzenie już w starożytności, co jest wyraźnie udokumentowane przez znaleziska archeologiczne. W architekturze zachowały się oryginalne cechy, wzbogacone przez elementy pochodzenia rzymskiego, greckiego, bizantyjskiego, weneckiego, osmańskiego oraz zachodniego.
Taniec.
Tradycyjny strój.
Rozróżnia się ponad 200 rodzajów tradycyjnych strojów albańskich. Strój ludowy zawiera symbole pogańskie z czasów starożytności, takie jak słońce, orzeł, księżyc, gwiazdy i wąż. Praktycznie każdy region kraju posiada odrębny rodzaj stroju. Stroje kobiece są bardziej kolorowe i bogatsze w szczegóły.
Tradycyjne stroje albańskie, taniec i folklor można podziwiać na różnych festiwalach, między innymi na festiwalu folklorystycznym Gjirokaster w miejscowości Gjirokaster, czerwcowym Sofra Dardane w Bajram Curii, Oda Dibrane w Peshkopii, sierpniowe Logu i Bjeshkeve w Kelmend czy festiwal taneczny Cham w Sarandzie.
Strój codzienny Albańczyków nie różni się od standardów europejskich.
Edukacja.
System edukacyjny w Albanii jest świecki. Umiejętność czytania i pisania posiada 96% dorosłej populacji. Nauka w szkole podstawowej jest obowiązkowa, obejmuje klasy 1–9. Większość uczniów kontynuuje swoją edukację na kolejnych stopniach (klasy 10–12). Na koniec 9 klasy uczniowie muszą zdać egzamin. Egzamin po klasie 12 uprawnia ich do kontynuowania nauki. W Albanii jest około 5 tysięcy szkół, większość stanowią szkoły publiczne. Rok szkolny składa się z dwóch semestrów. Rozpoczyna się wraz z początkiem września, a kończy na przełomie maja i czerwca. W kraju występują zarówno państwowe, jak i prywatne uniwersytety.
Folklor.
Albania posiada własne legendy oraz mitologię.
Sport.
Najpopularniejszym sportem w Albanii jest piłka nożna.
Tradycje weselne.
Suknie ślubne muzułmańskich panien młodych.
Istnieją dwa rodzaje muzułmańskich sukni ślubnych. Pierwsza wykonana jest z dużego kawałka wełny zwanego „shajak”, pokryta jest motywami kwiatowymi wykonanymi ze sznurka („gajtan”) w kolorze czarnym, czasami połączonym z zielenią. Drugi rodzaj sukni wykonany jest z tego samego materiału, jednak w kolorze czerwonym. Kolejną różnicą są zdobienia, które tutaj są bardzo kolorowe. Suknia pierwszego rodzaju w całości pokryta jest wzorami, natomiast druga wyłącznie częściowo, z przodu i z tyłu. Suknie przewiązane są paskiem wykonanym z ze złota i zbóż w kolorach czerwonym, różowym i pomarańczowym. 
Suknie ślubne katolickich panien młodych.
Suknia wykonana jest z białego, transparentnego i połyskującego materiału. Kolor ma symbolizować czystość. Dolną część sukni stanowi tzw. „barnaveke”, na górze panna młoda ma koszulę, a na niej kamizelkę „jelek”.

</doc>
<doc id="3675360" url="https://pl.wikipedia.org/wiki?curid=3675360" title="Pectocytheridae">
Pectocytheridae

Pectocytheridae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy w obrysie bocznym podłużno-kwadratowawe. Powierzchnia klap jest grubo ponakłuwana do siateczkowanej. Zamek jest typu perodontycznego. Występuje prosty odcisk frontalny mięśnia zwieracza i kilka promienistych kanałów porowych. Westibule głębokie. Samce odróżniają się od Cytherideidae symetrycznie zbudowanymi przydatkami szóstej i siódmej pary.
Należą tu 44 opisane, współczesne gatunki. Do rodziny zalicza się rodzaje:

</doc>
<doc id="3675364" url="https://pl.wikipedia.org/wiki?curid=3675364" title="Frank Swaelen">
Frank Swaelen

Frank Swaelen (ur. 23 marca 1930 w Antwerpii, zm. 23 grudnia 2007 w Wilrijk) – belgijski i flamandzki polityk, prawnik i samorządowiec, parlamentarzysta, od 1988 do 1999 przewodniczący Senatu, minister obrony i przewodniczący flamandzkich chadeków.
Życiorys.
Z wykształcenia prawnik, ukończył studia na Katholieke Universiteit Leuven. W latach 1956–1966 pracował jako sekretarz generalny federacji stowarzyszeń rodzinnych (NCOV). Zaangażował się w działalność polityczną w ramach chadeckiej partii CVP-PSC, a po jej podziale dołączył do flamandzkich chadeków – Chrześcijańskiej Partii Ludowej. Od 1964 do 1966 stał na czele jej młodzieżówki (CVP-Jongeren), później do 1976 był sekretarzem partii ds. politycznych.
W latach 1971–1996 zasiadał w radzie miejskiej Hove, od 1971 do 1988 pełnił funkcję burmistrza tej miejscowości. W latach 1968–1985 sprawował mandat posła do Izby Reprezentantów. Od 1980 do 1995 wchodził w skład Rady Flamandzkiej. W latach 1980–1981 zajmował stanowisko ministra obrony. Od 1981 do 1988 stał na czele Chrześcijańskiej Partii Ludowej.
Od 1985 do 1999 był członkiem belgijskiego Senatu. W latach 1988–1999 pełnił funkcję przewodniczącego tej izby. Później wycofał się z działalności politycznej.
Odznaczony najwyższymi orderami belgijskimi – Wielką Wstęgą Order Leopolda (1999), Krzyżem Wielkim Orderu Korony (1995) i Krzyżem Wielkim Orderu Leopolda II (1991).

</doc>
<doc id="3675365" url="https://pl.wikipedia.org/wiki?curid=3675365" title="Cytherideidae">
Cytherideidae

Cytherideidae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy w obrysie bocznym podłużno-owalne. Powierzchnia klap jest gładka do lekko dołeczkowanej. Zamek jest typu merodontycznego lub perodontycznego. Występuje V-kształtny lub J-kształtny odcisk frontalny mięśnia zwieracza i liczne promieniste kanały porowe. Westibule są płytkie lub nieobecne. Samce odróżniają się od Pectocytheridae asymetrycznie zbudowanymi przydatkami szóstej i siódmej pary. Samice odchowują młode w "domicilium".
Należy tu ponad 220 opisanych, współczesnych gatunków. Do rodziny zalicza się rodzaje:

</doc>
<doc id="3675367" url="https://pl.wikipedia.org/wiki?curid=3675367" title="Janet Abu-Lughod">
Janet Abu-Lughod

Janet Lippman Abu-Lughod (ur. 3 sierpnia 1928 w Newark (New Jersey), zm. 14 grudnia 2013 w Nowym Jorku) – amerykańska socjolog zajmująca się socjologią miasta, jedna z czołowych badaczy tzw. teorii systemów-światów.
Życiorys.
Absolwentka Uniwersytetu Chicagowskiego i University of Massachusetts Amherst. Wykładała na University of Illinois, Amerykańskim Uniwersytecie w Kairze, Smith College i Northwestern University. W latach 1987–1998 profesor w New School for Social Research w Nowym Yorku. Należała do grupy amerykańskich uczonych (obok Immanuela Wallersteina, którzy w swej pracy naukowej, podjęli się badania zagadnień tzw. teorii systemów-światów.

</doc>
<doc id="3675368" url="https://pl.wikipedia.org/wiki?curid=3675368" title="Lista odcinków serialu animowanego Żółwik Sammy i spółka">
Lista odcinków serialu animowanego Żółwik Sammy i spółka

Poniżej znajduje się spis odcinków serialu "Żółwik Sammy i spółka".

</doc>
<doc id="3675369" url="https://pl.wikipedia.org/wiki?curid=3675369" title="Felix Poletti">
Felix Poletti

Felix Poletti (ur. 23 lipca 1965 w Wädenswil) – szwajcarski skeletonista, brązowy medalista mistrzostw świata.
Kariera.
Największy sukces w karierze osiągnął w 1998 roku, kiedy zdobył brązowy medal na mistrzostwach świata w Sankt Moritz. W zawodach tych wyprzedzili go jedynie Niemiec Willi Schneider i kolejny reprezentant Szwajcarii - Alain Wicki. Był to jednak jego jedyny medal wywalczony na międzynarodowej imprezie tej rangi. Zajął także siódme miejsce na rozgrywanych dwa lata wcześniej mistrzostwach świata w Calgary. W 2002 roku wystartował na igrzyskach olimpijskich w Salt Lake City, zajmując szesnaste miejsce.

</doc>
<doc id="3675371" url="https://pl.wikipedia.org/wiki?curid=3675371" title="Herb księstwa pomorskiego">
Herb księstwa pomorskiego

Herb księstwa pomorskiego – to jeden z symboli księstwa pomorskiego, który zaczął kształtować się około połowy XV wieku z połączenia poszczególnych herbów ziemskich.
Historia i symbolika.
Od końca XII wieku na pieczęciach książąt pomorskich pojawił się znak gryfa. Pierwszym księciem, który posługiwał się tym symbolem był książę dymiński Kazimierz II. Herb w postaci jednopolowej został przejęty przez linię książąt szczecińskich, którzy posługiwali się nim aż do połowy XV wieku. Wtedy to, za panowania Eryka II, pojawił się herb pięciopolowy, złożony z herbów ziem szczecińskiej, wołogosko-bardzkiej, wendyjskiej, pełczyckiej i rugijskiej oraz z szóstego, pustego pola.
Około 1530 roku, za panowania księcia Jerzego I (1523-1531), pojawił się dziewięciopolowy tzw. herb wielki, złożony z następujących herbów:
A także dziesiątego, pustego pola.
Około 1620 roku, za panowania księcia Ulryka, u spodu tarczy herbowej dodano dziesiąte puste czerwone pole, tzw. krwawe. W tej postaci herb był używany do śmierci Bogusława XIV w 1637 roku.
Po wymarciu dynastii Gryfitów elementy herbu księstwa pomorskiego weszły do symboliki elektorów brandenburskich. W 1881 roku władze pruskie wprowadziły jako herb prowincji Pomorze zwróconego w prawo czerwonego gryfa na srebrnym polu.

</doc>
<doc id="3675372" url="https://pl.wikipedia.org/wiki?curid=3675372" title="Bythocytheridae">
Bythocytheridae

Bythocytheridae – rodzina małżoraczków z rzędu Podocopida i podrzędu Cytherocopina.
Przedstawiciele rodziny mają karapaksy bez wyraźnej rzeźby. Pięć odcisków mięśni zwieraczy ułożonych jest w poziomy rządek. Czułki pierwszej pary mają osiem podomerów. Przydatki piątej pary mają nasadowy podomer zaopatrzony w niewielką, oszczecinioną płytkę skrzelową.
Należy tu 165 opisanych, współczesnych gatunków. Do rodziny zalicza się rodzaje:

</doc>
<doc id="3675376" url="https://pl.wikipedia.org/wiki?curid=3675376" title="Andrzej Cichończyk">
Andrzej Cichończyk

 Andrzej Cichończyk (zm. 1 grudnia 1621 w Jarosławiu) – księgarz
Życiorys.
Pod koniec XVI wieku założył w Jarosławiu, firmę księgarską „Officinae Librariae" czynną do 1621 roku. Sprowadzał książki z Krakowa, współpracował z lubelską księgarnią Zacheuszowej Kesnerowej i z drukarnią Andrzeja Piotrkowczyka.

</doc>
<doc id="3675378" url="https://pl.wikipedia.org/wiki?curid=3675378" title="Zarubino (Białoruś)">
Zarubino (Białoruś)

Zarubino (błr. Зарубіна, "Zarubina"; ros. Зарубино, "Zarubino") – wieś na Białorusi, w obwodzie witebskim, w rejonie głębockim, 6 km na zachód od Głębokiego. Wchodzi w skład sielsowietu Koroby. Przez wieś biegnie droga R110.
Historia.
W czasach zaborów zaścianek w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 3 domach zamieszkiwało 17 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="3675380" url="https://pl.wikipedia.org/wiki?curid=3675380" title="Paradoxostomatidae">
Paradoxostomatidae

Paradoxostomatidae – rodzina małżoraczków z rzędu Podocopida i podrzędu Cytherocopina.
Małżoraczki o kruchych, wydłużonych, bocznie spłaszczonych karapaksach, pozbawionych wyraźnej rzeźby. W widoku bocznym tylna część karapaksu jest szerszej zaokrąglona niż przednia. Zamek typu lofodontycznego. Odciski mięśni zwieraczy ustawione po cztery w poziomym rządku; frontalne z nich raczej owalnego kształtu. Kanały porowe lejkowate i słabo widoczne. Ilość podomerów w czułkach pierwszej pary nie przekracza sześciu. Okolica gębowa stożkowato wydłużona. Silnie zredukowane są przydatki czwartej pary oraz żuwaczki.
Należy tu 296 opisanych, współczesnych gatunków. Do rodziny zalicza się rodzaje:

</doc>
<doc id="3675383" url="https://pl.wikipedia.org/wiki?curid=3675383" title="Alexander Müller (skeletonista)">
Alexander Müller (skeletonista)

Alexander Müller – austriacki skeletonista, brązowy medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w sezonie 1994/1995, kiedy zajął trzecie miejsce w klasyfikacji generalnej Pucharu Świata. Dwa lata później zwyciężył w tej klasyfikacji, wyprzedzając Kanadyjczyka Ryana Davenporta i Niemca Williego Schneidera. Ponadto zdobył brązowy medal na mistrzostwach świata w Igls w 2000 roku. W zawodach tych wyprzedzili go jedynie Niemiec Andy Böhme oraz Gregor Stähli ze Szwajcarii, a brązowy medal ex aequo zdobył też Jimmy Shea z USA. Nigdy nie wystąpił na igrzyskach olimpijskich.

</doc>
<doc id="3675385" url="https://pl.wikipedia.org/wiki?curid=3675385" title="Pieśń Anny">
Pieśń Anny

Pieśń Anny (znana także jako „Hymn Anny”, „Modlitwa Anny”, lub „Kantyk Anny”) – starotestamentowa pieśń dziękczynna Anny z Pierwszej Księgi Samuela. Anna dziękowała w tej pieśni modlitwą Bogu za narodziny syna, Samuela.
Kontekst biblijny.
Anna była żoną Elkany, który miał również drugą żonę, Peninnę. W przeciwieństwie do Penniny Anna pozostawała bezpłodna. Pomimo tego Elkana bardzo kochał Annę. Pennina zaś poniżała ją z powodu jej bezpłodności. W starożytnym Izraelu niepłodne kobiety były piętnowane społecznie. Podczas jednej z pielgrzymek do sanktuarium w Szilo, dokąd Elkana co roku udawał się razem z rodziną, Anna modliła się o dziecko płci męskiej, obiecując poświęcić je Bogu na służbę w Przybytku. Kapłan Heli, który pełnił w tym sanktuarium służbę wraz ze swoimi synami, myślał początkowo, że Anna jest pijana, ponieważ modliła się w ciszy, poruszając tylko ustami. Gdy Heli dowiedział się, że kobieta gorliwie się modli, pocieszył ją, mówiąc: „Idź w pokoju, a Bóg Izraela niech spełni prośbę, jaką do Niego zaniosłaś”. Prośba Anny została spełniona i wkrótce potem urodziła syna, któremu dała imię Samuel, co znaczy „Bóg wysłuchał”.
Interpretacje i odniesienia.
Według niektórych autorów klasycznej literatury rabinackiej pierwsza połowa poematu była proroctwem traktującym o późniejszej roli Samuela jako proroka, o prawnuku Anny, Asafie, muzyku ze Świątyni Jerozolimskiej, o Sennacherybie, który zniszczy królestwo Izraela, oraz o upadku Nabuchodonozora i końcu niewoli babilońskiej.
W judaizmie pieśń Anny jest uważana za wzór modlitwy i czytana jest w pierwszy dzień Rosz ha-Szana. Pieśń ma też wiele cech wspólnych z "Magnificat" Marii, matki Jezusa z Nowego Testamentu, który jest odśpiewywany przez wyznawców chrześcijaństwa. Niektórzy uczeni twierdzą, że Łukasz Ewangelista wykorzystał hymn Anny przy pisaniu Magnificatu. Badacz Charles Anang postrzega Annę jako „typ” maryjny. Obydwie kobiety za sprawą boskiej interwencji urodziły synów poświęconych Bogu. Amerykański, protestancki teolog Walter Brueggemann sugeruje, że pieśń Anny odnosi się do głównego tematu Księgi Samuela, czyli władzy i chęci ingerencji Jahwe w losy człowieka. Hymn Anny jest jednym z czternastu kantyków, które zawierają Ody oraz jednym z siedmiu kantyków Starego Testamentu w rzymskim brewiarzu. Jest on recytowany w czasie środowych jutrzni.

</doc>
<doc id="3675386" url="https://pl.wikipedia.org/wiki?curid=3675386" title="Xestoleberididae">
Xestoleberididae

Xestoleberididae – rodzina małżoraczków z rzędu Podocopida i podrzędu Cytherocopina.
Małżoraczki o silnie zwapniałych, wydętych, jajkowatych i brzusznie spłaszczonych karapaksach, pozbawionych wyraźnej rzeźby. W widoku bocznym tylna część karapaksu jest zwykle szerszej zaokrąglona niż przednia. Zamek typu merodontycznego. Odciski mięśni zwieraczy ustawione po cztery w poziomym rządku; frontalne w kształcie litery V, J lub W. Kanały porowe sitkowate i dobrze widoczne. Za plamką oczną położony odcisk mięśnia. Ilość podomerów w czułkach pierwszej pary nie przekracza sześciu. W przeciwieństwie do Paradoxostomatidae okolica gębowa niewydłużona stożkowato.
Należy tu 189 opisanych, współczesnych gatunków. Do rodziny tej zalicza się rodzaje:

</doc>
<doc id="3675387" url="https://pl.wikipedia.org/wiki?curid=3675387" title="Fayez Sarofim &amp; Co. US Men’s Clay Court Championship 2016">
Fayez Sarofim &amp; Co. US Men’s Clay Court Championship 2016

Fayez Sarofim &amp; Co. US Men’s Clay Court Championship 2016 – tenisowy turniej ATP kategorii ATP World Tour 250 w sezonie 2016 z cyklu US Men’s Clay Court Championships rozgrywany w dniach 4–10 kwietnia 2016 roku w Houston na kortach ceglanych o puli nagród wynoszącej 577 860 dolarów amerykańskich.

</doc>
<doc id="3675393" url="https://pl.wikipedia.org/wiki?curid=3675393" title="Cytheromatidae">
Cytheromatidae

Cytheromatidae – rodzina małżoraczków z rzędu Podocopida i podrzędu Cytherocopina.
Małżoraczki o karapaksach pozbawionych wyraźnej rzeźby i ogonka, szeroko owalnie zaokrąglonych na przedniej krawędzi i bardziej wąsko wyokrąglonych na tylnej. Brzuszny brzeg karapaksu falisty. Zamek typu lofodontycznego. Odciski mięśni zwieraczy ustawione po cztery w poziomym rządku. Ilość podomerów w czułkach pierwszej pary nie przekracza sześciu. Westibule gębokie.
Należy tu 46 opisanych, współczesnych gatunków. Do rodziny tej zalicza się rodzaje:

</doc>
<doc id="3675396" url="https://pl.wikipedia.org/wiki?curid=3675396" title="Guilherme Clezar">
Guilherme Clezar



</doc>
<doc id="3675397" url="https://pl.wikipedia.org/wiki?curid=3675397" title="Wexford F.C.">
Wexford F.C.

Wexford Football Club – irlandzki klub piłkarski występujący w League of Ireland First Division.
Historia.
Klub powstał w 2007 roku jako Wexford Youth Football Club. W sezonie 2015 zajął 1. miejsce w First Division i po raz pierwszy w swojej historii awansował do League of Ireland Premier Division, najwyższej klasy rozgrywkowej w Irlandii. W 2016 roku zadebiutował w irlandzkiej ekstraklasie jako najmłodszy w historii członek tej ligi. Pierwsze zwycięstwo w ekstraklasie odniósł w meczu 6. kolejki 1 kwietnia 2016 roku wygrywając na własnym stadionie 2:0 z Bray Wanderers. Drużyna gra w Crossabeg na Ferrycarrig Park, posiadającym 2000 miejsc. Przydomki drużyny to Warriors i Youths. W 2016 roku po barażach klub spadł do drugiej ligi i zmienił nazwę na Wexford Football Club.
Klub ma także sekcję piłkarską kobiet. Kobieca drużyna była mistrzem Irlandii w 2015 roku. W turnieju kwalifikacyjnym do Ligi Mistrzyń UEFA w sezonie 2015/2016 piłkarki tej drużyny nie awansowały do 1/16 finału. Grupę, w której grały, wygrały mistrzynie Polski – Medyk Konin.
Skład zespołu w sezonie 2016.
"Stan na 2 kwietnia 2016"

</doc>
<doc id="3675398" url="https://pl.wikipedia.org/wiki?curid=3675398" title="Cytheruridae">
Cytheruridae

Cytheruridae – rodzina małżoraczków z rzędu Podocopida i podrzędu Cytherocopina.
Małżoraczki o karapaksach pozbawionych wyraźnej rzeźby, w widoku bocznym skośnie zaokrąglonych z przodu i kanciastych lub wręcz ogonkowatych z tyłu. Brzuszny brzeg karapaksu prawie prosty. Wierzch żeberkowany i dołeczkowany. Zamek typu merodontycznego. Westibuli brak lub płytkie. Odciski mięśni zwieraczy ustawione po cztery w poziomym rządku. Ilość podomerów w czułkach pierwszej pary nie przekracza sześciu.
Należy tu 608 opisanych gatunków współczesnych. Do rodziny tej zalicza się rodzaje:

</doc>
<doc id="3675400" url="https://pl.wikipedia.org/wiki?curid=3675400" title="Wołyń (Białoruś)">
Wołyń (Białoruś)

Wołyń (błr. Валынь, "Wałyń"; ros. Волынь, "Wołyń") – wieś na Białorusi, w obwodzie witebskim, w rejonie głębockim, 6 km na zachód od Głębokiego. Wchodzi w skład sielsowietu Koroby. Przez wieś biegnie droga R110.
Wieś magnacka położona była w końcu XVIII wieku w powiecie oszmiańskim województwa wileńskiego.
Historia.
W 1870 roku majątek Wołyń leżał w wołoście Wierzchnie, powiecie dziśnieńskim guberni wileńskiej. Należał do Szyryna.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Wierzchnie, od 1929 roku w gminie Głębokie.
Według Powszechnego Spisu Ludności z 1921 roku zamieszkiwało tu 51 osób, 40 było wyznania rzymskokatolickiego a 11 prawosławnego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 3 domach zamieszkiwało 65 osób.
Wierni należeli do parafii rzymskokatolickiej w Udziale i prawosławnej w miejscowości Wierzchnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Wierzchni.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3675407" url="https://pl.wikipedia.org/wiki?curid=3675407" title="Ulica Człuchowska w Warszawie">
Ulica Człuchowska w Warszawie

Ulica Człuchowska – ulica w dzielnicach Bemowo i Wola w Warszawie.
Historia.
Ulica powstała wraz z Miastem-Ogrodem Jelonek w w drugiej dekadzie XX wieku. Na zdjęciu lotniczym z 1945 roku widoczna jest jako droga ubita biegnąca jako przedłużenie obecnej Szulborskiej, a więc od ówczesnej granicy miasta, na zachód do obecnej ulicy Świetlików, aby kontynuować bieg na północny zachód i dobiec do obecnej Lazurowej. Jej przedłużeniem była obecna ul. Batalionów Chłopskich.
Od tamtego czasu przebieg wschodniej części ulicy w praktyce nie zmienił się, oprócz przerwania jej w rejonie Rzędzińskiej i Wincentego Pola przez oddaną do użytku w 1951 roku linię kolejową nr 509 (Warszawa Gdańska – Warszawa Główna Towarowa). Część ulicy na zachód od ul. Świetlików natomiast została wyprostowana w latach 70. XX wieku podczas zabudowy Jelonek i została skierowana do ul. Lazurowej na zachód, gdzie do dziś kończy bieg.
Autobusy miejskie ruszyły ulicą po raz pierwszy w 1978 roku – były to linie 163, 305 i 601 skierowane do znajdującej się przy ulicy pętli "Osiedle Lazurowa". Od 1980 roku przy ulicy funkcjonuje hala targowa Wola.
Nazwa ulicy, nadana w 1954 roku, upamiętnia Człuchów, miasto w północnej części województwa pomorskiego.
Przebieg.
Ulica rozpoczyna się jako wąska jednojezdniowa ulica na przedłużeniu ulicy Szulborskiej, na wysokości budynku przy ul. Józefa Sowińskiego 53E. Od listopada 2016 r. ulica kończy się ślepo na granicy Bemowa i Woli i nie jest możliwe kontynuowanie przejazdu w kierunku wschodnim do ul. Szulborskiej. Następnie krzyżuje się z ulicami: Znaną, Boznańskiej, Stromą i W. Pola. Urywa się przed torami kolejowymi linii nr 509, by pojawić się ponownie po drugiej stronie, gdzie krzyżuje się z ulicami: Rzędzińską, Joyce’a, Oświatową, Anieli Krzywoń, Kruszyńską, ponownie Anieli Krzywoń oraz Gimnazjalną, po czym dochodzi do skrzyżowania z Powstańców Śląskich. Za skrzyżowaniem zbudowana jest dalej jako szeroka, dwujezdniowa arteria, krzyżując się z: Drogomilską, Okoliczną, Świetlików, Raginisa, Drzeworytników, Okrętową, Siemiatycką, Karabeli i Rozłogi. Kończy bieg skrzyżowaniem z Lazurową, ale planowane jest jej przedłużenie do ul. Szeligowskiej.
Komunikacja miejska.
Na Człuchowskiej znajdują się 4 zespoły przystankowe: "Hala Wola", "Raginisa", "Rozłogi" i "Człuchowska", a na odcinku między ul. Powstańców Śląskich a Lazurową na obu jezdniach wytyczony jest buspas.

</doc>
<doc id="3675408" url="https://pl.wikipedia.org/wiki?curid=3675408" title="41 Pułk Piechoty (II RP)">
41 Pułk Piechoty (II RP)



</doc>
<doc id="3675415" url="https://pl.wikipedia.org/wiki?curid=3675415" title="László Bódi (muzyk)">
László Bódi (muzyk)

László Bódi, ps. „Cipő” (ur. 3 maja 1965 w Użhorodzie, zm. 11 marca 2013 w Budapeszcie) – węgierski wokalista, kompozytor, autor tekstów, współzałożyciel grupy Republic.
Życiorys.
Dzieciństwo i młodość.
Bódi urodził się 3 maja 1965 roku w Użhorodzie w ZSRR (obecnie Ukraina). Do pierwszego roku życia wraz z rodzicami mieszkał w miejscowości Mali Hejiwci. W 1966 roku rodzina Bódich przeprowadziła się do Kisvárdy, gdzie następnie László Bódi uczęszczał do Weiner Leó Zeneiskola (Szkoły Muzycznej im. Leó Weinera). W dzieciństwie grał na pianinie oraz grał w lokalnej drużynie piłkarskiej, natomiast w wieku 14 lat zaczął pisać teksty piosenek.
Gdy uczęszczał do Bessenyei György Gimnázium, założył zespół o nazwie Cipőfűző ("Sznurowadła"), którą wywiódł z własnego pseudonimu – „Cipő” ("Buty"). Zespół ten grał piosenki ludowe w stylu popowym i dokonał nagrań w radio w Nyíregyházie. Zespół Cipőfűző istniał pięć lat, po czym Bódi został wcielony do służby wojskowej. W 1983 roku zdobył nagrody w konkursie wierszy i piosenek w Sárvárze, gdzie poznał także Jánosa Bródyego. W wieku 18 lat przeprowadził się do Budapesztu, gdzie pracował na kolei i na poczcie. Następnie wraz z Ferencem Szigetim założył duet o nazwie Krokodil, który istniał przez krótki czas.
Okres Republic.
23 lutego 1990 roku wraz z Csabą Borosem, Zoltánem Tóthem, Imre Balim, László Szilágyim założył zespół o nazwie Republic. Latem zespół stanowił support przed Beatrice, natomiast jeszcze w 1990 roku nagrał debiutancki album "Indul a mandula!!!". W 1995 roku wraz z Renátą Rajcs nagrał album "A Cipő és a Lány – Amsterdam". Ogółem wraz z Republic Bódi nagrał ponad 240 piosenek, współpracował także z takimi wykonawczyniami jak Zsuzsa Koncz czy Judit Halász.
23 stycznia 2010 roku, z okazji 30-lecia powstania zespołu Cipőfűző, udzielił wraz z tą grupą koncertu w Kisvárdzie. 15 marca, wraz z innymi członkami Republic – Csabą Borosem, László Attilą Nagyem, Tamásem Patai i Zoltánem Tóthem – został odznaczony Krzyżem Oficerskim Orderu Zasługi Republiki Węgierskiej.
Choroba i śmierć.
W 2009 roku Bódi był operowany z powodu choroby wieńcowej, przeszedł również zawał serca. W ostatnim okresie życia cierpiał również na ciężkie zapalenie płuc, złamał także rękę. 15 lutego 2013 roku przeszedł kolejny zawał serca, na skutek którego został przewieziony do szpitala na oddział intensywnej terapii. Tam znajdował się w stanie śpiączki, z której mimo wielokrotnych prób lekarze nie zdołali go wybudzić. 9 oraz 10 marca Bódi poruszył się oraz otworzył oczy, ale lekarze stwierdzili, że są to jedynie odruchy padaczkowe. Muzyk zmarł 11 marca o świcie w wieku 48 lat.
Upamiętnienie.
Bódi został pochowany 22 marca na cmentarzu w Kistarcsy, w pobliżu grobu ojca. W pogrzebie, na którym przemawiał basista Republic, Csaba Boros, uczestniczyło 1500 osób, w tym muzycy i politycy: István Antall, Gyula Thürmer, Gábor Bochkor, Andrea Várkonyi, Feró Nagy, Győző Gáspár, Judit Halász, Zsuzsa Koncz, Fecó Balázs, Gábor Leskovics, Károly Horváth, Ferenc Szigeti, Lajos D. Nagy, László Benkő i Csaba Horváth. Po pogrzebie odegrano hymn ZSRR ze względu na to, iż Bódi był obywatelem ZSRR oraz miał komunistyczne poglądy.
Były gitarzysta Republic, Zoltán Tóth, napisał piosenkę ku pamięci Bódiego pt. „Akkor kéne lóra szállni”.
Pośmiertnie Bódi otrzymał nagrody Artisjus oraz Fonogram. Został również pośmiertnie honorowym obywatelem miasta Kisvárda.
Podczas Festiwalu Sziget 5 sierpnia 2013 roku odbył się koncert poświęcony Bódiemu zatytułowany „Őrizz engem ezen a világon”. Podczas tego koncertu takie zespoły i wykonawcy jak Omega, Ildikó Keresztes, ByeAlex, Péter Gerendás, Fegya Jávori, Zsuzsa Koncz, Barna Pély i United, Első Emelet, Compact Disco, Bikini i Péter Sipos, Republic i Tamás Sípos, Edit Balázsovits, Péter Sziámi Müller, Nemadomfel, Hooligans, Pál Utcai Fiúk, Miklós Fenyő, Feró Nagy, Charlie, János Bródy i Magna Cum Laude śpiewali piosenki Republic.
Życie prywatne.
Jego ojciec, László, urodził się w 1933 roku w Nyírtass. Jego matką była Gizella Hadar, miał także siostrę Márię. Jego żoną była Zsuzsa, miał także dwie córki bliźniaczki Petrę i Rékę. Do swoich przyjaciół Bódi zaliczał Jánosa Bródyego, Tamása Cseha i Zsuzsę Koncz. Cenił poezję , natomiast znaczny wpływ na tematykę jego utworów wywarła twórczość Bohumila Hrabala.
Bódi przyznał w wywiadzie, że jego ulubioną wokalistką jest Zsuzsa Koncz, lubił słuchać także Illés, Johna Lennona i The Beatles. Interesował się architekturą.

</doc>
<doc id="3675416" url="https://pl.wikipedia.org/wiki?curid=3675416" title="14 Korpus (austro-węgierski)">
14 Korpus (austro-węgierski)

14 Korpus – wyższy związek taktyczny cesarskiej i królewskiej Armii z komendą w Innsbrucku.
W 1914 jego dowódcą był generał arcyksiążę Józef Ferdynand. Do początku 1914 roku korpus był podporządkowany 3 Armii. W czasie wybuchu I wojny światowej korpus został podporządkowany dowództwu 4 Armii.

</doc>
<doc id="3675417" url="https://pl.wikipedia.org/wiki?curid=3675417" title="José Happart">
José Happart

José Happart (ur. 14 marca 1947 w Herstal) – belgijski i waloński polityk, rolnik i samorządowiec, deputowany do Parlamentu Europejskiego II, III i IV kadencji, przewodniczący Parlamentu Walońskiego.
Życiorys.
Z powodów rodzinnych w wieku 17 lat przerwał naukę celem podjęcia pracy na rodzinnej farmie. Działał w organizacji młodych rolników (Jeunes Alliances Paysannes), pełniąc m.in. funkcję wiceprzewodniczącego tego związku w Walonii. W 1982 został radnym miejskim we flamandzkim mieście Voeren z ramienia francuskojęzycznej listy Retour à Liège. W 1983 mianowany na urząd burmistrza. Został wkrótce odwołany z uwagi na nieznajomość języka niderlandzkiego, co doprowadziło do trwającego kilka lat sporu politycznego i prawnego. José Happart funkcjonował jako pierwszy zastępca burmistrza faktycznie wykonujący jego obowiązki. Od 1989 był natomiast pierwszym zastępcą burmistrza Voeren.
W latach 1984–1999 sprawował mandat posła do Parlamentu Europejskiego II, III i IV kadencji, reprezentując walońską Partię Socjalistyczną. Należał do grupy socjalistycznej. Był wiceprzewodniczącym Komisji ds. Petycji oraz Komisji ds. Rolnictwa i Rozwoju Wsi.
W 2001 wybrany na radnego miejskiego w Liège. W latach 1999–2004 zajmował stanowisko ministra rolnictwa i obszarów wiejskich w regionalnym rządzie walońskim. W kolejnej kadencji od 2004 do 2009 pełnił funkcję przewodniczącego Parlamentu Walońskiego.

</doc>
<doc id="3675428" url="https://pl.wikipedia.org/wiki?curid=3675428" title="Tour de Pologne kobiet 2016">
Tour de Pologne kobiet 2016

Tour de Pologne kobiet 2016 – 1. i jak do tej pory jedyna edycja wyścigu kolarskiego Tour de Pologne kobiet, który odbył się w dniach 19 – 20 lipca 2016 roku, tuż po zakończeniu wyścigu mężczyzn. Zwyciężczynią klasyfikacji generalnej została Szwajcarka Jolanda Neff.
Uczestnicy.
Etapy.
Początkowo planowano, iż wyścig odbędzie się w terminie 8-10 lipca 2016, a więc przed wyścigiem panów, i miał przejechać wzdłuż wybrzeża. Jednak 4 grudnia 2015 ogłoszono, że Tour de Pologne kobiet odbędzie się w dniach 18-20 lipca, aby uniknąć kolizji z wyścigiem Giro Rosa. Dodatkowo ogłoszono iż wyścig odbędzie się w górach. Ostatecznie zdecydowano, iż wyścig odbędzie się w terminie 19-20 lipca, aby zakończenie wyścigu mężczyzn było innego dnia, niż start kobiet. 

</doc>
<doc id="3675429" url="https://pl.wikipedia.org/wiki?curid=3675429" title="Louis Castle">
Louis Castle

Louis J. Castle, II (ur. 1964 lub 1965) – amerykański producent gier komputerowych.
W 1985 roku razem z Brettem Sperrym założył Westwood Studios. Gdy w 1998 roku Electronic Arts wykupiło studio został wiceprezesem i menadżerem generalnym EA's Blueprint Studio. Od 2003 do 2009 roku był wiceprezesem rozwoju kreatywnego oddziału Electronic Arts w Los Angeles. Od lipca 2009 do grudnia 2010 pełnił funkcję dyrektora generalnego InstantAction. Od lutego do września 2011 roku był wiceprezesem Zyngai.
W 1999 roku otrzymał Spotlight Award za całokształt twórczości.
W 2009 roku razem ze Stevenem Spielbergiem i Amirem Rahimim otrzymał nagrodę British Academy Game Awards za grę Boom Blox w kategorii "najlepsza gra casualowa".

</doc>
<doc id="3675430" url="https://pl.wikipedia.org/wiki?curid=3675430" title="Vladan Lukić">
Vladan Lukić

 
Vladan Lukić (ur. 16 stycznia 1970 w Sopocie) – serbski piłkarz występujący na pozycji napastnika. Wcześniej reprezentant Jugosławii.
Kariera klubowa.
Lukić karierę rozpoczynał w 1987 roku w zespole Crvena Zvezda. W 1988 roku wywalczył z nim mistrzostwo Jugosławii. W następnych latach wraz z klubem zdobył jeszcze trzy mistrzostwa Jugosławii (1990, 1991, 1992), Puchar Jugosławii (1990), a także wygrał rozgrywki Pucharu Mistrzów w 1991 roku.
Na początku 1993 roku Lukić odszedł do hiszpańskiego Atlético Madryt grającego w Primera División. Występował tam do końca sezonu 1992/1993. Następnie wrócił do Jugosławii, gdzie grał w Vojvodinie Nowy Sad oraz OFK Beograd. W 1994 roku został graczem hiszpańskiego drugoligowca, CA Marbella. Po sezonie 1994/1995 wrócił do OFK Beograd. Tym razem spędził tam rok.
W 1996 roku przeszedł do szwajcarskiego FC Sion. W sezonie 1996/1997 zdobył z nim mistrzostwo Szwajcarii oraz Puchar Szwajcarii. W 1997 roku odszedł do francuskiego FC Metz. W Ligue 1 zadebiutował 8 lutego 1997 w wygranym 1:0 meczu Olympique Lyon, w którym strzelił także gola. W sezonie 1997/1998 Lukić wywalczył wraz z Metz wicemistrzostwo Francji.
W 1999 roku przeniósł się do greckiego Paniliakosu, gdzie w 2000 roku zakończył karierę.
Kariera reprezentacyjna.
W reprezentacji Jugosławii Lukić zadebiutował 8 sierpnia 1991 zremisowanym 0:0 meczu turnieju Memorial Pier Cesare Baretti z Czechosłowacją. 30 października 1991 w przegranym 1:3 towarzyskim pojedynku z Brazylią strzelił pierwszego gola w kadrze. W drużynie SFR Jugosławii rozegrał 4 spotkania i zdobył 2 bramki. W 1998 roku dwukrotnie zagrał także w reprezentacji Serbii występującej pod szyldem Jugosławii.

</doc>
<doc id="3675432" url="https://pl.wikipedia.org/wiki?curid=3675432" title="Kościół Przemienienia Pańskiego w Toporowie">
Kościół Przemienienia Pańskiego w Toporowie

Kościół Przemienienia Pańskiego – rzymskokatolicki kościół parafialny należący do dekanatu Wieluń - św. Wojciecha archidiecezji częstochowskiej.
Historia.
Jest to świątynia murowana wybudowana z czerwonej cegły w latach 1987-1990. Wew wnętrzu znajduje się umieszczony nad ołtarzem obraz Jerzego Dudy-Gracza "Przemienienie Pańskie", namalowany w 1995 roku. Składa się z sześciu płócien i posiada wymiary 534 × 505 cm i powierzchnię 25 metrów kwadratowych.
kościół został zaprojektowany przez architekt Jolantę Gajewczyk. Budowy świątyni podjął się pierwszy proboszcz parafii, ksiądz Adam Borek. W dniu 16 kwietnia 1990 roku budowla została konsekrowana przez biskupa Stanisław Nowaka

</doc>
<doc id="3675433" url="https://pl.wikipedia.org/wiki?curid=3675433" title="Abila">
Abila



</doc>
<doc id="3675435" url="https://pl.wikipedia.org/wiki?curid=3675435" title="Abilena">
Abilena

Abel Bet-Maaka

</doc>
<doc id="3675439" url="https://pl.wikipedia.org/wiki?curid=3675439" title="Raka (Ambla)">
Raka (Ambla)

Raka – wieś w Estonii, w prowincji Järva, w gminie Ambla.

</doc>
<doc id="3675440" url="https://pl.wikipedia.org/wiki?curid=3675440" title="Zaleskie (obwód witebski)">
Zaleskie (obwód witebski)

Zaleskie (błr. Залеські, "Zaleśki"; ros. Залеськи, "Zaleśki") – wieś na Białorusi, w obwodzie witebskim, w rejonie głębockim, 6 km na zachód od Głębokiego. Wchodzi w skład sielsowietu Udział.
Dawniej używana nazwa – Zaleski, Zalaski.
Historia.
W 1870 roku wieś Zaleskie leżała w gminie Wierzchnie, powiecie dziśnieńskim guberni wileńskiej. Wchodziła w skład majątku Michalce należącego do Hrebnickiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Wierzchnie, od 1929 roku w gminie Głębokie.
Według Powszechnego Spisu Ludności z 1921 roku zamieszkiwało tu 245 osób, 240 było wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali polską przynależność narodową. Było tu 48 budynków mieszkalnych. W 1931 w 53 domach zamieszkiwało 256 osób.
Wierni należeli do parafii rzymskokatolickiej w Mosarzu i prawosławnej w miejscowości Wierzchnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Wierzchni.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="3675441" url="https://pl.wikipedia.org/wiki?curid=3675441" title="Rava (Ambla)">
Rava (Ambla)

Rava – wieś w Estonii, w prowincji Järva, w gminie Ambla.

</doc>
<doc id="3675442" url="https://pl.wikipedia.org/wiki?curid=3675442" title="Slobodan Marović">
Slobodan Marović

 
Slobodan Marović (ur. 13 lipca 1964 w Barze) – serbski piłkarz występujący na pozycji obrońcy. Wcześniej reprezentant Jugosławii.
Kariera klubowa.
Marović karierę rozpoczynał w 1984 roku w zespole NK Osijek. W 1986 roku przeszedł do Crvenej Zvezdy. Przez pięć lat zdobył z nią trzy mistrzostwa Jugosławii (1988, 1990, 1991), Puchar Jugosławii (1990), a także wygrał rozgrywki Pucharu Mistrzów w 1991 roku.
W 1992 roku został graczem szwedzkiego zespołu IFK Norrköping. W tym samym roku wywalczył z nim mistrzostwo Szwecji, rok później wicemistrzostwo Szwecji. W 1994 roku zdobył zaś Puchar Szwecji. Następnie Marović odszedł do duńskiego Silkeborga i w sezonie 1994/1995 zajął z nim 3. miejsce w Superligaen. W sezonie 1996 występował w chińskim Shenzhen Feiyada, a po jego zakończeniu, zakończył karierę.
Kariera reprezentacyjna.
W reprezentacji Jugosławii Marović zadebiutował 29 sierpnia 1987 przegranym 0:1 towarzyskim meczu z ZSRR. W latach 1987–1989 w drużynie narodowej rozegrał 4 spotkania.

</doc>
<doc id="3675443" url="https://pl.wikipedia.org/wiki?curid=3675443" title="Reinevere">
Reinevere

Reinevere – wieś w Estonii, w prowincji Järva, w gminie Ambla.

</doc>
<doc id="3675445" url="https://pl.wikipedia.org/wiki?curid=3675445" title="Roosna">
Roosna

Roosna – wieś w Estonii, w prowincji Järva, w gminie Ambla.

</doc>
<doc id="3675450" url="https://pl.wikipedia.org/wiki?curid=3675450" title="Sääsküla (Ambla)">
Sääsküla (Ambla)

Sääsküla – wieś w Estonii, w prowincji Järva, w gminie Ambla.

</doc>
<doc id="3675453" url="https://pl.wikipedia.org/wiki?curid=3675453" title="Raymonde Dury">
Raymonde Dury

Raymonde Dury (ur. 22 lipca 1947 w Haine-Saint-Paul) – belgijska i walońska polityk, socjolog oraz samorządowiec, deputowana do Parlamentu Europejskiego I, II, III i IV kadencji.
Życiorys.
Absolwentka socjologii na Université Libre de Bruxelles (1970). W latach 1970–1976 pracowała w centrali socjalistycznej organizacji kobiecej Femmes Prévoyantes Socialistes. Następnie do 1982 była oficerem prasowym w grupie socjalistycznej w Europarlamencie.
W 1982 objęła mandat eurodeputowanej, w PE zasiadała nieprzerwanie do 1998 w okresie czterech kadencji. Była m.in. wiceprzewodniczącą Komisji ds. Regulaminu i Petycji oraz Komisji ds. Petycji, a także wiceprzewodniczącą frakcji Partii Europejskich Socjalistów. Od 1989 pełniła jednocześnie funkcję radnej miejscowości Jette.
Odeszła z PE w związku z objęciem stanowiska przewodniczącego (gouverneur) okręgu administracyjnego regionu stołecznego Brukseli, zrezygnowała z tej funkcji po kilku miesiącach w 1998. Zawodowo później związana z branżą ubezpieczeniową. Podjęła także działalność w międzynarodowej organizacji pozarządowej International Centre for the Prevention of Crime, w latach 2004–2009 była przewodniczącą jej rady dyrektorów.

</doc>
<doc id="3675454" url="https://pl.wikipedia.org/wiki?curid=3675454" title="Thaumatocyprididae">
Thaumatocyprididae

Thaumatocyprididae – rodzina skorupiaków z gromady małżoraczków i rzędu Halocyprida.
Rodzina ta została wprowadzona w 1906 roku przez Gustava Wilhelma Müllera.
Przedstawiciele tego taksonu są znani od permu. Do 2011 roku opisano 35 współcześnie żyjących gatunków.
Do rodziny tej zalicza się 7 rodzajów:

</doc>
<doc id="3675457" url="https://pl.wikipedia.org/wiki?curid=3675457" title="Austrodecidae">
Austrodecidae

Austrodecidae – rodzina kikutnic. Jedyna rodzina podrzędu Stiripasterida.
Opis.
Należące tu kikutnice mają dobrze rozwinięty wzgórek oczny, który sięga nasady ryjka lub wznosi się z przedniej krawędzi płata głowowego. Smukły, rurkowaty lub pipetowaty ryjek jest często pierścieniowany w części wierzchołkowej. Nogogłaszczki zbudowane z 5 do 9 członów. Chelifory nieobecne. Owigery mają od 4 do 10 członów, a na ostatnim z nich obecne mogą być kolce i pazur końcowy. Odnóża kroczne opatrzone są wyraźnymi kolami biodrowymi, a u wielu samców także wyrostkami gruczołów cementowych, zlokalizowanych na udach.
Ekologia.
Spotykane od litoralu po głębokość 5024 metrów.
Systematyka.
Należą tu 2 rodzaje:

</doc>
<doc id="3675458" url="https://pl.wikipedia.org/wiki?curid=3675458" title="Puiatu">
Puiatu

5 miejscowości w Estonii:

</doc>
<doc id="3675460" url="https://pl.wikipedia.org/wiki?curid=3675460" title="Stiripasterida">
Stiripasterida



</doc>
<doc id="3675461" url="https://pl.wikipedia.org/wiki?curid=3675461" title="Maimuna">
Maimuna

Maimuna Amadu Muraszko, znana jako Maimuna (ros. i biał. Маймуна Амаду Мурашко, ur. 28 maja 1980 w Sankt Petersburgu) – białoruska skrzypaczka, reprezentantka Białorusi w 60. Konkursie Piosenki Eurowizji w 2015 roku.
Dzieciństwo i kariera muzyczna.
Maimuna urodziła się w Sankt Petersburgu, jej matka pochodziła z Białorusi, a ojciec z Mali. Kiedy była dzieckiem, jej rodzina przeprowadziła się do Mali, jednak mając problemy z adaptacją w gorącym klimacie, Maimuna wróciła z babcią na Białoruś i zamieszkała w Mohylewie, gdzie dorastała i uczęszczała do szkoły muzycznej, ucząc się gry na skrzypcach i pianinie. Skrzypaczka rozwijała swoje muzyczne umiejętności w Państwowym Uniwersytecie Artystycznym w Mohylewie oraz na Białoruskiej Akademii Muzycznej.
Maimuna zdobyła Grand Prix konkursu muzycznego w Smorgoniu oraz nagrody w międzynarodowych konkursach muzycznych Music of Hope oraz Young Virtuoso w Kijowie. W 1999 roku została odznaczona przez prezydenta Białorusi specjalną nagrodą, stając się następnie pierwszą skrzypaczką i koncertmistrzem w Orkiestrze Prezydenckiej Wiktora Bobarikina.
W 2011 roku ukazało się pierwsze wydawnictwo skrzypaczki zatytułowane "Queen of Africa", a trzy lata później drugi album "Showtime".
26 grudnia 2014 w duecie z Uzarim wygrała finał krajowych eliminacji do 60. Konkursu Piosenki Eurowizji z utworem „Time”. Para zdobyła łącznie 76 punktów w finale selekcji i została reprezentantem kraju podczas widowiska organizowanego w Wiedniu. Po wygraniu eliminacji wykonawcy zapowiedzieli dokonanie kilku zmian kosmetycznych w utworze. Nowa wersja piosenki została zaprezentowana premierowo pod koniec lutego 2015 roku podczas gali "Triumph: Heroes of Sport".
19 maja duet wystąpił w pierwszym półfinale konkursu z jedenastym numerem startowym, jednak nie awansował do finału, zajmując 12. miejsce z 39 punktami, w tym z maksymalną notą 12 punktów od Gruzji.

</doc>
<doc id="3675462" url="https://pl.wikipedia.org/wiki?curid=3675462" title="Pantopipetta">
Pantopipetta

Pantopipetta – rodzaj kikutnic z rodziny Austrodecidae. 
Opis.
Należące tu kikutnice mają dobrze rozwinięty wzgórek oczny, który wznosi się z przedniej krawędzi płata głowowego. Smukły, pipetowaty ryjek jest u niektórych gatunków w części wierzchołkowej pierścieniowany. Większość gatunków ma nogogłaszczki zbudowane z 7 lub 8 członów. Odnóża krocze długie. Owigery mają 10 członów, z których ostatni opatrzony jest rzędem trójkątnych, ząbkowatych kolców. Rzadziej owigery zredukowane są do 4 lub 5 członów.
Ekologia.
Spotykane od 66 do 5024 metrów głębokości.
Systematyka.
Należy tu 15 opisanych gatunków:

</doc>
<doc id="3675463" url="https://pl.wikipedia.org/wiki?curid=3675463" title="Pantopipetta australis">
Pantopipetta australis

Pantopipetta australis – gatunek kikutnic z rodziny Austrodecidae.
Gatunek ten opisany został w 1914 roku przez Thomasa Vere'a Hodgsona jako "Pipetta australis".
Kikutnica ta cechuje się ośmioczłonowymi nogogłaszczkami, których "propodus" ponad czterokrotnie przekracza długością stopę. Pierwsze biodra odnóży krocznych oraz wyrostki boczne są gładkie, pozbawione guzków czy kolców. Odwłok sięga końca drugich bioder czwartej pary odnóży.
Okazy tego gatunku spotykane były na głębokości 3725 i 2450 metrów.

</doc>
<doc id="3675464" url="https://pl.wikipedia.org/wiki?curid=3675464" title="Pantopipetta longituberculata">
Pantopipetta longituberculata

Pantopipetta longituberculata – gatunek kikutnic z rodziny Austrodecidae.
Kikutnica ta cechuje się ośmioczłonowymi nogogłaszczkami, których "propodus" ponad czterokrotnie przekracza długością stopę. Pierwsze biodra odnóży krocznych oraz wyrostki boczne są gładkie lub pokryte małymi guzkami. Odwłok sięga końca pierwszych bioder czwartej pary odnóży.
Stosunkowo częsty i szeroko rozprzestrzeniony gatunek. Znany ze stanowisk położonych u zachodnich wybrzeży Ameryki Południowej (Ocean Spokojny), na zachód od Półwyspu Antarktycznego (Ocean Południowy), w rejonie Georgii Południowej, Basenu Argentyńskiego oraz południowo-zachodnich wybrzeży Afryki (Ocean Atlantycki). Podawany również z Morza Szkockiego.
Okazy tego gatunku spotykane były na głębokości od około 2 tys. do ponad 5 tys. metrów.

</doc>
<doc id="3675465" url="https://pl.wikipedia.org/wiki?curid=3675465" title="Pantopipetta brevicauda">
Pantopipetta brevicauda



</doc>
<doc id="3675466" url="https://pl.wikipedia.org/wiki?curid=3675466" title="Deadpool 2">
Deadpool 2

Deadpool 2 – amerykański fantastycznonaukowy film akcji z 2018 roku na podstawie serii komiksów o antybohaterze tej samej nazwie wydawnictwa Marvel Comics. Za reżyserię filmu odpowiadał David Leitch na podstawie scenariusza Rhetta Reese’a i Paula Wernicka. Tytułową rolę zagrał Ryan Reynolds, a obok niego w głównych rolach wystąpili: Josh Brolin, Morena Baccarin, Julian Dennison, Zazie Beetz, T.J. Miller, Brianna Hildebrand i Jack Kesy.
Główny bohater filmu, Deadpool, tworzy X-Force, aby ochronić młodego mutanta przed podróżującym w czasie żołnierzem o imieniu Cable.
Światowa premiera "Deadpoola 2" miała miejsce 10 maja 2018 roku w Londynie. W Polsce film zadebiutował 18 maja tego samego roku. Film zarobił ponad 780 milionów dolarów przy budżecie 110 milionów i otrzymał przeważnie pozytywne oceny od krytyków. 12 grudnia tego samego roku w kinach pokazana została przemontowana wersja filmu z niższą kategorią wiekową, zatytułowana "Był sobie Deadpool" (oryg. ). "Deadpool 2" jest jedenastą produkcją wchodzącą w skład franczyzy uniwersum filmowego osadzonego w świecie "X-Men" i kontynuacją filmu "Deadpool" z 2016 roku. W przygotowaniu była też trzecia część przygód oraz spin-off "X-Force", jednak wskutek powrotu praw do postaci w 2019 roku do Marvel Studios projekty te zostały anulowane. Na 2024 rok zapowiedziany został "Deadpool 3" z Reynoldsem w roli głównej jako część franczyzy Filmowego Uniwersum Marvela, pozbawioną odniesień do poprzednich dwóch filmów.
Streszczenie fabuły.
Po dwóch latach walki z przestępczością zorganizowaną jako najemnik Deadpool, Wade’owi Wilsonowi nie udaje się zabić jednego ze swoich celów w rocznicę związku ze swoją dziewczyną, Vanessą. Tej nocy, po tym, jak para postanawia założyć rodzinę, Wade zostaje namierzony przez swój cel, który przypadkowo zabija Vanessę. Wade zabija wszystkich jego ludzi w zemście. Obwinia się za śmierć Vanessy, a sześć tygodni później próbuje popełnić samobójstwo, wysadzając się w powietrze. Wade doświadcza wówczas wizji Vanessy w zaświatach. Fragmenty jego ciała pozostają żywe i zostają złożone z powrotem przez Colossusa. Wade’owi pozostaje tylko żeton, który był prezentem rocznicowym i jest jedyną pamiątką po Vanessie.
Doszedłszy do siebie w siedzibie X-Menów Wade niechętnie zgadza się do nich dołączyć. Sądzi, że Vanessa by tego chciała. On, Colossus i Negasonic Teenage Warhead reagują na konflikt w sierocińcu między władzami, a niestabilnym młodym mutantem, Russellem Collinsem. Wade odkrywa, że Russell został wykorzystany przez pracowników sierocińca i zabija jednego z członków personelu. Colossus powstrzymuje go przed zabiciem kogokolwiek innego, a Wade i Russell zostają aresztowani. Skrępowani obrożami, które tłumią ich moc, trafiają do więzienia dla zmutowanych przestępców. Tymczasem Cable, cybernetyczny żołnierz z przyszłości, cofa się w czasie, aby zabić Russella.
Cable włamuje się do więzienia i atakuje Russella. Wade, którego obroża pęka podczas walki, stara się go obronić. Cable zabiera żeton Vanessy, a Wade i Cable wydostają się z więzienia. Wcześniej Russell podsłuchuje, jak Wade zaprzecza, że dba o niego. Ponownie bliski śmierci Wade ma kolejną wizję Vanessy, która przekonuje go, aby pomógł Russellowi. Wade zakłada drużynę o nazwie X-Force, by uwolnić Russella z konwoju więziennego i ochronić go przed Cablem. Drużyna atakuje konwój z powietrza, ale wszyscy członkowie z wyjątkiem Wade’a i Domino giną podczas lądowania. Podczas walki z Cable’em, Russell uwalnia współwięźnia, Juggernauta, który zgadza się pomóc Russellowi zabić dyrektora sierocińca. Juggernaut niszczy konwój, rozrywa Wade’a na pół i razem z Russellem uciekają.
Podczas rekonwalescencji Wade’a Cable oferuje mu oraz Domino współpracę w powstrzymaniu Russella przed zabójstwem dyrektora. Okazuje się, że wskutek tego incydentu Russell stał się w przyszłości seryjnym mordercą, który spali żywcem rodzinę Cable’a. W sierocińcu zostają obezwładnieni przez Juggernauta, a Wade postanawia zaatakować dyrektora. Na miejscu pojawia się Colossus, który wcześniej odmówił pomocy Wade’owi i odwraca uwagę Juggernauta. Kiedy Wade ponosi klęskę w rozmowie z Russellem, Cable postanawia do niego strzelić. Wade, mając na sobie obrożę hamującą swoje moce, rzuca się, aby go ochronić. Umiera i łączy się z Vanessą w zaświatach. Widząc jego poświęcenie, Russell oszczędza dyrektora. Dzięki temu zmienia się przyszłość, w której rodzina Cable’a nadal żyje. Cable, wykorzystując ostatni ładunek swojego urządzenia do podróży w czasie, którego potrzebował do powrotu do rodziny, cofa się o kilka minut i przypina żeton od Vanessy na wysokości serca Wade’a, dzięki czemu Wade przeżywa strzał. Następnie dyrektor sierocińca zostaje rozjechany przez taksówkarza Dopindera, przyjaciela Wade’a.
W trakcie napisów końcowych Negasonic Teenage Warhead i jej dziewczyna Yukio naprawiają urządzenie do podróży w czasie. Wade używa go, aby uratować życie Vanessy i członka X-Force, Petera; zabija wersję Deadpoola z "", jak i Ryana Reynoldsa, który rozważa udział w filmie "Green Lantern".
Obsada.
W filmie wystąpili również: Stefan Kapičić jako Peter Rasputin / Colossus, mutant mający zdolność zamienienia swojego ciała w metal, członek X-Men; Karan Soni jako taksówkarz Dopinder; Leslie Uggams jako Blind Al, starsza i niewidoma kobieta, współlokatorka Deadpoola; Shioli Kutsuna jako Yukio, mutantka i dziewczyna Negasonic Teenage Warhead oraz Eddie Marsan jako dyrektor sierocińca.
Pozostałych członków drużyny X-Force zagrali: Terry Crews jako Bedlam, Lewis Tan jako Shatterstar, Bill Skarsgård jako Zeitgeist, Rob Delaney jako Peter i Brad Pitt jako Telford Porter / Vanisher.
W rolach cameo pojawili się: James McAvoy jako Charles Xavier / Profesor X, Evan Peters jako Peter Maximoff / Quicksilver, Tye Sheridan jako Scott Summers / Cyclops i Nicholas Hoult jako Hank McCoy / Beast, którzy powtarzają swoje role z wcześniejszych filmów franczyzy X-Men oraz scenarzyści filmu Rhett Reese i Paul Wernick odpowiednio jako pilot helikoptera stacji telewizyjnej i kamerzysta wiadomości. Reynolds zagrał również Caina Marko / Juggernauta
Produkcja.
Rozwój projektu.
We wrześniu 2015 roku Simon Kinberg poinformował, że studio planuje sequel. Na początku lutego 2016 roku 20th Century Fox dało zielone światło dla drugiej części. Do pracy nad scenariuszem zostali zatrudnieni Rhett Reese i Paul Wernick, którzy pracowali nad pierwszą częścią. W kwietniu 2016 roku podczas CinemaCon poinformowano, że powróci cała ekipa produkcyjna z pierwszej części, razem z reżyserem Timem Millerem. W czerwcu tego samego roku Kinberg poinformował, że scenariusz jest prawie ukończony, i że zdjęcia mają rozpocząć się na początku 2017 roku. Pod koniec października Miller zrezygnował z projektu z powodu konfliktu z Ryanem Reynoldsem. W listopadzie na tym stanowisku został zatrudniony David Leitch. W lutym 2017 roku Drew Goddard dołączył do Reese’a i Wernicka jako konsultant kreatywny.
W kwietniu 2017 roku studio ogłosiło oficjalny tytuł "Deadpool 2" oraz datę amerykańskiej premiery zaplanowanej na 1 czerwca 2018 roku. W styczniu 2018 roku studio przesunęło datę premiery na maj tego samego roku.
Casting.
We wrześniu 2015 roku poinformowano, że w tytułowej roli powróci Ryan Reynolds. W lutym potwierdzono, że w filmie ma pojawić się również Cable. W październiku 2016 roku do roli Domino były brane pod uwagę Lizzy Caplan, Mary Elizabeth Winstead, Sienna Miller, Sofia Boutella, Stephanie Sigman, Sylvia Hoeks, Ruby Rose, Mackenzie Davis, Eve Hewson i Kelly Rohrbach.
W styczniu 2017 roku poinformowano, że z pierwszej części powrócą Stefan Kapičić jako Colossus, Brianna Hildebrand jako Negasonic Teenage Warhead i Karan Soni jako Dopinder. W marcu ogłoszono, że Zazie Beetz zagra Domino. W tym samym miesiącu Morena Baccarin wyraziła chęć powrotu do roli Vanessy. W kwietniu Josh Brolin został obsadzony w roli Cable’a i Leslie Uggams poinformowała, że powróci jako Blind Al.
W maju 2017 roku poinformowano, że T.J. Miller powtórzy rolę z poprzedniej części jako Weasel oraz że do obsady dołączył Jack Kesy jako Black Tom Cassidy. Natomiast w czerwcu dołączyli Shioli Kutsuna i Julian Dennison. W sierpniu Eddie Marsan poinformował, że zagra w filmie.
Zdjęcia i postprodukcja.
Pierwsze zdjęcia miały miejsce 17 czerwca 2017 roku w zamku Hatley w Kanadzie, który służy jako posiadłość X-Menów w filmach franczyzy. Główne zdjęcia rozpoczęły się 26 czerwca tego samego roku pod tytułem roboczym "Love Machine" w Vancouver. Za zdjęcia odpowiadał Jonathan Sela, scenografią zajął się David Scheunemann, a kostiumy zaprojektowali Kurt Swanson i Bart Mueller. 14 sierpnia 2017 roku na planie podczas jazdy na motorze zginęła kaskaderka Joi Harris, zastępująca Zazie Beetz. Produkcja filmu została wstrzymana na 2 dni. Zdjęcia do filmu zakończyły się 14 października 2017 roku.
Za montaż filmu odpowiadali Dirk Westervelt, Craig Alpert i Elísabet Ronaldsdóttir. Efekty specjalne przygotowały studia: Framestore, Double Negative, Method Studios i Weta Digital, a odpowiadali za nie Dan Glass i Mike Vézina.
Muzyka.
Po odejściu Tima Millera od projektu twórca muzyki do pierwszej części, Tom Holkenborg, postanowił nie pracować przy sequelu. W październiku 2017 roku Tyler Bates został zatrudniony do skomponowania muzyki do filmu. Album "Deadpool 2 (Original Motion Picture Score)" został wydany 11 maja 2018 roku przez Sony Classical Records. Album koncepcyjny "Deadpool 2 (Original Motion Picture Soundtrack)" wydano 18 maja tego samego roku przez Columbia Records. Natomiast 10 sierpnia wydano specjalną wersję "Deadpool 2 (Original Motion Picture Soundtrack) [Deluxe – Super Duper Cut]" również przez Columbia Records. Utwór „Ashes” w wykonaniu Céline Dion został wydany jako singiel 3 maja tego samego roku, a teledysk do niego wyreżyserował David Leitch.
Wydanie.
Światowa premiera filmu "Deadpool 2" odbyła się 10 maja 2018 roku w kinie Empire Casino na Leicester Square w Londynie, natomiast amerykańska 14 maja tego samego roku w Nowym Jorku. Podczas obu wydarzeń pojawiła się obsada i produkcja filmu, zaproszono też specjalnych gości. 29 maja obsada pojawiła się na uroczystej premierze filmu w Tokio.
Dla szerszej publiczności, zarówno w Stanach Zjednoczonych jak i w Polsce, film zadebiutował 18 maja 2018 roku. Początkowo amerykańska premiera zapowiedziana została na 1 czerwca tego samego roku.
12 grudnia tego samego roku w kinach zadebiutowała przemontowana wersja filmu dla młodszego widza pod tytułem "Był sobie Deadpool" (oryg. ).
Odbiór.
Box office.
"Deadpool 2" zarobił w weekend otwarcia łącznie ponad 300 milionów dolarów, w tym ponad 125 milionów w Stanach Zjednoczonych i Kanadzie. Łącznie zarobił ponad 780 milionów dolarów przy budżecie 110 milionów. W Ameryce uzyskał łączny przychód prawie 325 milionów, a w Polsce ponad 4,8 miliona.
Wersja "Był sobie Deadpool" zarobiła ponad 51 milionów dolarów, z czego w Ameryce ponad 6 milionów.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 84% z 420 recenzji uznano za pozytywne, a średnia ocen wystawionych na ich podstawie wyniosła 7,1/10. Na portalu Metacritic średnia ważona ocen z 51 recenzji wyniosła 66 punktów na 100. Natomiast według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę A w skali od F do A+.
Richard Roeper z „Chicago Sun-Times” przyznał ocenę 3,5 na 4 i stwierdził, że „"Deadpool 2" to niesamowita, mroczna zabawa od początku do końca, z kilkoma pokręconymi i bardzo zabawnymi efektami specjalnymi, fajnymi elementami produkcji i wspaniałą pracą zespołową”. Michael Phillips z „Chicago Tribune” napisał, że „"Deadpool 2" jest prawie jak "Deadpool", tylko bardziej. Właściwie jest trochę lepszy – zabawniejszy, bardziej pomysłowy niż przebój z 2016 roku (...) i bardziej konsekwentny w wybranym tonie i stylu: superpotężna komedia o szaleństwach”. Odmienne zdanie miał A.O. Scott z „The New York Times”, który stwierdził, że jest „coś tak lekko nieuczciwego w tej postaci, coś fałszywego w granicach wyznaczonych wokół jego sadyzmu i wściekłości. "Deadpool 2" bawi się brzydotą i wykroczeniami, ale nie podejmuje żadnego twórczego ryzyka”.
Marcin Zwierzchowski z tygodnika „Polityka” napisał, że „nowa odsłona przygód bohatera z niewyparzoną gębą to klasyczny sequel. Z tym wyjątkiem, że jest co najmniej tak dobry jak pierwszy "Deadpool"”. Piotr Guszkowski z „Gazety Wyborczej” stwierdził, że „"Deadpool 2" to kontynuacja ostrej komedii superbohaterskiej. Wyszłaby jeszcze lepiej, gdyby nie próbowała być na siłę taka "fajna"”. Łukasz Muszyński z portalu Filmweb napisał, że „Deadpool powrócił i znów dokazuje na całego: przerabia wrogów na kotlety siekane, pokazuje język współczesnej popkulturze, spędza sen z powiek strażnikom dobrego smaku. Trudno jednak oprzeć się wrażeniu, że artystyczna strategia, która w pierwszym filmie działała bez większych zarzutów, tym razem zaczęła szwankować. Zamiast rebelianckiego ducha z sequela bije bowiem głównie rutyna pomieszana z nieznośnym samozachwytem”. Natomiast Dawid Muszyński z NaEkranie.pl ocenił, że „"Deadpool 2" może i nie jest już takim powiewem świeżości na rynku ekranizacji komiksowych jak w 2016, bo już dobrze wiemy, czego się po tym superłobuzie spodziewać. Ale wciąż jest to świetna rozrywka. Jazda bez trzymanki całe dwie godziny”.
Anulowane kontynuacje i spin-off, reboot Filmowego Uniwersum Marvela.
W listopadzie 2016 roku, podczas prac nad "Deadpoolem 2", 20th Century Fox zaczęło planować jego kontynuację. Studio również brało pod uwagę nowego reżysera, a Ryan Reynolds miał powrócić w tytułowej roli. Po premierze sequela ujawniono, że trwają prace również nad jego spin-offem, "X-Force".
W 2019 roku The Walt Disney Company sfinalizował transakcję zakupu 21st Century Fox, wskutek czego wszystkie filmy studia związane z franczyzą filmową o X-Menach zostały anulowane, włączając w to "X-Force" i dotychczasową wersję "Deadpool 3", a Marvel Studios przejęło kontrolę nad postaciami. Prezes Disneya, Robert Iger, poinformował, że postać zostanie włączona do Filmowego Uniwersum Marvela. W październiku 2019 roku Rhett Reese i Paul Wernick poinformowali, że scenariusz jest gotowy i czeka na zatwierdzenie. W grudniu Reynolds potwierdził, że w Marvel Studios trwają prace nad kolejnym filmem o Deadpoolu z nim w roli głównej. W listopadzie 2020 roku Wendy Molyneux i Lizzie Molyneux-Logelin zostały zatrudnione do napisania scenariusza. W marcu 2022 roku poinformowano, że Shawn Levy został zatrudniony na stanowisko reżysera oraz że Reese i Wernick ponownie zajęli się scenariuszem. Pod koniec września zapowiedziano, że "Deadpool 3" zadebiutuje w 2024 roku oraz że obok Reynoldsa zagra Hugh Jackman jako Wolverine.

</doc>
<doc id="3675467" url="https://pl.wikipedia.org/wiki?curid=3675467" title="Pantopipetta capensis">
Pantopipetta capensis

Pantopipetta capensis – gatunek kikutnic z rodziny Austrodecidae.
Gatunek ten opisany został w 1946 roku przez K. H. Barnarda jako "Pipetta capensis".
Kikutnica ta cechuje się ośmioczłonowymi nogogłaszczkami, których "propodus" jest mniej niż czterokrotnie dłuższy od stopy. Pierwsze biodra odnóży krocznych są gładkie (bez guzków czy kolców). Pierwsza para odnóży krocznych ma wyrostki boczne pokryte niskimi guzkami, natomiast wyrostki pary od drugiej do czwartej wyposażone są w ostrogi grzbietowe. Odwłok sięga końca drugich bioder czwartej pary odnóży.
Okazy tego gatunku znajdowane były u wybrzeży Afryki Południowej na głębokości od 841 do 2890 metrów.

</doc>
<doc id="3675468" url="https://pl.wikipedia.org/wiki?curid=3675468" title="Pantopipetta weberi">
Pantopipetta weberi

Pantopipetta weberi – gatunek kikutnic z rodziny Austrodecidae.
Gatunek ten opisany został w 1904 roku jako "Pipetta weberi".
Kikutnica ta cechuje się krótkim wzgórkiem ocznym i nogogłaszczkami, których "propodus" jest mniej niż pięciokrotnie dłuższy od stopy. Wszystkie wyrostki boczne odnóży krocznych gładkie. Odwłok sięga końca drugich bioder czwartej pary odnóży.

</doc>
<doc id="3675469" url="https://pl.wikipedia.org/wiki?curid=3675469" title="Pantopipetta auxiliata">
Pantopipetta auxiliata

Pantopipetta auxiliata – gatunek kikutnic z rodziny Austrodecidae.
Wyrostki boczne odnóży krocznych oraz biodra pierwsze wyposażone są u tej kikutnicy w ostrogę grzbietową. Na odnóżach obecne są pazurki dodatkowe. Odwłok sięga końca drugich bioder czwartej pary odnóży.

</doc>
<doc id="3675470" url="https://pl.wikipedia.org/wiki?curid=3675470" title="Pantopipetta oculata">
Pantopipetta oculata

Pantopipetta oculata – gatunek kikutnic z rodziny Austrodecidae.
Kikutnica ta cechuje się długim wzgórkiem ocznym i nogogłaszczkami, których "propodus" jest mniej niż pięciokrotnie dłuższy od stopy. Odnóża kroczne mają pazurki dodatkowe oraz grzbietową ostrogę na pierwszych biodrach. Odwłok sięga końca drugich bioder czwartej pary odnóży.

</doc>
<doc id="3675471" url="https://pl.wikipedia.org/wiki?curid=3675471" title="Austrodecus aconae">
Austrodecus aconae

Austrodecus (Tubidecus) aconae – gatunek kikutnic z rodziny Austrodecidae.
Gatunek ten opisany został w 1971 roku przez Joela Hedgpetha i Johna McCaina jako "Pantopipetta aconae". Epitet gatunkowy nadano na cześć łodzi badawczej z pomocą której odłowiono materiał typowy. 
Kikutnica ta cechuje się siedmioczłonowymi nogogłaszczkami, których "propodus" jest ponad czterokrotnie dłuższy od stopy. Pierwsze biodra odnóży krocznych par od pierwszej do czwartej opatrzone są parą ostróg grzbietowych. Wyrostki boczne odnóży z małą ostrogą. Odwłok sięga końca drugich bioder czwartej pary odnóży.
Okazy tej kikutnicy znajdowano na północno-wschodnim Pacyfiku, na głębokości od 1400 do 2000 metrów.

</doc>
<doc id="3675472" url="https://pl.wikipedia.org/wiki?curid=3675472" title="Rade Tošić">
Rade Tošić

 
Rade Tošić (ur. 31 marca 1965 w Tuzli) – bośniacki piłkarz występujący na pozycji obrońcy. Wcześniej reprezentant Jugosławii.
Kariera klubowa.
Tošić karierę rozpoczynał w 1982 roku w Slobodzie Tuzla. Występował tam przez sześć lat. Potem odszedł do Hajduka Split. W sezonach 1988/1989 oraz 1989/1990 zajął z nim 3. miejsce w lidze jugosłowiańskiej. W 1990 roku przeszedł do Crvenej Zvezdy. W 1991 roku zdobył z nią mistrzostwo Jugosławii, a także wygrał rozgrywki Pucharu Mistrzów. W 1992 roku zdobył z zespołem drugie mistrzostwo Jugosławii.
W połowie 1992 roku został graczem hiszpańskiej CP Méridy. W zespole tym spędził sezon 1992/1993, podczas którego występował z nim w Segunda División. W 1993 roku odszedł CD Castellón. W sezonie 1993/1994 spadł z nim z Segunda División do Segunda División B. W 1995 roku odszedł do UD Vall de Uxó z Tercera División. W 1996 roku zakończył tam karierę.
Kariera reprezentacyjna.
W reprezentacji Jugosławii Tošić zadebiutował 31 lipca 1988 zremisowanym 1:1 towarzyskim meczu z Włochami. Było to jednocześnie jedyne spotkanie rozegrane przez niego w drużynie narodowej.

</doc>
<doc id="3675473" url="https://pl.wikipedia.org/wiki?curid=3675473" title="Pycnogonum stearnsi">
Pycnogonum stearnsi

Pycnogonum stearnsi – gatunek kikutnic z rodziny Pycnogonidae.
Kikutnica ta cechuje się zbliżonym do koła obrysem ciała i jednolitym ubarwieniem koloru kości słoniowej do różowego. Długość odnóży krocznych przekracza u niej długość ryjka i tułowia razem wziętych, a guzki grzbietowe są niewyższe niż ich średnica u nasady lub są całkiem nieobecne.
Gatunek spotykany w strefie pływowej pod skałami, w pustych muszlach i na stanowiących jego pożywienie ukwiałach (np. "Anthopleura xanthogrammica", "Metridium senile"), stułbiach (np. "Obelia", "Aglaophenia"), żachwach oraz wśród trawy morskiej.
Zasięgiem obejmuje rejon Japonii oraz od zachodniego wybrzeża Ameryki Północnej od Kolumbii Brytyjskiej po Kalifornię.

</doc>
<doc id="3675475" url="https://pl.wikipedia.org/wiki?curid=3675475" title="Pycnogonum rickettsi">
Pycnogonum rickettsi

Pycnogonum rickettsi – gatunek kikutnic z rodziny Pycnogonidae.
Kikutnica ta cechuje się zbliżonym do koła obrysem ciała i niejednolitym ubarwieniem ciała. Zwykle jest jasnobrązowa z ciemnymi paskami lub w ciemne łatki. Guzki grzbietowe są wyższe niż ich średnica u nasady.

</doc>
<doc id="3675476" url="https://pl.wikipedia.org/wiki?curid=3675476" title="Chmielno (Białoruś)">
Chmielno (Białoruś)

Chmielno (błr. Хмяльно, "Chmialno") – dawna wieś na Białorusi, leżąca 8 km na południe od Głębokiego.
Historia.
Zaścianek został opisany w Słowniku geograficznym Królestwa Polskiego. Z opisu wynika, że w 1900 roku Chmielno leżało w powiecie dziśnieńskim guberni wileńskiej Imperium Rosyjskiego. Mieszkało w nim 8 dusz rewizyjnych. Należał do Wittgensteina.
W okresie międzywojennym wieś leżała w granicach II Rzeczypospolitej w gminie wiejskiej Głębokie, w powiecie dziśnieńskim, w województwie wileńskim.

</doc>
<doc id="3675477" url="https://pl.wikipedia.org/wiki?curid=3675477" title="Kazimierz Leśniak">
Kazimierz Leśniak



</doc>
<doc id="3675478" url="https://pl.wikipedia.org/wiki?curid=3675478" title="Ammotheidae">
Ammotheidae

Ammotheidae – rodzina kikutnic z nadrodziny Ascorhynchoidea lub rzędu Ascorhynchomorpha.
Kikutnice ta mają jedno- lub pięcio- do dziesięcioczłonowe nogogłaszczki oraz siedmio- do dziesięcioczłonowe owigery u obu płci. Albo Chelifory i chela albo jeden z tych narządów jest szczątkowy. Ryjek w stanie spoczynku nie jest podgięty ku tyłowi ciała. Odnóża kroczne są dwukrotnie dłuższe od ciała, a ich stopy opatrzone pazurkami bocznymi. Pazur końcowy owiger ma ząbkowane lub proste kolce. "Strigilis" na owigerach nieobecny lub niewielki.
Rodzina ta klasyfikowana jest w nadrodzinie Ascorhynchoidea lub rzędzie Ascorhynchomorpha i obejmuje następujące rodzaje:

</doc>
<doc id="3675480" url="https://pl.wikipedia.org/wiki?curid=3675480" title="Nymphonidae">
Nymphonidae

Nymphonidae – rodzina kikutnic z nadrodziny Nymphonoidea lub rzędu Nymphonomorpha.
Kikutnice ta mają sprawne i dobrze rozwinięte chelifory i chelae oraz pięcioczłonowe nogogłaszczki. Ich dziesięcioczłonowe owigery zaopatrzone są w silnie rozwinięte "strigilis", pazur końcowy oraz ząbkowane kolce. Pazurki boczne na propodusie obecne.
Rodzina ta klasyfikowana jest w nadrodzinie Nymphonoidea lub rzędzie Nymphonomorpha i obejmuje następujące rodzaje:

</doc>
<doc id="3675483" url="https://pl.wikipedia.org/wiki?curid=3675483" title="Callipallenidae">
Callipallenidae

Callipallenidae – rodzina kikutnic z nadrodziny Nymphonoidea lub rzędu Nymphonomorpha.
Kikutnice te mają sprawne i dobrze rozwinięte chelifory i chelae. Ich nogogłaszczki zbudowane są z czterech, dwóch lub jednego członu albo całkiem nieobecne. Ich dziesięcioczłonowe, obecne u obu płci owigery zaopatrzone są w silnie rozwinięte "strigilis" i proste lub ząbkowane kolce, natomiast pozbawione są pazura końcowego. Pazurki boczne na propodusie występują lub ich brak.
Rodzina ta klasyfikowana jest w nadrodzinie Nymphonoidea lub rzędzie Nymphonomorpha i obejmuje następujące rodzaje:

</doc>
<doc id="3675485" url="https://pl.wikipedia.org/wiki?curid=3675485" title="Colossendeidae">
Colossendeidae

Colossendeidae – rodzina kikutnic. Jedyna rodzina monotypowej nadrodziny Colossendeidoidea lub monotypowego rzędu Colossendeomorpha.
Kikutnice te pozbawione są cheliforów, a ich nogogłaszczki zbudowane są z dziewięciu członów. Ich dziesięcioczłonowe, obecne u obu płci owigery zaopatrzone są w silnie rozwinięte "strigilis", pazur końcowy i szpatułkowate kolce. Pazurki boczne na propodusie nieobecne.
Rodzina ta obejmuje 6 rodzajów zgrupowanych w 2 podrodzinach:

</doc>
<doc id="3675487" url="https://pl.wikipedia.org/wiki?curid=3675487" title="Katowice Open 2016">
Katowice Open 2016

Katowice Open 2016 – tenisowy turniej WTA kategorii WTA International Series w sezonie 2016 z cyklu Katowice Open rozgrywany w dniach 4–10 kwietnia 2016 roku w Katowicach na kortach twardych w hali o puli nagród wynoszącej 250 000 dolarów amerykańskich.

</doc>
<doc id="3675488" url="https://pl.wikipedia.org/wiki?curid=3675488" title="Epoka Edo">
Epoka Edo



</doc>
<doc id="3675489" url="https://pl.wikipedia.org/wiki?curid=3675489" title="Epoka Meiji">
Epoka Meiji



</doc>
<doc id="3675491" url="https://pl.wikipedia.org/wiki?curid=3675491" title="Epoka Taishō">
Epoka Taishō



</doc>
<doc id="3675493" url="https://pl.wikipedia.org/wiki?curid=3675493" title="Pycnogonidae">
Pycnogonidae

Pycnogonidae – rodzina kikutnic, jedyna z monotypowej nadrodziny Pycnognoidea lub rzędu Pycnogonomorpha.
Kikutnice ta pozbawione są nogogłaszczków i cheliforów. Ich ciało i odnóża są krótkie i przysadziste i mogą być pokryte siateczkowaniem. Zbudowane z ośmiu bądź dziewięciu członów owigery występują wyłącznie u samców, zaopatrzone są proste lub rozdwojone kolce i pazur końcowy, a pozbawione "strigilis". Pazurki boczne na propodusie mogą być obecne lub nieobecne.
Rodzina ta obejmuje 3 rodzaje:

</doc>
<doc id="3675494" url="https://pl.wikipedia.org/wiki?curid=3675494" title="Endeidae">
Endeidae

Endeidae – rodzina kikutnic z nadrodziny Phoxichilidoidea lub rzędu Nymphonomorpha.
Kikutnice ta pozbawione są nogogłaszczków i cheliforów. Ich ciało i odnóża są smukłe, zbliżone wyglądem do rodzaju "Anoplodactylus". Zbudowane z siedmiu członów owigery występują wyłącznie u samców, zaopatrzone są proste kolce lub szczeci i pozbawione "strigilis" oraz pazura końcowego. Pazurki boczne na propodusie są silnie rozwinięte.
Rodzina ta obejmuje 4 rodzaje w 2 podrodzinach:

</doc>
<doc id="3675497" url="https://pl.wikipedia.org/wiki?curid=3675497" title="Phoxichilidiidae">
Phoxichilidiidae

Phoxichilidiidae – rodzina kikutnic z nadrodziny Phoxichilidoidea lub rzędu Nymphonomorpha.
Kikutnice ta pozbawione są nogogłaszczków, ale mają dobrze rozwinięte i sprawne chelifory. Zbudowane z dziewięciu członów owigery występują wyłącznie u samców, zaopatrzone są proste kolce lub szczeci i pozbawione "strigilis". Pazurki boczne na propodusie są drobne i słabe lub całkiem nieobecne.
Rodzina ta obejmuje 4 rodzaje:

</doc>
<doc id="3675501" url="https://pl.wikipedia.org/wiki?curid=3675501" title="Fale Bergera">
Fale Bergera



</doc>
<doc id="3675503" url="https://pl.wikipedia.org/wiki?curid=3675503" title="Ahmed Ali (lekkoatleta)">
Ahmed Ali (lekkoatleta)

Ahmed Ali (ur. 15 listopada 1993 w Houston) – sudański lekkoatleta, sprinter. Do 14 lipca 2015 reprezentował Stany Zjednoczone. Reprezentant Sudanu na Letnich Igrzyskach Olimpijskich 2016 w biegu na 200 metrów.
Podczas mistrzostw świata w Pekinie (2015) został zdyskwalifikowany w eliminacyjnym biegu na 200 metrów za przekroczenie toru.
Rekordy życiowe.
W 2016 Ali ustanowił wynikiem 10,27 aktualny rekord Sudanu w biegu na 100 metrów.

</doc>
<doc id="3675505" url="https://pl.wikipedia.org/wiki?curid=3675505" title="Mikulicze">
Mikulicze

Miejscowość w Polsce:
Miejscowości na Białorusi: 
Miejscowość w Rosji:
Miejscowość na Ukrainie:

</doc>
<doc id="3675506" url="https://pl.wikipedia.org/wiki?curid=3675506" title="Mikulicze (obwód witebski)">
Mikulicze (obwód witebski)

Mikulicze (błr. Мікулічы, "Mikuliczy") – dawna kolonia na Białorusi, leżąca 8 km na wschód od Głębokiego.
Historia.
W czasach zaborów folwark rządowy w gminie Głębokie, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 149 osób, 28 było wyznania rzymskokatolickiego, 121 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 24 budynki mieszkalne. W 1931 w 33 domach zamieszkiwało 177 osób.
Wierni należeli do parafii rzymskokatolickiej w Głębokiem i prawosławnej w Kowalach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="3675507" url="https://pl.wikipedia.org/wiki?curid=3675507" title="Ahmed Ali">
Ahmed Ali

Osoby:
Pozostałe:

</doc>
<doc id="3675508" url="https://pl.wikipedia.org/wiki?curid=3675508" title="Callipallene">
Callipallene

Callipallene – rodzaj kikutnic z rodziny Callipallenidae.
Rodzaj ten opisany został w 1929 roku przez Theodore'a Thomsona Flynna.
"Chelae" o dużych palcach i dłoniach, które nie tworzą względem siebie kąta prostego. Nogogłaszczki nieobecne. Dobrze wykształcone "strigilis" dziesięciocżłonowych owiger wyposażone są w ząbkowane kolce. "Propodus" z bocznymi pazurkami.
Do rodzaju tego należy 35 opisanych gatunków:

</doc>
<doc id="3675509" url="https://pl.wikipedia.org/wiki?curid=3675509" title="Ideogram w architekturze">
Ideogram w architekturze



</doc>
<doc id="3675511" url="https://pl.wikipedia.org/wiki?curid=3675511" title="Cabaletta">
Cabaletta

Cabaletta (wł. "cobola", "cobla" – kuplet) – pierwotnie aria operowa z prostym, ożywionym rytmem; później – krótka, szybka, finalna część arii operowej, wprowadzana zwykle pod koniec aktu.
Przykładem wczesnego typu cabaletty jest aria "Le belle immagini" z opery Glucka "Parys i Helena" (1770). W XIX-wiecznej operze włoskiej cabaletta oznacza albo krótką arię w szybkim tempie z powtórkami (arie Rossiniego, Belliniego), albo ozdobne zakończenie arii – końcowa stretta (np. "Sempre libera" z "Traviaty" Verdiego). W operze "The Rake's Progress" (1951) I. Strawińskiego cabaletta Anny ("I go, I go to him"; druga część "Quietly, night") ma starszą formę krótkiej arii, utrzymanej w szybkim, stałym tempie.

</doc>
<doc id="3675514" url="https://pl.wikipedia.org/wiki?curid=3675514" title="Rhynchothorax">
Rhynchothorax

Rhynchothorax – rodzaj kikutnic z rodziny Rhynchothoracidae.
Rodzaj ten utworzony został przez Achille Costę w 1861 roku. W roku 1909 Thompson utworzył dla niego monotypową rodzinę Rhynchothoracidae, którą w 1978 Fry umieścił w monotypowej nadrodzinie Rhynchothoracoidea.
Do rodzaju tego należy 61 opisanych gatunków:

</doc>
<doc id="3675515" url="https://pl.wikipedia.org/wiki?curid=3675515" title="Rhynchothoracidae">
Rhynchothoracidae



</doc>
<doc id="3675517" url="https://pl.wikipedia.org/wiki?curid=3675517" title="Ammothella">
Ammothella

Ammothella – rodzaj kikutnic z rodziny Ammotheidae.
Ciało smuklejsze niż u "Achelia" czy "Tanastylum", zwykle opatrzone długimi szczecinami i wysokimi guzkami. "Chelae" szczątkowe. Miejsce osadzenia długich, trójczłonowych cheliforów w pełni widoczne. Nogogłaszczki zbudowane z dziewięciu członów. Ryjek gruszkowaty. Segmenty tułowia bez rozjaśnionych, tylnych obręczy. Wyrostki boczne odnóży rozsunięte od siebie o co najmniej połowę szerokości. Owigery o członie drugim niedłuższym niż czwarty. "Propodus" wyposażony w pazurki boczne i duże, obcasowate kolce. Odwłok długi.
Do rodzaju tego należą 42 opisane gatunki:

</doc>
<doc id="3675518" url="https://pl.wikipedia.org/wiki?curid=3675518" title="Mikulicze (Białoruś)">
Mikulicze (Białoruś)



</doc>
<doc id="3675519" url="https://pl.wikipedia.org/wiki?curid=3675519" title="Ascorhynchus">
Ascorhynchus

Ascorhynchus – rodzaj kikutnic z rodziny Ascorhynchidae.
Rodzaj ten wprowadzony został w 1878 roku przez Georga Ossiana Sarsa. Wcześniej umieszczany był w rodzinie Ammotheidae, a współcześnie klasyfikowany jest w Ascorhynchidae.
Ciało smuklejsze niż u "Achelia" czy "Tanastylum", zwykle opatrzone długimi szczecinami i wysokimi guzkami. "Chelae" szczątkowe. Miejsce osadzenia małych, dwuczłonowych cheliforów w pełni widoczne. Nogogłaszczki zbudowane z dziesięciu członów, z których dwa pierwsze są drobne. Ryjek gruszkowaty. Segmenty tułowia z dużymi, rozjaśnionymi, tylnymi obręczami. Wyrostki boczne odnóży rozsunięte od siebie o co najmniej połowę szerokości. Owigery o członie drugim niedłuższym niż czwarty. "Propodus" pozbawiony bocznych pazurków czy dużych, obcasowatych kolców. Odwłok długi.
Do rodzaju tego należy 78 opisanych gatunków:

</doc>
<doc id="3675521" url="https://pl.wikipedia.org/wiki?curid=3675521" title="Radmilo Mihajlović">
Radmilo Mihajlović

 
Radmilo Mihajlović (ur. 19 listopada 1964 w Fočy) – bośniacki piłkarz występujący na pozycji napastnika. Wcześniej reprezentant Jugosławii. Ojciec innego piłkarza, Stefana Mihajlovicia.
Kariera klubowa.
Mihajlović karierę rozpoczynał w 1983 roku w Željezničarze. W sezonie 1986/1987 z 23 bramkami na koncie został królem strzelców ligi jugosłowiańskiej. W Željezničarze występował przez pięć lat. Potem odszedł do Dinama Zagrzeb, gdzie spędził rok. W 1989 roku przeszedł do niemieckiego Bayern Monachium. W Bundeslidze zadebiutował 29 lipca 1989 w wygranym 3:2 meczu z 1. FC Nürnberg, w którym strzelił także gola. W sezonie 1989/1990 zdobył z zespołem mistrzostwo Niemiec.
Na początku 1991 roku Mihajlović odszedł do drugoligowego FC Schalke 04. W sezonie 1990/1991 awansował z nim do Bundesligi. W 1993 roku odszedł do Eintrachtu Frankfurt, także grającego w Bundeslidze. Zadebiutował tam 9 października 1993 w wygranym 2:1 spotkaniu z VfB Leipzig. W Eintrachcie spędził sezon 1993/1994.
Potem grał jeszcze w południowokoreańskim Pohang Steelers oraz cypryjskim AEP Pafos. W 1998 roku Mihajlović zakończył karierę.
Kariera reprezentacyjna.
W reprezentacji Jugosławii Mihajlović zadebiutował 29 października 1986 wygranym 4:0 meczu eliminacji Mistrzostw Europy 1988 z Turcją. 24 sierpnia 1988 w wygranym 2:0 towarzyskim pojedynku ze Szwajcarią strzelił swojego jedynego gola w kadrze. W latach 1986–1989 w drużynie narodowej rozegrał 6 spotkań.

</doc>
<doc id="3675522" url="https://pl.wikipedia.org/wiki?curid=3675522" title="Apache Kafka">
Apache Kafka

Apache Kafka – broker wiadomości dostępny jako otwarte oprogramowanie. Projekt jest napisany w Scali, a rozwija go Apache Software Foundation. Cel przedsięwzięcia to umożliwienie obsługi danych czasu rzeczywistego pochodzących z wielu węzłów. Ujednolicona obsługa strumieni wejściowych ma zapewniać dużą przepustowość i redukcję opóźnień. Projekt powstał pod silnym wpływem dzienników transakcji.
Apache Kafka początkowo zaprojektowano w LinkedIn, a następnie udostępniono jako oprogramowanie otwartoźródłowe na początku 2011 roku. Projekt opuścił Apache Incubator 23 października 2012 roku. W listopadzie 2014 roku kilku inżynierów, którzy pracowali nad Kafką w LinkedIn, założyło nowe, silnie związane z Kafką przedsiębiorstwo o nazwie Confluent.

</doc>
<doc id="3675523" url="https://pl.wikipedia.org/wiki?curid=3675523" title="Finn Harps Ballybofey">
Finn Harps Ballybofey



</doc>
<doc id="3675526" url="https://pl.wikipedia.org/wiki?curid=3675526" title="Janusz Koman">
Janusz Koman

Janusz Koman (ur. 6 lutego 1948 w Łodzi) – polski muzyk: klawiszowiec, kompozytor, aranżer, dyrygent.
Życiorys.
Ukończył średnią szkołę muzyczną w klasie fortepianu. Studiował na Wydziale Instrumentalnym Państwowej Wyższej Szkoły Muzycznej w Łodzi.
W latach 60. XX w. udzielał się jako gitarzysta basowy i pianista w amatorskich zespołach muzycznych Szeptacze i 47. Pokolenie Potomków Piasta i Rzepichy. W 1967 roku przez sześć miesięcy grał w zespole Czerwono-Czarni. W latach 1969–1971 był liderem, a także instrumentalistą w założonej przez siebie Grupie Land. W 1972 przewinął się przez rozmaite zespoły estradowe, z którymi koncertował w kraju i za granicą, m.in. w ZSRR, NRD, Czechosłowacji i na Węgrzech.
Po epizodzie z zespołem Pokolenie (w 1972 – w sierpniu tego samego roku zespół zarejestrował w Polskim Radiu Lublin piosenki pt. "Dwa anioły" i "Ziemi puls") – muzyk założył jazz-rockowy Koman Band (1973–1985), z którym ogólnopolską karierę rozpoczęła wokalistka Krystyna Prońko. Do grona współpracowników należeli także: Zdzisława Sośnicka (Grand Prix na Międzynarodowym Festiwalu Piosenki Sopot ’77 za interpretację kompozycji Komana "Jeden świat"), Hanna Banaszak, Majka Jeżowska, Stan Borys, Leonard Kaczanowski i Andrzej Zaucha. Formacja Koman Band dokonała nagrań dla Polskiego Radia – część z nich ukazała się na płytach.
Muzyk współpracował również z takimi wykonawcami jak: Jadwigą Strzelecką, Danutą Błażejczyk, Grażyną Łobaszewską, Jerzym Połomskim, 2 plus 1, Aura, Vox i innymi. Uczestniczył w nagraniach płytowych i koncertach estradowych jako pianista, kompozytor, aranżer, dyrygent i kierownik muzyczny. Skomponował muzykę do: rock opery "3400 lat po Ikarze" (libr. Bogdan Olewicz i Grzegorz Walczak), baletu "Suita słoneczna", musicalu "Wieczór w obcym mieście" (libr. Janusz Kondratowicz), a także muzykę do spektakli teatralnych i filmów krótkometrażowych.
Jest również laureatem: Nagrody za aranżację przyznawanej na KFPP w Opolu (1974, 1985, 1986), wyróżnienia na KFPP Opole ’87 za piosenkę "Zagranica" oraz wyróżnienia na KFPP Opole ’91 za "Moją cierpliwość".
W latach 1984–1988 prowadził żeńską grupę wokalną Fiesta, dla której przygotował repertuar na wydany w 1987 roku longplay pt. "Fiesta". Współpracował również z orkiestrami: Henryka Debicha, Zbigniewa Górnego, Jerzego Miliana i Andrzeja Trzaskowskiego. Koncertował za granicą, m.in. w RFN, Szwajcarii, Austrii, Holandii, Belgii, Francji, we Włoszech, na Kubie oraz na Bliskim Wschodzie.
W 1986 muzyk ograniczył działalność kompozytorską i całkowicie wycofał się z życia estradowego. Od 2000 roku prowadzi wydawnictwo muzyczne JKoman Prod.
Według gazety „Fakt” w latach 1970–1980 był w związkach romantycznych z Krystyną Prońko oraz Majką Jeżowską.

</doc>
<doc id="3675527" url="https://pl.wikipedia.org/wiki?curid=3675527" title="Raut">
Raut



</doc>
<doc id="3675532" url="https://pl.wikipedia.org/wiki?curid=3675532" title="Zależok">
Zależok



</doc>
<doc id="3675533" url="https://pl.wikipedia.org/wiki?curid=3675533" title="Serowiec">
Serowiec



</doc>
<doc id="3675536" url="https://pl.wikipedia.org/wiki?curid=3675536" title="Gerard III (hrabia Geldrii)">
Gerard III (hrabia Geldrii)

Gerard III (zm. 22 października 1229) – hrabia Geldrii i Zutphen od 1207 r.
Życiorys.
Gerard był drugim synem hrabiego Geldrii Ottona I i Ryszardy, córki księcia Bawarii Ottona I Wittelsbacha. Starszy brat Henryk zmarł przed śmiercią ojca, dzięki czemu Gerard w 1207 r. odziedziczył hrabstwa Geldrii i Zutphen. W sporze o tron niemiecki między Welfami i Hohenstaufami opowiedział się po stronie tych ostatnich, w efekcie czego Geldria w 1213/1214 r. została najechana i zniszczona przez Ottona IV Welfa, a sam Gerard zmuszony do udziału w bitwie pod Bouvines po stronie Welfów. Gerard współpracował z księciem Brabancji Henrykiem I, m.in. wspólnie z nim uczestnicząc w splądrowaniu Liège. Udało mu się doprowadzić do wyboru swego brata, Ottona na biskupa Utrechtu, ale ten zmarł przed uzyskaniem zatwierdzenia papieskiego. Uczestnicząc w 1227 r. w wojnie biskupa Utrechtu Ottona II z Lippe przeciwko mieszkańcom Drenthe Gerard został wzięty do niewoli podczas bitwy pod Ane. Był przez pewien czas świeckim administratorem biskupstwa Münster. 
Organizował cła na Renie, nadawał prawa miejskie. W 1218 r. założył klasztor cysterski w Roermond, którego pierwszą ksienią została matka Gerarda, Ryszarda z Bawarii. Został tam pochowany.
Rodzina.
W 1206 r. Gerard poślubił Małgorzatę, córkę księcia Brabancji Henryka I. Z tego związku pochodziło co najmniej czworo dzieci:

</doc>
<doc id="3675537" url="https://pl.wikipedia.org/wiki?curid=3675537" title="Willi Schneider">
Willi Schneider

Wilfried "Willi" Schneider (ur. 12 marca 1963 w Mediaș) – niemiecki skeletonista, dwukrotny medalista mistrzostw świata oraz zdobywca Pucharu Świata.
Kariera.
Pierwszy sukces w karierze osiągnął w sezonie 1996/1997, kiedy zajął trzecie miejsce w klasyfikacji generalnej Pucharu Świata. Rok później zwyciężył w tej klasyfikacji, wyprzedzając Japończyka Kazuhiro Koshiego i swego rodaka Andy'ego Böhme'a. W 1998 roku zdobył także złoty medal na mistrzostwach świata w Sankt Moritz, gdzie pokonał dwóch Szwajcarów: Alaina Wickiego i Felixa Polettiego. Podczas rozgrywanych w 1999 roku mistrzostw świata w Altenbergu Schneider zajął trzecie miejsce; wyprzedzili go tylko Jimmy Shea z USA i Andy Böhme. W 2002 roku wystartował na igrzyskach olimpijskich w Salt Lake City, zajmując dziewiąte miejsce.

</doc>
<doc id="3675538" url="https://pl.wikipedia.org/wiki?curid=3675538" title="Wuhły">
Wuhły

 
Miejscowości na Białorusi.
w obwodzie brzeskim:
w obwodzie grodzieńskim:
w obwodzie homelskim:
w obwodzie mohylewskim:
w obwodzie mińskim:
w obwodzie witebskim:

</doc>
<doc id="3675539" url="https://pl.wikipedia.org/wiki?curid=3675539" title="Carlos Pita">
Carlos Pita

Carlos Pita González (ur. 8 grudnia 1984 w A Coruña) – hiszpański piłkarz występujący na pozycji pomocnika w CD Lugo.

</doc>
<doc id="3675541" url="https://pl.wikipedia.org/wiki?curid=3675541" title="Serownik">
Serownik



</doc>
<doc id="3675542" url="https://pl.wikipedia.org/wiki?curid=3675542" title="Międzynarodowe Spadochronowe Mistrzostwa Śląska 2000">
Międzynarodowe Spadochronowe Mistrzostwa Śląska 2000

Międzynarodowe Spadochronowe Mistrzostwa Śląska w celności lądowania 2000 – odbyły się 26–28 maja 2000 roku w ramach "Wiosny Gliwickiej". Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Do dyspozycji skoczków był samolot An-2P "SP-AOI". Rozegrano 5 kolejek skoków.
Rozegrane kategorie.
Mistrzostwa rozegrano w czterech kategoriach spadochronowych:
Wyniki.
W Mistrzostwach wzięło udział 13 drużyn 3 osobowych w tym drużyny z dwóch krajów: i .

</doc>
<doc id="3675544" url="https://pl.wikipedia.org/wiki?curid=3675544" title="Nowi mutanci">
Nowi mutanci

Nowi mutanci (oryg. "The New Mutants") – amerykański fantastycznonaukowy film grozy na podstawie serii komiksów o grupie superbohaterów o tej samej nazwie wydawnictwa Marvel Comics. Za reżyserię odpowiedzialny jest Josh Boone, który napisał scenariusz razem z Knate Lee. W rolach głównych wystąpili: Maisie Williams, Anya Taylor-Joy, Charlie Heaton, Alice Braga, Blu Hunt i Henry Zaga.
Piątka młodych mutantów odkrywa swoje zdolności i są przetrzymywani w zamknięciu wbrew swojej woli. Próbują uciec i walczą o samych siebie.
Jego światowa premiera filmu miała miejsce 26 sierpnia 2020 roku, gdzie zadebiutował między innymi w Polsce i we Francji. Film zarobił w weekend otwarcia ponad 11 milionów dolarów przy budżecie 67 milionów i spotkał się z przeważnie negatywnymi ocenami krytyków. Jest on trzynastą produkcją i zarazem ostatnim film należącym do franczyzy uniwersum filmowego osadzonego w świecie X-Men oraz samodzielnym spin-offem. Boone początkowo planował trylogię, jednak wskutek powrotu praw do ekranizacji do Marvel Studios, plany ten zostały anulowane.
Obsada.
W filmie ponadto wystąpili: Adam Beach jako William Lonestar, ojciec Danielle Moonstar; Happy Anderson jako pastor Craig Sinclair, fanatyczny ojciec Rahne, który nauczył ją, że jej mutacja jest czymś złym; Thomas Kee jako Thomas Guthrie, ojciec Sama oraz Dustin Ceithamer, który zagrał na planie Smile Mena, a głosu użyczył mu Marilyn Manson. Demon Bear pojawia się w filmie jako postać wygenerowana komputerowo.
Produkcja.
Rozwój projektu.
Po zakończeniu prac nad filmem "Gwiazd naszych wina" z 2014 roku, Josh Boone razem z Knate Lee stworzyli komiks z użyciem oryginalnych ilustracji Chrisa Claremonta z serii komiksów "New Mutants" do przedstawienia historii dla potencjalnej trylogii filmowej. Przedstawili oni swój pomysł Simonowi Kinbergowi, jednemu z producentów serii filmów X-Men, któremu historia się spodobała. W maju 2015 roku 20th Century Fox zatrudniło Boone’a do wyreżyserowania filmu "The New Mutants" na podstawie scenariusza, który napisał z Lee. Producentami zostali Kinberg i Lauren Shuler Donner. W październiku 2015 poinformowano, że zakończono prace nad scenariuszem. 
W sierpniu 2016 roku do prac nad scenariuszem dołączyli Scott Neustadter i Michael H. Weber. Zapowiedziano pojawienie się postaci: Danielle Moonstar, Wolfsbane, Sunspota, Cannonballa, Magik i Warlocka. W listopadzie ujawniono, że głównym przeciwnikiem będzie Demon Bear. 
Przedprodukcja rozpoczęta została w kwietniu 2017 roku, a miesiąc później studio ogłosiło oficjalny tytuł "The New Mutants" oraz datę amerykańskiej premiery zaplanowanej na 13 kwietnia 2018 roku. W maju ujawniono, że Karen Rosenfelt będzie jednym z producentów filmu, a Boone poinformował, że film będzie horrorem. Później data amerykańskiej była przesuwana kilkukrotnie.
Casting.
Pod koniec marca 2016 roku pojawiły się doniesienia, że w produkcji mają wystąpić Anya Taylor-Joy jako Illyana Rasputin / Magik i Maisie Williams jako Rahne Sinclair / Wolfsbane, a pozostałymi bohaterami mają być: Sam Guthrie / Cannonball, Roberto da Costa / Sunspot i Danielle Moonstar / Mirage. Poinformowano również, że James McAvoy, który zagrał w poprzednich produkcjach serii Profesora X będzie miał ważną rolę w filmie, oraz że wystąpi Alexandra Shipp, która zagrała młodszą wersję Storm w "". W maju 2016 roku Kinberg potwierdził obecność Profesora X w filmie.
Na początku maja 2017 roku oficjalnie potwierdzono udział Taylor-Joy i Williams w filmie. W tym samym miesiącu poinformowano, że Rosario Dawson negocjuje rolę Cecilii Reyes, oraz że McAvoy jako Profesor X jednak nie pojawi się w filmie. Pod koniec miesiąca do obsady dołączył Charlie Heaton jako Cannonball, a na początku czerwca dołączyli Henry Zaga jako Sunspot i Blu Hunt jako Mirage oraz potwierdzono udział Dawson w filmie. Pod koniec czerwca poinformowano, że Dawson zrezygnowała z roli, a w jej miejsce odsadzono Alice Bragę.
W październiku 2017 roku ujawniono, że Happy Anderson zagra Craiga Sinclaira.
Zdjęcia i postprodukcja.
Zdjęcia do filmu rozpoczęły się 10 lipca 2017 roku w Bostonie pod roboczym tytułem "Growing Pains". Za zdjęcia odpowiadał Peter Deming, za scenografię Molly Hughes, a za kostiumy Leesa Evans. Większość scen do filmu było nakręconych w Medfield State Hospital, 150-letnim budynku szpitala psychiatrycznego. Zdjęcia zakończono 16 września 2017 roku. 
Za montaż filmu odpowiadał Andrew Buckland, Matthew Rundell i Robb Sullivan. Efektami specjalnymi zajmowali się Oliver Dumont, Steve Dubin i Mark Hawker oraz studia: Double Negative, Method Studios, MPC i Zero VFX.
Muzyka.
W grudniu 2017 roku poinformowano, że Nate Walcott i Mike Mogis skomponują muzykę do filmu. W 2018 roku Marilyn Manson ujawnił, że cover „Cry Little Sister” w jego wykonaniu nagrał specjalnie na soundtrack do filmu. W lutym 2020 roku poinformowano, że napisaniem muzyki do ostatecznej wersji filmu zajął się Mark Snow. Album "The New Mutants (Original Motion Picture Soundtrack)" został wydany 28 sierpnia 2020 roku przez Hollywood Records.
Wydanie.
Światowa premiera filmu miała miejsce 26 sierpnia 2020 roku, gdzie zadebiutował między innymi w Polsce i we Francji. W Stanach Zjednoczonych zadebiutował 28 sierpnia tego samego roku.
Film miał wielokrotnie przekładaną datę amerykańskiej premiery. Początkowo miał zadebiutować 13 kwietnia 2018 roku. Później ustalano ją na 22 lutego 2019 i 2 sierpnia 2019. Kolejną, ustaloną po przejęciu studia przez The Walt Disney Company był 3 kwietnia 2020 roku . Jednak wskutek pandemii koronawirusa przełożono ją na sierpień tego samego roku. 
Pierwszy zwiastun do filmu został wydany w piątek 13. października 2017 roku.
Odbiór.
Box office.
Film, przy budżecie 67 milionów dolarów, zarobił w Stanach Zjednoczonych i Kanadzie w weekend otwarcia ponad 8 milionów, a na świecie ponad 11 milionów.
Krytyka w mediach.
Film został przeważnie negatywnie oceniony przez krytyków. W serwisie Rotten Tomatoes 32% z 79 recenzji filmu jest pozytywnych, a średnia ocen wyniosła 4,73 na 10. Na portalu Metacritic średnia ocen z 13 recenzji wyniosła 39 punktów na 100.
Jordan Mintzer z The Hollywood Reporter napisał: „Generyczna, a w najlepszym razie, wysilająca się na szczerość, adaptacja spin-offowej serii komiksów Marvela Josha Boone’a jest sama w sobie spin-offem filmu Marvela, zawierającym niejasne odniesienia do serii X-Men próbując funkcjonować samodzielnie”. Peter Debruge z Variety stwierdził: „Pomimo całego wtrącania się i ingerencji, przez które podobno przeszedł film, "Nowi mutanci" wydają się dość spójne pod koniec. To, czego nie osiągają, to zapadająca w pamięć osobowość”. Amy Nicholson z The New York Times napisała: „Wyreżyserowani w 2017 roku przez Josha Boone’a ... "Nowi mutanci" spędzili trzy lata pod lodem, zanim pozwolono im uciec w najwolniejszy sezon letni od stulecia. To pasuje do filmu, który jest cały wzmocniony i bez polotu”.
Jakub Popielecki z portalu Filmweb stwierdził: „Tytuł kłamie: ci "Nowi mutanci" nie są zbyt nowi. Spin-off serii "X-Men" przeleżał na półkach dobre dwa lata, przeczekując plany niezrealizowanych dokrętek, katastrofalną "Mroczną Phoenix", przejęcie studia Fox przez Disneya oraz groźbę bycia zdegradowanym do streamingowej dystrybucji. A jednak wreszcie, świeżo po globalnym lockdownie, wchodzi do kin i okazuje się trafiać w swój czas. Opowiada w końcu o grupie nastolatków na przymusowej izolacji”. Jakub Demiańczuk z tygodnika Polityka napisał: „"Nowi mutanci", choć dalecy od doskonałości, udowodnili, że można opowieść o superbohaterach wpisać w ramy kina grozy”. Piotr Guszkowsk z Gazety Wyborczej stwierdził: „Poszło nie o tematykę filmu "Nowi mutanci"", lecz o obawę przed koronawirusem. Spin-off popularnej serii "X-Men" jest równie pechowy, czy wręcz przeklęty, co jego bohaterowie: straumatyzowane dzieciaki trzymane pod kluczem”.
Anulowane kontynuacje.
Josh Boone oryginalnie planował "Nowych mutantów" jako pierwszy film z trylogii. Tworząc od początku zarys historii na kolejne dwa filmy. W 2019 roku The Walt Disney Company sfinalizował transakcję zakupu 21st Century Fox, wskutek czego wszystkie filmy Foxa związane z franczyzą zostały anulowane, w tym planowane kontynuacje "Nowych mutantów", a Marvel Studios przejęło kontrolę nad postaciami.

</doc>
<doc id="3675557" url="https://pl.wikipedia.org/wiki?curid=3675557" title="Dziura w Krzesanicy I">
Dziura w Krzesanicy I

Dziura w Krzesanicy I – jaskinia w Dolinie Miętusiej w Tatrach Zachodnich. Ma dwa otwory wejściowe znajdujące się Dolinie Mułowej, w górnej części północnej ściany Krzesanicy, w pobliżu Przełęczy Mułowej, na wysokościach 2098 i 2095 m n.p.m. Długość jaskini wynosi 19 metrów, a jej deniwelacja 4 metry.
Opis jaskini.
Jaskinię stanowi 15-metrowy korytarz w kształcie szczeliny. Na zachód kończy się on niewielkim dolnym otworem znajdującym się w ścianie Krzesanicy, natomiast na wschód zawaliskiem. Z górnego otworu (w pobliżu szlaku turystycznego) można się do niego dostać zjeżdżając 3,7-metrową studzienką. Tuż przed dolnym otworem z korytarza odchodzi dwumetrowy kominek (w tej części jaskini w 1994 roku nastąpiło częściowe zawalenie stropu).
Przyroda.
Ściany jaskini są mokre. Nie ma w niej nacieków. W górnej części rosną mchy i porosty.
Historia odkryć.
14 lipca 1979 roku, w ramach inwentaryzacji jaskiń tatrzańskich, dokumentację Dziury w Krzesanicy I sporządziła I. Luty przy współpracy T. Ostrowskiego. Brak jest przed tą datą informacji o jaskini.

</doc>
<doc id="3675558" url="https://pl.wikipedia.org/wiki?curid=3675558" title="Ülerahu">
Ülerahu

Ülerahu – estońska wysepka na Morzu Bałtyckim, w zatoce Lõpe, będącej częścią cieśniny Väinameri, u zachodnich wybrzeży kraju. Na wschód od wyspy położona jest Endurahu, na zachód Tauksi, Koharahu i Suurrahu, na północ Alarahu, a na południe półwysep Sassi.
Zajmuje powierzchnię ok. 0,48 ha. Obwód wyspy wynosi ok. 434 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony. Ma wydłużony kształt, zorientowany północ-południe.

</doc>
<doc id="3675560" url="https://pl.wikipedia.org/wiki?curid=3675560" title="Alarahu">
Alarahu

Alarahu – estońska wysepka na Morzu Bałtyckim, w zatoce Lõpe, będącej częścią cieśniny Väinameri, u zachodnich wybrzeży kraju. Na południowy wschód od wyspy położona jest Endurahu, na południe Ülerahu, na południowy zachód Tauksi, na zachód Koharahu, Suurrahu i Liialaid.
Zajmuje powierzchnię ok. 0,34 ha. Obwód wyspy wynosi ok. 282 m. Administracyjnie znajduje się w prowincji Läänemaa, w gminie Ridala. W całości stanowi obszar chroniony.
Wybrzeże wyspy kamieniste. Pozbawiona jest roślinności wysokiej.

</doc>
<doc id="3675565" url="https://pl.wikipedia.org/wiki?curid=3675565" title="Wissper">
Wissper

Wissper (od 2015) – niemiecko-irlandzko-brytyjsko-indyjski serial animowany.
Serial emitowany w Polsce na kanale MiniMini+ od 14 marca 2016 roku.
Fabuła.
Mała Wissper posiada niezwykły dar – rozumie mowę zwierząt. Ponadto dziewczynka potrafi przenieść się w każdy zakątek globu. Przemierza podwodny świat mórz i oceanów, bujne lasy, bezkresne pustynie, a nawet pokryte lodem krainy, aby dotrzeć wszędzie, gdzie potrzebna jest jej pomoc. W każdym odcinku Wissper rozwiązuje problem jednego ze zwierząt. Wcześniej jednak musi dokładnie zrozumieć, na czym on polega. Kiedy już nabiera pewności, zwraca się do któregoś ze swoich magicznych przyjaciół.
Wersja polska.
i inni

</doc>
<doc id="3675566" url="https://pl.wikipedia.org/wiki?curid=3675566" title="Eva Vrabcová">
Eva Vrabcová



</doc>
<doc id="3675568" url="https://pl.wikipedia.org/wiki?curid=3675568" title="Mike Starr (aktor)">
Mike Starr (aktor)

Mike Starr (ur. 29 lipca 1950 w Queens, Nowy Jork) – amerykański aktor telewizyjny i filmowy.
Życiorys.
Urodził się w Flushing części Queens. Jest absolwentem Hofstra University. Od 1975 żonaty z pracującą jako chirurg Joanne, mają troje dzieci: Cassy, Nicole i John. Jego brat Beau Starr również jest aktorem.

</doc>
<doc id="3675569" url="https://pl.wikipedia.org/wiki?curid=3675569" title="Andy Böhme">
Andy Böhme

Andy Böhme (ur. 26 kwietnia 1970 w Salzwedel) – niemiecki skeletonista, dwukrotny medalista mistrzostw świata oraz dwukrotny zdobywca Pucharu Świata.
Kariera.
Pierwszy sukces w karierze osiągnął w sezonie 1997/1998, kiedy zajął trzecie miejsce w klasyfikacji generalnej Pucharu Świata. Rok później zwyciężył w tej klasyfikacji, wyprzedzając Kanadyjczyka Ryana Davenporta i Jimmy'ego Shea z USA. Wynik ten powtórzył w sezonie 1999/2000, pokonując Chrisa Soule'a z USA i Kristana Bromleya z Wielkiej Brytanii.
W 1999 roku zdobył srebrny medal na mistrzostwach świata w Altenbergu, rozdzielając na podium Jimmy'ego Shea i swego rodaka, Williego Schneidera. Ponadto podczas rozgrywanych rok później mistrzostw świata w Altenbergu wywalczył złoty medal, wyprzedzając Szwajcara Gregora Stähliego i Jimmy'ego Shea. Nigdy nie wystąpił na igrzyskach olimpijskich.

</doc>
<doc id="3675572" url="https://pl.wikipedia.org/wiki?curid=3675572" title="Schron z Kołem">
Schron z Kołem

Schron z Kołem (Schron ze Znakami) – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w ścianie Żlebu na Spady wciętego w południowym stoku Żeleźniaka, w pobliżu Jaskini z Mułem, na wysokości 1390 m n.p.m. Długość jaskini wynosi 19 metrów, a jej deniwelacja 7 metrów.
Opis jaskini.
Jaskinię stanowi idący w górę korytarz podzielony na część dolną i górną, którą jest stromo nachylona płyta. Obie części oddzielają od siebie dwa duże filary skalne. Między nimi znajdują się korytarzyki łączące oba poziomy.
Przyroda.
W jaskini można spotkać drobne nacieki grzybkowe. Na ścianach rosną mchy i porosty.
Historia odkryć.
Jaskinia była znana od dawna. Ścianę przy otworze pokrywają wykute w skale napisy i rysunki. M.in. jest tam rysunek koła o średnicy około 65 cm podzielonego na cztery części (stąd nazwa jaskini), różne krzyże, rysunek sylwetki kobiety, ptaka, drabina. Na tych znakach wykuto podpisy, m.in.: Sokaj 1882, Stanisław Michniak lat 14 z 1934 r. itp..

</doc>
<doc id="3675573" url="https://pl.wikipedia.org/wiki?curid=3675573" title="Florian Grassl">
Florian Grassl

Florian Grassl (ur. 22 kwietnia 1980 we Freilassing) – niemiecki skeletonista, srebrny medalista mistrzostw świata.
Kariera.
Pierwszy sukces w karierze osiągnął w 2004 roku, kiedy zdobył srebrny medal na mistrzostwach świata w Königssee. W zawodach tych rozdzielił na podium Kanadyjczyka Duffa Gibsona oraz swego rodaka - Franka Klebera. Zdobył też brązowy medal na rozgrywanych rok wcześniej mistrzostwach Europy w Sankt Moritz. Ponadto w sezonie 2008/2009 zajął drugie miejsce w klasyfikacji generalnej Pucharu Świata, ulegając tylko Rosjaninowi Aleksandrowi Trietjakowowi. Nigdy nie wystąpił na igrzyskach olimpijskich.

</doc>
<doc id="3675574" url="https://pl.wikipedia.org/wiki?curid=3675574" title="Maria Barnimówna">
Maria Barnimówna



</doc>
<doc id="3675575" url="https://pl.wikipedia.org/wiki?curid=3675575" title="Wiktor Filimonow">
Wiktor Filimonow

Wiktor Pietrowicz Filimonow (ros. Ви́ктор Петро́вич Филимо́нов, ur. 7 marca 1940 we wsi Uspienka w obwodzie samarskim, zm. 23 listopada 2012 w Nabierieżnych Czełnach) – radziecki i rosyjski budowniczy, Bohater Pracy Socjalistycznej (1977).
Życiorys.
W 1957 skończył szkołę rzemieślniczą w Nowokujbyszewsku, 1968 został powołany do Armii Radzieckiej, służył w oddziałach budowlanych w Kazachskiej SRR, po demobilizacji osiadł w Temyrtau. W 1962 został brygadzistą montażowców, 1970 przeniósł się do Nabierieżnych Czełn, gdzie brał udział w budowie fabryki samochodów, w Zarządzie "Żyłstroj" kierował brygadą montażowców. Zaocznie ukończył Kazański Instytut Inżynieryjno-Budowlany, 1979-1995 był szefem SMU-46 Kombinatu Budowy Domów, 1995 został głównym inżynierem i zastępcą szefa SMU-61 AO "Czełnygorodstroj". Był członkiem Komitetu Obwodowego KPZR, Centralnej Komisji Rewizyjnej KPZR, członkiem Biura Komitetu Miejskiego KPZR i deputowanym rady miejskiej. W 1999 otrzymał honorowe obywatelstwo miasta Nabierieżnyje Czełny.
Odznaczenia.
I medale.

</doc>
<doc id="3675576" url="https://pl.wikipedia.org/wiki?curid=3675576" title="Ser jabłeczny">
Ser jabłeczny



</doc>
<doc id="3675580" url="https://pl.wikipedia.org/wiki?curid=3675580" title="Elbit">
Elbit



</doc>
<doc id="3675581" url="https://pl.wikipedia.org/wiki?curid=3675581" title="Kristan Bromley">
Kristan Bromley

Kristan Lee Bromley (ur. 7 marca 1972 w Rossendale) – brytyjski skeletonista, złoty medalista mistrzostw świata oraz dwukrotny zdobywca Pucharu Świata.
Kariera.
Pierwszy sukces w karierze osiągnął w sezonie 1999/2000, kiedy zajął trzecie miejsce w klasyfikacji generalnej Pucharu Świata. Cztery lata później zwyciężył w tej klasyfikacji, wyprzedzając Kanadyjczyka Duffa Gibsona i Niemca Franka Klebera. Wynik ten powtórzył w sezonie 2007/2008, pokonując Jona Montgomery’ego z Kanady i Zacha Lunda z USA.
W 2008 roku zdobył złoty medal na mistrzostwach świata w Altenbergu, gdzie pokonał dwóch Montgomery’ego i Klebera. Zdobył także cztery medale mistrzostw Europy: złote w latach 2004, 2005 i 2008 oraz srebrny w 2009 roku. W 2002 roku wystartował na igrzyskach olimpijskich w Salt Lake City, zajmując trzynaste miejsce. Jeszcze trzykrotnie startował na imprezach tego cyklu, najlepszy wynik uzyskując podczas igrzysk w Turynie w 2006 roku, gdzie był piąty.

</doc>
<doc id="3675582" url="https://pl.wikipedia.org/wiki?curid=3675582" title="Great Clacton">
Great Clacton

Great Clacton – osada w Anglii, w Esseksie. Leży 46,8 km od miasta Chelmsford i 91,4 km od Londynu. W 1961 roku civil parish liczyła 27 572 mieszkańców.

</doc>
<doc id="3675583" url="https://pl.wikipedia.org/wiki?curid=3675583" title="Biały Ług (rów)">
Biały Ług (rów)

Biały Ług – rów w rejonie Bełchatowa, a także nazwa pobliskich torfowisk. Użytek ten ma powierzchnię 12,12 ha. Torf wydobywano tu jeszcze przed wojną, jednakowoż woda znacznie to utrudniała. W związku z rozpoczęciem eksploatacji węgla brunatnego w KWB Bełchatów pod koniec 1980 r. w ciągu kilku lat rów wysechł, a torfowisko uległo degradacji i porosło brzozą brodawkowatą. W połowie lat 90. w Kopalni Bełchatów rozpoczęto realizację planów eksploatacyjnych. W tym też czasie kształt leja depresyjnego uległ zmianie i przestał on obejmować okoliczne tereny. Na Białym Ługu znowu pojawiła się woda, zalewając zagłębienia terenu, doprowadzając do obumarcia brzóz.
Obecnie teren ten cechuje się dużą różnorodnością organizmów.

</doc>
<doc id="3675585" url="https://pl.wikipedia.org/wiki?curid=3675585" title="Mikulicze (Ukraina)">
Mikulicze (Ukraina)



</doc>
<doc id="3675588" url="https://pl.wikipedia.org/wiki?curid=3675588" title="Adam Pengilly">
Adam Pengilly

Adam Laird Pengilly (ur. 14 października 1977 w Taunton) – brytyjski skeletonista, srebrny medalista mistrzostw świata.
Kariera.
Największy sukces w karierze osiągnął w 2009 roku, kiedy srebrny medal na mistrzostwach świata w Lake Placid. W zawodach tych rozdzielił na podium Gregora Stähliego ze Szwajcarii i Rosjanina Aleksandra Trietjakowa. Zdobył także brązowy medal na rozgrywanych mistrzostwach Europy w Cesanie, ulegając jedynie swemu rodakowi Kristanowi Bromleyowi i Niemcowi Sebastianowi Hauptowi. W 2006 roku wystartował na igrzyskach olimpijskich w Turynie, zajmując ósme miejsce. Brał też udział w igrzyskach w Vancouver w 2010 roku, gdzie był osiemnasty.

</doc>
<doc id="3675590" url="https://pl.wikipedia.org/wiki?curid=3675590" title="Kapituła Orderu Orła Białego">
Kapituła Orderu Orła Białego

Kapituła Orderu Orła Białego – kapituła stojąca na straży honoru najwyższego polskiego odznaczenia państwowego – Orderu Orła Białego.
Do kompetencji Kapituły należy w szczególności opiniowanie wniosków o nadanie lub pozbawienie orderu oraz występowanie z inicjatywą nadania orderu lub jego pozbawienia. Jej członkowie powoływani są przez Prezydenta RP na pięć lat spośród osób, które zostały odznaczone tym Orderem. Kapitułę tworzą: Wielki Mistrz Orderu i pięciu członków Kapituły. Zgodnie z ustawą o orderach i odznaczeniach prezydent RP, z tytułu wyboru na ten urząd, staje się Kawalerem Orderu Orła Białego, Wielkim Mistrzem Orderu i przewodniczy Kapitule. Kapituła wybiera ze swego grona Kanclerza Orderu i Sekretarza Kapituły.
II Rzeczpospolita.
Pierwsza Kapituła Orderu Orła Białego została powołana na zebraniu kawalerów orderu 5 listopada 1921. W jej skład weszli: Józef Piłsudski (Wielki Mistrz Orderu), Edmund Dalbor (Kanclerz Orderu), Zygmunt Zieliński (Sekretarz Kapituły), Antoni Osuchowski (Podskarbi Kapituły), Wojciech Trąmpczyński i Józef Haller jako członkowie oraz Kazimierz Morawski i Wincenty Witos jako zastępcy członków. Dekretem z dnia 6 marca 1922 r. Naczelnik Państwa zarządził organizację i czynności Zgromadzenia Kawalerów i Kapituły Orderu "Orła Białego" oraz sposób noszenia odznak orderu.
Ponieważ trzyletnia kadencja pierwszej kapituły kończyła się w 1924, 25 października tego roku powołano nową kapitułę w składzie: Stanisław Wojciechowski (Wielki Mistrz Orderu), Edmund Dalbor (Kanclerz Orderu), Władysław Grabski (Sekretarz Kapituły), Antoni Osuchowski (Podskarbi Kapituły), Wojciech Trąmpczyński i Józef Haller jako członkowie oraz Kazimierz Morawski i Wincenty Witos jako zastępcy członków.
Po upływie trzyletniej kadencji 26 kwietnia 1926 powołano kolejną Kapitułę, w której skład weszli: Stanisław Wojciechowski (Wielki Mistrz Orderu), Wojciech Trąmpczyński (Kanclerz Orderu), Władysław Grabski (Sekretarz Kapituły), Antoni Osuchowski (Podskarbi), Józef Haller (członek) oraz Wincenty Witos (zastępca członka).
Władze RP na obczyźnie.
30 września 1939 Władysław Raczkiewicz objął urząd Prezydenta RP, stając się tym samym Wielkim Mistrzem Orderu. Spośród członków Kapituły Józef Haller znalazł się na emigracji we Francji a August Hlond we Włoszech, natomiast Wojciech Trąmpczyński pozostał w okupowanym kraju. W tej sytuacji niemożliwa była działalność Kapituły i na emigracji nie została ona powołana. Aczkolwiek kolejni prezydenci otrzymując z urzędu Order Orła Białego, stawali się jego Wielkimi Mistrzami.
Polska Ludowa.
Komunistyczne władze PKWN sprawujące rządy z ramienia ZSRR uznały Order Orła Białego jako najwyższe polskie wyróżnienie dekretem z 22 grudnia 1944, likwidując jednocześnie instytucje kapituł orderów, jednak nie kontynuowały jego nadawania. Nowa ustawa odznaczeniowa sejmu PRL z 17 lutego 1960 order pominęła, co spowodowało brak jego oficjalnego istnienia, chociaż formalnie nie został zlikwidowany.
III Rzeczpospolita.
Kadencja prezydenta Lecha Wałęsy.
Kapituła Orderu Orła Białego została powołana 20 października 1995. W jej skład weszli: Lech Wałęsa (Wielki Mistrz Orderu), Stanisław Broniewski (od 2 listopada 1995 Kanclerz Orderu), Aleksander Gieysztor (od 2 listopada 1995 Sekretarz Kapituły), Jan Nowak-Jeziorański, Barbara Skarga oraz Jerzy Turowicz.
Kadencja prezydenta Aleksandra Kwaśniewskiego.
23 grudnia 1995 powołano Kapitułę w składzie: Aleksander Kwaśniewski (Wielki Mistrz Orderu), Stanisław Broniewski (Kanclerz Orderu), Aleksander Gieysztor (Sekretarz Kapituły), Jan Nowak-Jeziorański, Barbara Skarga oraz Jerzy Turowicz.
Kadencja prezydenta Lecha Kaczyńskiego.
W 2005 w skład Kapituły wchodzili: Lech Kaczyński (Wielki Mistrz Orderu), Barbara Skarga (Kanclerz Orderu), Władysław Bartoszewski (Sekretarz Kapituły), Tadeusz Mazowiecki, Krzysztof Skubiszewski oraz Bronisław Geremek.
Kadencja prezydenta Bronisława Komorowskiego.
W chwili objęcia obowiązków Prezydenta RP przez Marszałka Sejmu Bronisława Komorowskiego w skład Kapituły wchodzili: Andrzej Gwiazda, Wiesław Chrzanowski, Bogusław Nizieński oraz Jan Olszewski. Po wyborze na Prezydenta w jej skład wszedł również Bronisław Komorowski jako Wielki Mistrz Orderu.
Kadencja prezydenta Andrzeja Dudy.
W chwili objęcia obowiązków Prezydenta RP przez Andrzeja Dudę w jej skład wchodzili: Aleksander Hall (Sekretarz Kapituły), Jerzy Buzek, Krzysztof Penderecki, Henryk Samsonowicz. Po wyborze na Prezydenta w jej skład wszedł również Andrzej Duda jako Wielki Mistrz Orderu.

</doc>
<doc id="3675591" url="https://pl.wikipedia.org/wiki?curid=3675591" title="Dziura nad Jaskinią Raptawicką II">
Dziura nad Jaskinią Raptawicką II

Dziura nad Jaskinią Raptawicką II – jaskinia w Dolinie Kościeliskiej w Tatrach Zachodnich. Wejście do niej znajduje się w Raptawickiej Turni, powyżej Jaskini Raptawickiej, a obok Dziury nad Jaskinią Raptawicką I, na wysokości 1154 metrów n.p.m. Jaskinia jest pozioma, a jej długość wynosi 19 metrów.
Opis jaskini.
Jaskinię stanowi poziomy korytarz, który po kilkunastu metrach kończy się ślepo. Jest lekko meandrujący, a trzy metry przed jego końcem znajduje się zwężenie spowodowane przez nacieki.
Boczne ciągi odchodzące z korytarza są niewielkie. Jest to 1-metrowa wnęka, a także dwie krótkie szczeliny.
Przyroda.
Jaskinia jest jednym z fragmentów podziemnych przepływów Potoku Kościeliskiego. Są w niej niewielkie nacieki, mleko wapienne i małe pola ryżowe. Za zaciskiem występuje na ścianach polewa około 5 cm grubości. 
W jaskini nie ma żadnej roślinności. Mieszkają w niej gryzonie.
Historia odkryć.
Jaskinia była znana od dawna.Co prawda nie opisał jej Jan Gwalbert Pawlikowski w 1887 roku chociaż był w sąsiadującej z nią Dziurze nad Jaskinią Raptawicką I, ale w pamiętnikach wspomniał o występowaniu paru grot w tej okolicy. 
Kazimierz Kowalski w 1952 roku sporządził plan i opis jaskini.

</doc>
<doc id="3675592" url="https://pl.wikipedia.org/wiki?curid=3675592" title="Kufa (Tatry Zachodnie)">
Kufa (Tatry Zachodnie)

Kufa – północny grzbiet Kominiarskiego Wierchu w Tatrach Zachodnich, opadający od jego wierzchołka (1829 m) do Przełączki pod Kufą (ok. 1480 m). Grzbiet jest skalisty i opada jednostajnie pod kątem około 45°. Zachodnie stoki Kufy opadają do Doliny Dudowej, wschodnie do Tylkowego Żlebu w Dolinie Lejowej. Od strony Tylkowego Żlebu podcięte są ścianą Tylkowiańskich Spadów.
W Kufie znajduje się wiele jaskiń, m.in. są to: Jaskinia Lodowa nad Kufą, Szczelina przy Lodowej nad Kufą, Szczelina Zawaliskowa nad Kufą, Schron Wschodni pod Kufą, Schron pod Kufą Zachodni, Szemrzący Schron, Lejowa Szczelina. Przez Kufę nie prowadzi żaden znakowany szlak turystyczny, ponadto cały obszar Kominiarskiego Wierchu powyżej Przełączki pod Kufą znajduje się na obszarze ochrony ścisłej „Tylkowe Kominy”.

</doc>
<doc id="3675594" url="https://pl.wikipedia.org/wiki?curid=3675594" title="Seo Taiji">
Seo Taiji

Seo Taiji (, ur. 21 lutego 1972 w Seulu), właściwie Jeong Hyeon-cheol (kor. 정현철) – południowokoreański piosenkarz, muzyk, twórca tekstów i producent muzyczny. Po rzuceniu liceum na rzecz rozpoczęcia kariery muzycznej, stał się jedną z najbardziej znanych i wpływowych ikon kultury w Korei Południowej
Seo Taiji był aktywny jako artysta solowy w przemyśle rozrywkowym od 1989 roku, w latach 1992–1996 jako wokalista zespołu Seo Taji and Boys. Nakład ze sprzedaży wszystkich jego wydawnictw wynosi ponad 9 milionów egzemplarzy (7 milionów z zespołem, 2 miliony solo), co zalicza go do grona artystów z największą liczbą sprzedanych albumów w Korei Południowej.
Życiorys.
Jeong Hyeon-cheol ukończył edukację w Seulu. W 1989 roku dołączył do zespołu rockowego Sinawe. Po opuszczeniu grupy w 1992 roku, założył zespół Seo Taiji and Boys. W 1996 roku zespół zakończył działalność. W 1998 roku Chŏng rozpoczął karierę solową pod pseudonimem Seo Taiji.
Dyskografia.
Wybrana twórczość 

</doc>
<doc id="3675595" url="https://pl.wikipedia.org/wiki?curid=3675595" title="Seo Taji">
Seo Taji



</doc>
<doc id="3675612" url="https://pl.wikipedia.org/wiki?curid=3675612" title="Alan Kurdi">
Alan Kurdi

Alan Kurdi lub Aylan Kurdî (ur. 2012 w Ajn al-Arab, zm. 2 września 2015 w pobliżu Bodrum) – trzyletni syryjski uchodźca pochodzenia kurdyjskiego, który utonął wraz z matką i bratem przy próbie przepłynięcia morza Śródziemnego z tureckiej wioski Akyarlar do greckiej wyspy Kos podczas kryzysu migracyjnego w Europie. Zdjęcia jego ciała wyrzuconego na plażę obiegły międzynarodowe media, znajdując się na okładkach ponad 70 gazet, wywołując wstrząs światowej opinii publicznej i w wyniku nasilonej krytyki, wpłynęły na politykę migracyjną niektórych państw.
Pogrzeb rodziny odbył się 4 września 2015, zgodnie z życzeniem ojca chłopca, Abdullaha Kurdi w ich rodzinnym mieście Kobane (Ajn al-Arab), w którym podczas walk z Państwem Islamskim zginęło 16 członków jego rodziny.
Reakcje.
W dzień po śmierci chłopca turecki prezydent Recep Tayyip Erdoğan w reakcji na publikację zdjęć oświadczył: „Kraje europejskie, które zamieniły Morze Śródziemne w cmentarz migrantów, ponoszą odpowiedzialność za każdego zmarłego uchodźcę [...] w Morzu Śródziemnym toną nie tylko imigranci, ale także nasze człowieczeństwo”.
UNICEF w oficjalnym oświadczeniu poinformował o 105 procentowym wzroście datków bezpośrednio po publikacji zdjęć.
W grudniu 2015 w kościele św. Antoniego w Madrycie odsłonięto szopkę, w której Dzieciątko Jezus zostało przedstawione pod postacią Alana Kurdiego.
19 lutego 2016 australijska piosenkarka Missy Higgins stworzyła piosenkę "Oh Canada" opowiadającą o losach Alana i jego rodziny. Animowany teledysk do utworu został zilustrowany rysunkami dzieci dotkniętych przez kryzys na Bliskim Wschodzie.
21 lutego 2016 w irackim mieście As-Sulajmanijja odsłonięto 3,5 metrowy, marmurowy pomnik Alana. Leżąca sylwetka chłopca odwzorowuje fotografię zrobioną po znalezieniu jego ciała na plaży.
W marcu 2016 fiński artysta Pekka Jylhä odtworzył postać martwego chłopca wyrzuconego przez morze na plażę na wystawie w Helsinkach.

</doc>
<doc id="3675613" url="https://pl.wikipedia.org/wiki?curid=3675613" title="Rzeki San Marino">
Rzeki San Marino



</doc>
<doc id="3675615" url="https://pl.wikipedia.org/wiki?curid=3675615" title="Aghasi Chandżian">
Aghasi Chandżian

Aghasi Ghewondi Chandżian (orm. Աղասի Ղևոնդի Խանջյանը, ros. Агаси Гевондович Ханджян, ur. 12 lutego 1901 w Wan, zm. 9 lipca 1936 w Tbilisi) – ormiański poliktyk komunistyczny, I sekretarz KC Komunistycznej Partii (bolszewików) Armenii (1930-1936).
Życiorys.
Urodził się w rodzinie nauczyciela. W 1915, uciekając przez ludobójstwem Ormian rodzina przeniosła się na rosyjski Kaukaz Południowy. Uczył się w szkole eparchialnej w Erywaniu. Po rewolucji lutowej i obaleniu caratu w marcu 1917 wstąpił do SDPRR(b), brał udział w założeniu organizacji młodych socjalistów "Spartak" w Demokratycznej Republice Armenii, w sierpniu 1919 został aresztowany przez armeńskie władze. We wrześniu 1919 został członkiem Biura Zakaukaskich Organizacji Komsomolskich, potem sekretarzem podziemnego erywańskiego komitetu partyjnego RKP(b), w sierpniu 1920 ponownie aresztowany za działalność komunistyczną przez armeńską policję, 10 września 1920 został członkiem KC KP(b)A. Od listopada 1920 do lutego 1921 był sekretarzem erywańskiego komitetu KP(b)A, 1921-1922 studiował na Komunistycznym Uniwersytecie im. Swierdłowa, 1922-1928 kierował Wydziałem Organizacyjnym i był sekretarzem Moskiewsko-Narwskiego Komitetu Rejonowego RKP(b)/WKP(b) w Piotrogrodzie/Leningradzie. Od 5 kwietnia 1928 do końca życia był członkiem KC KP(b)A, od maja 1928 do 1930 był II sekretarzem, a od maja 1930 do śmierci I sekretarzem KC KP(b)A, od 10 lutego 1934 do 10 lipca 1936 wchodził w skład Centralnej Komisji Rewizyjnej WKP(b). 20 grudnia 1935 został odznaczony Orderem Lenina.
Został zastrzelony przez Ławrientija Berię w jego gabinecie w Tbilisi.

</doc>
<doc id="3675617" url="https://pl.wikipedia.org/wiki?curid=3675617" title="Udział (wieś)">
Udział (wieś)



</doc>
<doc id="3675620" url="https://pl.wikipedia.org/wiki?curid=3675620" title="Fernando Morán López">
Fernando Morán López

Fernando Morán López (ur. 25 marca 1926 w Avilés, zm. 19 lutego 2020 w Madrycie) – hiszpański polityk i dyplomata, parlamentarzysta krajowy, poseł do Parlamentu Europejskiego II, III i IV kadencji, w latach 1982–1985 minister spraw zagranicznych.
Życiorys.
Z wykształcenia prawnik, ukończył studia na Universidad de Madrid. Kształcił się następnie na London School of Economics, a także w Paryżu w zakresie stosunków międzynarodowych. W 1952 został słuchaczem rządowej szkoły dyplomacji Escuela Diplomática. Od pierwszej połowy lat 50. związany z hiszpańską dyplomacją. Pracował na różnych stanowiskach w placówkach w Buenos Aires, Pretorii, Lizbonie, a także w samym MSZ, specjalizując się głównie w problematyce afrykańskiej. W 1974 objął stanowisko konsula generalnego w Londynie. W połowie lat 70. w okresie przemian demokratycznych został w ministerstwie dyrektorem generalnym do spraw Afryki i Azji. Zrezygnował z tej funkcji w 1977, by wystartować w wyborach parlamentarnych (bez powodzenia).
Działał w Partido Socialista Popular, po czym dołączył do Hiszpańskiej Socjalistycznej Partii Robotniczej. W 1978 został wybrany do Senatu z Oviedo. W 1982 uzyskał mandat posła do Kongresu Deputowanych. Objął następnie stanowisko ministra spraw zagranicznych w gabinecie, którym kierował Felipe González. Był przeciwnikiem uczestnictwa Hiszpanii w strukturach NATO. W 1985 został odwołany z rządu w trakcie rekonstrukcji. W latach 1985–1987 był stałym przedstawicielem Hiszpanii przy Organizacji Narodów Zjednoczonych.
W latach 1987–1999 sprawował mandat eurodeputowanego II, III i IV kadencji. Pełnił funkcję przewodniczącego Komisji ds. Instytucjonalnych, a także wiceprzewodniczącego grupy Partii Europejskich Socjalistów. Zrezygnował z zasiadania w PE w 1999 na kilka miesięcy przed końcem kadencji, bez powodzenia kandydował wówczas na alkada Madrytu. Wszedł jednak do zarządu miasta jako concejal. Zrezygnował z tej funkcji w 2000 z powodów zdrowotnych.
Autor poezji, a także esejów poświęconych polityce i socjologii. Wydał takie publikacje jak "También se muere en el mar" (1958), "El profeta" (1961), "José Giménez, promotor de ideas" (1963), "La destrucción del lenguaje" (1981), "España en su sitio" (1990), "Bloc de notas: análisis, esperanzas y nostalgias" (1995). Współtworzył i redagował periodyki poświęcone naukom politycznym. Członek m.in. Klubu Rzymskiego.
Zawarł związek małżeński z siostrą Leopolda Calvo-Sotelo, miał troje dzieci.
Odznaczony francuską Legią Honorową (1985), Krzyżem Komandorskim Orderu Izabeli Katolickiej (1969), Krzyżem Kawalerskim (1963) i Krzyżem Wielkim (1986) Orderu Karola III.

</doc>
<doc id="3675621" url="https://pl.wikipedia.org/wiki?curid=3675621" title="Tylkowiańskie Spady">
Tylkowiańskie Spady

Tylkowiańskie Spady – długa ściana na północnych stokach Kominiarskiego Wierchu w Tatrach Zachodnich. Zaczyna się nieco na zachód od grzbietu Przełęczy ku Stawku i ciągnie w zachodnim kierunku ponad górną częścią żlebu Zabijak, grzędą oddzielającą go od Tylkowego Żlebu i ponad górną częścią tego ostatniego. Kończy się w grzbiecie Kufy.
Nazwa pochodzi od dawnej hali Kominy Tylkowe, tej zaś od dawnego jej właściciela o nazwisku Tylka.
W Tylkowiańskich Spadach znajdują się jaskinie, m.in. Szemrzący Schron. Na mapie zaznaczona jest ścieżka prowadząca z Niżniej Polany Kominiarskiej wzdłuż Tylkowego Żlebu przez Przełączkę pod Kufą i pod Tylkowiańskimi Spadami z powrotem do Niżniej Polany Kominiarskiej grzędą oddzielającą Tylkowy Żleb od żlebu Zabijak. Tylkowiańskie Spady znajdują się na zamkniętym dla turystów, taterników i grotołazów obszarze ochrony ścisłej „Kominy Tylkowe”.

</doc>
<doc id="3675622" url="https://pl.wikipedia.org/wiki?curid=3675622" title="Michael Gwisdek">
Michael Gwisdek

Michael Gwisdek (ur. 14 stycznia 1942 w Berlinie, zm. 22 września 2020) – niemiecki aktor i reżyser. Występował w ponad 130 filmach i programach telewizyjnych od 1968 roku. 
Życiorys.
Absolwent Akademii Teatralnej „Ernst Busch” w Berlinie. Z aktorką Corinna Harfouch ma dwóch synów - kompozytora Johannesa i aktora Roberta. 

</doc>
<doc id="3675623" url="https://pl.wikipedia.org/wiki?curid=3675623" title="Mistrzostwa Europy w Skeletonie 2005">
Mistrzostwa Europy w Skeletonie 2005

Mistrzostwa Europy w Skeletonie 2005 odbyły się 2 grudnia 2004 w niemieckim Altenbergu. Była to 11. edycja mistrzostw. W zawodach wzięło udział 44 zawodników. Rozegrano przejazd mężczyzn i kobiet.

</doc>
<doc id="3675624" url="https://pl.wikipedia.org/wiki?curid=3675624" title="Kinaza tyrozynowa Brutona">
Kinaza tyrozynowa Brutona

Kinaza tyrozynowa Brutona – cytoplazmatyczna, niereceptorowa kinaza, która odgrywa główną rolę w przekazywaniu sygnałów z różnych receptorów powierzchniowych komórek, w tym przede wszystkim z receptorów limfocytów B (ang. B-cell receptors; BCRs).

</doc>
<doc id="3675629" url="https://pl.wikipedia.org/wiki?curid=3675629" title="Carmen Díez de Rivera">
Carmen Díez de Rivera

Carmen Díez de Rivera y de Icaza (ur. 29 sierpnia 1942 w Madrycie, zm. 29 listopada 1999 tamże) – hiszpańska polityk, posłanka do Parlamentu Europejskiego II, III i IV kadencji. Aktywna uczestniczka procesu transformacji ustrojowej z połowy lat 70., określana za swoje zasługi mianem „La musa de la Transición”.
Życiorys.
Córka hiszpańskiej arystokratki Sonsoles de Icaza i Ramóna Serrano Súñera, szwagra generała Francisca Franco. Nie została uznana przez biologicznego ojca, uznał ją natomiast za córkę mąż jej matki, markiz Francisco de Paula Díez de Rivera y Casares. O swoim pochodzeniu dowiedziała się po latach, gdy planowała poślubić mężczyznę, który okazał się jej przyrodnim bratem. Carmen Díez de Rivera wyjechała wtedy do Wybrzeża Kości Słoniowej, gdzie przez kilka lat pracowała społecznie.
Wcześniej była zatrudniona w periodyku kulturalnym „Revista de Occidente”. Studiowała filozofię i nauki polityczne, kształciła się również na Sorbonie i na Uniwersytecie Oksfordzkim. Po powrocie do Hiszpanii w 1969 podjęła pracę w Radiotelevisión Española, kierując sekretariatem dyrektora generalnego, którym był wówczas Adolfo Suárez. W latach 70. zaangażowała się w działalność partyjną, najpierw w ramach USDE, następnie w PSP.
Gdy w lipcu 1976 Adolfo Suárez w okresie transformacji objął urząd premiera, powierzył Carmen Díez de Rivera stanowisko dyrektora swojego gabinetu politycznego. Utrzymywała dobre relacje z hiszpańską rodziną królewską, jednocześnie wspierała działania na rzecz legalizacji partii komunistycznej. Zakończyła urzędowanie w maju 1977.
W 1987 wystartowała z powodzeniem do Europarlamentu z ramienia Centrum Demokratycznego i Społecznego Adolfa Suáreza. W 1989 i 1994 uzyskiwała reelekcję z listy Hiszpańskiej Socjalistycznej Partii Robotniczej. Z zasiadania w PE zrezygnowała w styczniu 1999 na kilka miesięcy przed końcem kadencji. Zmarła od pod koniec tegoż roku na skutek choroby nowotworowej.

</doc>
<doc id="3675630" url="https://pl.wikipedia.org/wiki?curid=3675630" title="Spółdzielnia Mieszkaniowa Jeżyce">
Spółdzielnia Mieszkaniowa Jeżyce



</doc>
<doc id="3675635" url="https://pl.wikipedia.org/wiki?curid=3675635" title="Schody Haʻikū">
Schody Haʻikū

Schody Haʻikū (ang. Haʻikū Stairs), znane również jako Schody do Nieba lub Drabina Haʻikū – strome, 3922-stopniowe schody ze stali wiodące przez łańcuch górski Koʻolau na wyspie Oʻahu, na Hawajach.
Opis.
Schody biegną grzbietem łańcucha górskiego Koʻolau na wyspie Oʻahu. Zostały wzniesione na potrzeby marynarki Stanów Zjednoczonych, by umożliwić obsługę potężnej anteny radiowej na szczycie Puʻu Keahi a Kahoe – tajnego obiektu wykorzystywanego do transmitowania sygnałów radiowych nadawanych przez radiostację w Haʻikū Valley do okrętów marynarki, które operowały na Pacyfiku podczas II wojny światowej. Początkową drewnianą drabinę, zastąpiono drewnianymi schodami, które w połowie lat 50. XX wieku wymieniono na schody ze stali liczące łącznie 3922 stopni. 
Po zamknięciu oryginalnej radiostacji w 1958 roku, funkcjonowała tu eksperymentalna stacja systemu radionawigacyjnego Omega a w 1972 roku do stacji wprowadziła się Straż Wybrzeża Stanów Zjednoczonych. 
Schody zostały zamknięte dla użytku publicznego w 1987. Pomimo zakazu wstępu, wielu turystów podejmowało wspinaczkę. W 2003 roku schody wyremontowano za kwotę 875 000 dolarów. W lutym 2015 roku nad wyspą Oʻahu przeszła ogromna burza, która spowodowała znaczne uszkodzenia schodów. Zakaz wstępu na schody nadal obowiązuje, a miejscowa społeczność toczy debatę nad przyszłością schodów – właściciel terenu, na którym znajdują się schody optuje za ich rozebraniem, a lokalni aktywiści za ich remontem i otwarciem dla turystów.

</doc>
<doc id="3675636" url="https://pl.wikipedia.org/wiki?curid=3675636" title="Schody Haiku">
Schody Haiku



</doc>
<doc id="3675640" url="https://pl.wikipedia.org/wiki?curid=3675640" title="Alejandra Arévalo">
Alejandra Arévalo

Alejandra Arévalo (ur. 18 sierpnia 1996) – peruwiańska lekkoatletka, specjalizująca się w skoku w dal i skoku o tyczce.
Brązowa medalistka mistrzostw Ameryki Południowej juniorów młodszych w skoku w dal (2012).

</doc>
<doc id="3675642" url="https://pl.wikipedia.org/wiki?curid=3675642" title="Alejandra Arevalo">
Alejandra Arevalo



</doc>
<doc id="3675644" url="https://pl.wikipedia.org/wiki?curid=3675644" title="Schron ze Znakami">
Schron ze Znakami



</doc>
<doc id="3675645" url="https://pl.wikipedia.org/wiki?curid=3675645" title="Clifton Wrottesley">
Clifton Wrottesley

Clifton Hugh Lancelot de Verdon Wrottesley, 14. baronet, 6. baron Wrottesley (ur. 10 sierpnia 1968 w Dublinie) – irlandzki skeletonista.
Kariera.
Początkowo reprezentował Wielką Brytanię w bobslejach, skeletonem zainteresował się w latach 90'. W 2001 roku, już w barwach Irlandii, wystartował na mistrzostwach świata w Calgary, zajmując 24. miejsce. Rok później wystąpił na igrzyskach olimpijskich w Salt Lake City, gdzie był czwarty. Walkę o podium przegrał tam ze Szwajcarem Gregorem Stählim o 0,42 sekundy.

</doc>
<doc id="3675647" url="https://pl.wikipedia.org/wiki?curid=3675647" title="Drabina Haʻikū">
Drabina Haʻikū



</doc>
<doc id="3675648" url="https://pl.wikipedia.org/wiki?curid=3675648" title="Drabina Haiku">
Drabina Haiku



</doc>
<doc id="3675649" url="https://pl.wikipedia.org/wiki?curid=3675649" title="Lista terminów i skrótów w armii Austro-Węgier">
Lista terminów i skrótów w armii Austro-Węgier

Lista terminów i skrótów w siłach zbrojnych Monarchii Austro-Węgierskiej

</doc>
<doc id="3675651" url="https://pl.wikipedia.org/wiki?curid=3675651" title="Autonomia Ałaska">
Autonomia Ałaska



</doc>
<doc id="3675653" url="https://pl.wikipedia.org/wiki?curid=3675653" title="Meldonium">
Meldonium

Meldonium () – organiczny związek chemiczny z grupy betain, lek stosowany w leczeniu niedokrwienia oraz rekonwalescencji po epizodach niedokrwiennych. Wykorzystywany jako środek podnoszący wydolność w sporcie wyczynowym. Ma budowę zbliżoną do karnityny i po wprowadzeniu do organizmu obniża jej stężenie wewnątrzkomórkowe. Od 1 stycznia 2016 roku zakazany przez Światową Agencję Antydopingową (WADA).
Historia.
Meldonium zostało opracowane jako weterynaryjny środek wspomagający wzrost zwierząt w końcu lat 70. XX w. w Łotewskim Instytucie Syntezy Organicznej () przez Ivarsa Kalviņša. W 2005 roku w przeprowadzonym na terenie Łotwy i Litwy badaniu klinicznym IV fazy stwierdzono większą skuteczność leczenia skojarzonego lizynoprylem z meldonium, niż monoterapii lizynoprylem. W opublikowanych w roku 2010 wynikach badania klinicznego prowadzonego na terenie Łotwy, Litwy, Ukrainy oraz Rosji wykazano skuteczność meldonium w leczeniu stabilnej dusznicy bolesnej. W 2013 roku opublikowano wyniki badania klinicznego prowadzonego w Chinach, które wykazało, że meldonium jest tak samo skuteczne jak cynepazyd w leczeniu ostrego udaru mózgu.
Mechanizm działania.
Meldonium wywiera efekt leczniczy poprzez modyfikację metabolizmu -karnityny, która odgrywa ważną rolę w metabolizmie wyższych kwasów tłuszczowych oraz regulacji wewnątrzkomórkowych procesów energetycznych. Przenosi cząsteczki kwasów tłuszczowych połączone z koenzymem A z cytoplazmy do macierzy mitochondrialnej poprzez czółenko karnitynowe.
Zapotrzebowanie ludzkiego organizmu na karnitynę w wieku dorosłym jest pokrywane w 25% w wyniku endogennej syntezy w wątrobie, nerkach i mózgu, a 75% pochodzi z przyjmowanych pokarmów takich jak mięso czerwone oraz mleko. Proces biosyntezy karnityny przebiega w wielu etapach. W pierwszym etapie do grupy ε-aminowej lizyny przyłączane są trzy grupy metylowe z "S"-adenozylometioniny. W drugim etapie ε-"N"-trimetylolizyna jest rozkładana do glicyny i aldehydu γ-"N"-trimetyloaminomasłowego. W ostatnim etapie aldehyd ten jest utleniany w obecności hydrolazy γ-butyrobetainy do odpowiedniego kwasu karboksylowego, a atom węgla w pozycji β ulega hydroksylacji. Karnityna jest aktywnie transportowana do wnętrza komórek.
W warunkach tlenowych karnityna poprawia funkcję mięśnia sercowego poprzez zwiększenie β-oksydacji kwasów tłuszczowych, zapewniając 80% produkcji ATP. W warunkach niedoboru tlenu, w wyniku tego procesu w komórkach mięśnia sercowego mogą się gromadzić cytotoksyczne metabolity pośrednie. Zmniejszone wewnątrzkomórkowe stężenie karnityny powoduje zmniejszenie metabolizmu kwasów tłuszczowych, co powoduje zwiększenie glikolizy podczas niedokrwienia, a co za tym idzie wywołuje efekt cytoprotekcyjny oraz zwiększa efektywność syntezy ATP, ponieważ utlenianie węglowodanów zużywa mniejszą liczbę cząsteczek tlenu na wyprodukowanie jednej cząsteczki ATP niż β-oksydacja kwasów tłuszczowych.
Meldonium, które jest analogiem karnityny, hamuje hydrolazę γ-butyrobetainy (która katalizuje ostatni etap endogennej syntezy karnityny), hamuje również transport karnityny przez błonę komórek wątrobowych oraz nerkowych oraz zmniejsza aktywność palmitoilotransferazy karnitynowej I (CPT I) w czółenku karnitynowym zlokalizowanym w zewnętrznej błonie mitochondrialnej.
Zastosowanie.
W 2015 roku meldonium nie było dopuszczone do obrotu w Polsce.
Działania niepożądane.
Meldonium może powodować następujące działania niepożądane:
Doping.
W październiku 2014 roku amerykańska agencja antydopingowa zidentyfikowała meldonium jako substancję potencjalnie podnoszącą wydolność. Po okresie obserwacji Światowa Agencja Antydopingowa (WADA) wpisała 1 stycznia 2016 roku meldonium na listę substancji zakazanych w grupie modulatorów metabolizmu. Od 1 stycznia do 23 marca 2016 roku ujawniono 123 przypadki stosowania meldonium przez sportowców, w tym 102 rosyjskie.
Do wiadomości opinii publicznej została podana tylko część nazwisk sportowców, u których w 2016 roku wykryto ten środek:

</doc>
<doc id="3675654" url="https://pl.wikipedia.org/wiki?curid=3675654" title="Mistrzostwa Polski w piłce nożnej plażowej mężczyzn">
Mistrzostwa Polski w piłce nożnej plażowej mężczyzn

Mistrzostwa Polski w piłce nożnej plażowej mężczyzn (inaczej znane też jako Mistrzostwa Polski w beach soccerze) – coroczne rozgrywki piłkarskie, organizowane w latach 2003-2008 przez Beach Soccer Polska, a od sezonu 2009 przez Polski Związek Piłki Nożnej, mające na celu wyłonienie najlepszej męskiej drużyny w Polsce.
Historia.
Pierwsza edycja mistrzostw Polski odbyła się w 2003 roku. Organizatorem turnieju w Ustce była organizacja Beach Soccer Polska. W latach 2003-2011 mistrza Polski wyłaniano systemem nieligowym. Do 2006 grano jeden turniej finałowy. Edycje w 2007 oraz w 2008 roku pod egidą BSP miały turnieje eliminacyjne, które wyłaniały najlepsze drużyny na finałowe turnieje. W związku z zamieszaniami, od 2009 roku za organizację zawodów jest odpowiedzialny Polski Związek Piłki Nożnej, który wrócił do poprzedniego systemu rozgrywek. Beach Soccer Polska organizowała swoje (o statusie już nieoficjalnym) zawody w latach 2009-2010, jednak później zaprzestała organizowania swoich turniejów. Od 2012 system gier uległ zmianie - powołano Ekstraklasę oraz I ligę.

</doc>
<doc id="3675659" url="https://pl.wikipedia.org/wiki?curid=3675659" title="Josep Verde">
Josep Verde

Josep Verde i Aldea (ur. 3 listopada 1928 w Granollers, zm. 2 lutego 2017) – hiszpański i kataloński polityk oraz prawnik, parlamentarzysta krajowy, poseł do Parlamentu Europejskiego II, III i IV kadencji.
Życiorys.
Z wykształcenia prawnik, ukończył studia na Uniwersytecie Barcelońskim. Praktykował jako adwokat, był działaczem organizacji katolickich. W 1977 dołączył do Pacte Democràtic per Catalunya, a rok później do Partii Socjalistów Katalonii. Od 1977 do 1986 zasiadał w Kongresie Deputowanych (w okresie konstytuanty oraz I i II kadencji). Od 1982 do 1986 był trzecim wiceprzewodniczącym niższej izby hiszpańskiego parlamentu.
W 1986 objął mandat eurodeputowanego II kadencji w ramach delegacji krajowej. Wybierany następnie do PE w wyborach powszechnych w 1987, 1989 i 1994, zasiadał w Europarlamencie do 1999. Był m.in. wiceprzewodniczącym Komisji ds. Kwestii Prawnych i Praw Obywatelskich, a od 1992 do 1999 pełnił funkcję wiceprzewodniczącego PE III i IV kadencji.
Był później przewodniczącym katalońskiego oddziału Ruchu Europejskiego (do 2006). Został też członkiem władz fundacji Fundació Agrupació Mútua.

</doc>
<doc id="3675660" url="https://pl.wikipedia.org/wiki?curid=3675660" title="Hora (mitologia)">
Hora (mitologia)



</doc>
<doc id="3675661" url="https://pl.wikipedia.org/wiki?curid=3675661" title="Beau Starr">
Beau Starr

Beau William Starr Jr. (ur. 1 września 1944 w Queens, Nowy Jork) – amerykański aktor telewizyjny i filmowy.
Życiorys.
Urodzony w Nowym Jorku, jego brat Mike Starr również jest aktorem.

</doc>
<doc id="3675662" url="https://pl.wikipedia.org/wiki?curid=3675662" title="Beau William Starr">
Beau William Starr



</doc>
<doc id="3675664" url="https://pl.wikipedia.org/wiki?curid=3675664" title="Agostini Lanfranchi">
Agostini Lanfranchi

Agostini Lanfranchi (ur. 24 czerwca 1892 w Palazzolo sull’Oglio, zm. 15 lutego 1963) – włoski skeletonista i bobsleista, olimpijczyk.
Kariera.
W 1928 roku wystartował na igrzyskach olimpijskich w Sankt Moritz, zajmując czwarte miejsce w skeletonie. Walkę o podium przegrał tam z Davidem Carnegie'm o 3,6 sekundy. Na rozgrywanych cztery lata później igrzyskach w Lake Placid nie rozgrywano tej konkurencji, ale Lanfranchi wystąpił w obu konkurencjach bobslejowych. W dwójkach był ósmy, a w rywalizacji czwórek jego osada uplasowała się na piątej pozycji. Nigdy nie zdobył medalu na mistrzostwach świata w żadnym z tych sportów.
Jego brat, Gaetano Lanfranchi, również był bobsleistą.

</doc>
<doc id="3675666" url="https://pl.wikipedia.org/wiki?curid=3675666" title="Dzieciuki">
Dzieciuki

Dzieciuki () – białoruski folk-punkowy zespół muzyczny, założony w Grodnie w 2012 roku. Muzycy grupy śpiewają wyłącznie w języku białoruskim, a tematyką ich utworów jest historia Białorusi. Nazwa zespołu w dosłownym tłumaczeniu oznacza „dzieciaki” i stanowi bezpośrednie nawiązanie do zwrotu, którym Konstanty Kalinowski, redaktor ukazującego się w przededniu powstania styczniowego jednego z pierwszych białoruskojęzycznych czasopism „Mużyckaja Prauda”, nazywał w swoich artykułach ich czytelników – białoruskich chłopów.
Zespół znajduje się na czarnej liście muzyków i ma utrudnioną możliwość koncertowania w swoim kraju, przez co występuje on głównie w Polsce, m.in. na festiwalach Basowiszcza Rockowisko Hajnówka i Solidarni z Białorusią, a także w Niemczech i Czechach. Grodzieńska grupa razem z polskim zespołem Hańba! tworzy też projekt Hańbuki.
W 2014 roku na ceremonii w klubie "Piraty" białoruski niezależny portal muzyczny tuzin.fm przyznał Dzieciukom tytuł Bohaterów Roku.

</doc>
<doc id="3675669" url="https://pl.wikipedia.org/wiki?curid=3675669" title="UKS Multi 75 Killers Kraków">
UKS Multi 75 Killers Kraków

UKS Multi 75 Killers Kraków – polski uczniowski klub unihokeja, został założony 18 czerwca 1996 r. przy Zespole Szkół Ogólnokształcących Mistrzostwa Sportowego w Krakowie. W swym dorobku posiada m.in. trzy tytuły Mistrza Polski kobiet. Klub wychował 29 reprezentantek i reprezentantów Polski w unihokeju.
Sukcesy.
Krajowe.
 Ekstraliga polska w unihokeju kobiet

</doc>
<doc id="3675670" url="https://pl.wikipedia.org/wiki?curid=3675670" title="Bernard Castagnède">
Bernard Castagnède

Bernard Castagnède (ur. 7 listopada 1944 w Caudéran koło Bordeaux) – francuski polityk, prawnik i nauczyciel akademicki, poseł do Parlamentu Europejskiego IV kadencji.
Życiorys.
Z wykształcenia prawnik, kształcił się m.in. w Instytucie Nauk Politycznych w Paryżu. Zajął się działalnością akademicką, doszedł do stanowiska profesora prawa podatkowego na Université de Paris I.
Zaangażował się w działalność polityczną w ramach Lewicowej Partii Radykalnej. Od 1984 do 1986 był szefem gabinetu politycznego lidera radykałów Jeana-Michela Bayleta, pełniącego funkcję sekretarza stanu. Od 1994 do 1999 sprawował mandat eurodeputowanego IV kadencji. W 2002 kierował kampanią prezydencką Christiane Taubiry. Pełnił też funkcję rzecznika prasowego PRG.

</doc>
<doc id="3675671" url="https://pl.wikipedia.org/wiki?curid=3675671" title="Ryzyko 3">
Ryzyko 3

Ryzyko (część 3) – trzeci komiks wydany w serii Kapitan Żbik, autorem scenariusza są Władysław Krupka, Krzysztof Pol i Romuald Tejszerski, a rysunków Zbigniew Sobala. Jest to trzecia część historii składająca się z trzech komiksów o tym samym tytule. 
Fabuła komiksu.
Po zeznaniach członków bandy, akcja poszukiwawcza jej szefa zostaje nagłośniona przez prasę, radio i telewizję. Szef opuszcza Warszawę, udając się po kolei do różnych miast Polski, próbując tym samym zmylić grupę pościgową. Podejmuje nieudaną próbę, nielegalnego przekroczenia granicy polsko-niemieckiej. Następnie odwiedza kolejne miasta Zieloną Górę i Kraków. Kapitan Żbik wraz z porucznik Olą udają się do Krakowa. Szef ciągle uciekając, udaje się na Mazury tym razem śledzony już przez milicję. Tu dzięki sprawnej akcji MO zostaje w końcu złapany i aresztowany. 

</doc>
<doc id="3675673" url="https://pl.wikipedia.org/wiki?curid=3675673" title="Alma Qeramixhi">
Alma Qeramixhi

Alma Qeramixhi (ur. 14 listopada 1963 w Korczy) – albańska lekkoatletka, wieloboistka.
Podczas igrzysk olimpijskich w Barcelonie (1992) nie ukończyła siedmioboju.

</doc>
<doc id="3675674" url="https://pl.wikipedia.org/wiki?curid=3675674" title="Christine Mustin-Mayer">
Christine Mustin-Mayer

Christine Mustin-Mayer (ur. 22 grudnia 1948 w Munster) – francuska polityk, prawniczka i samorządowiec, posłanka do Parlamentu Europejskiego IV kadencji.
Życiorys.
Z wykształcenia prawniczka, specjalizująca się w prawie cywilnym. Pracowała w prefekturze Górnego Renu, m.in. jako specjalna asystentka prefekta. Była radną miejscowości Colmar. Zaangażował się w działalność polityczną w ramach Lewicowej Partii Radykalnej. Od 1994 do 1999 sprawowała mandat eurodeputowanej IV kadencji. Pracowała w Komisji ds. Rolnictwa i Rozwoju Wsi.

</doc>
<doc id="3675675" url="https://pl.wikipedia.org/wiki?curid=3675675" title="Lydia Mei">
Lydia Mei

Lydia Mei (ur. 2 lipca 1896 na wyspie Hiuma, zm. 1965) – estońska malarka, specjalizująca się w pastelach i martwych naturach. Jej siostrami były artystki Natalie Mei (malarka) i Kristine Mei (rzeźbiarka).
Ukończyła architekturę w Petersburgu. Jej sztuka pozostawała pod wpływem Nowej Rzeczowości. Jej sztuka ukazuje zmiany społeczne zachodzące w latach 20. XX wieku, w tym zmieniającą się rolę kobiety (uwidaczniają to m.in. pojawiające się na portretach kobiecych męskie atrybuty, np. papieros).

</doc>
<doc id="3675680" url="https://pl.wikipedia.org/wiki?curid=3675680" title="FK Eupatoria">
FK Eupatoria

FK Eupatoria (ukr. Футбольний клуб «Євпаторія», "Futbolnyj kłub "Jewpatorija"", ros. Футбольный клуб «Евпатория», "Futbolnyj kłub "Jewpatorija"") – ukraiński klub piłkarski, mający siedzibę w Eupatorii, w Republice Autonomicznej Krymu.
Od sezonu 2015/16 występuje w Premier-Lidze Krymu.
Historia.
Chronologia nazw:
Po II wojnie światowej miejscowość reprezentował klub Mołot Eupatoria. Zespół niejednokrotnie zdobywał mistrzostwo i Puchar Krymu. Na przełomie lat 40-50. XX wieku niejednokrotnie występował w rozgrywkach Mistrzostw i Pucharu Rosyjskiej FSRR wśród drużyn amatorskich. Potem klub z przyczyn finansowych przestał istnieć.
W 2015 z inicjatywy deputowanego Romana Tichonchuka powstał klub piłkarski o nazwie FK Eupatoria.
Od 18 kwietnia do 28 czerwca 2015 zespół uczestniczył w rozgrywkach Krymskiego Turnieju Piłkarskiego. Zajął końcowe 10.miejsce w grupie B, jednak przystąpił do rozgrywek w debiutowym sezonie Premier-Ligi Krymu.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2015).
Stadion.
Klub rozgrywa swoje mecze domowe na stadionie Arena Krym w Eupatorii, który może pomieścić 2,000 widzów.
Piłkarze.
Znani piłkarze:

</doc>
<doc id="3675681" url="https://pl.wikipedia.org/wiki?curid=3675681" title="Mołot Eupatoria">
Mołot Eupatoria



</doc>
<doc id="3675682" url="https://pl.wikipedia.org/wiki?curid=3675682" title="Henri de Lassus Saint-Geniès">
Henri de Lassus Saint-Geniès

Henri de Lassus Saint-Geniès (ur. 2 kwietnia 1938 w Munster) – francuski polityk, menedżer i samorządowiec, poseł do Parlamentu Europejskiego IV kadencji.
Życiorys.
Członek arystokratycznej rodziny de Lassus Saint-Geniès. Absolwent École centrale Paris, kształcił się również w zakresie zarządzania na Massachusetts Institute of Technology. Pracował m.in. w turystyce i administracji publicznej. Od 1984 do 1986 był dyrektorem instytucji Tourisme France, pełnił też kierownicze funkcje w organach Air France. W latach 1977–1989 zasiadał w radzie miejskiej w Tuluzie. Od 1991 do 1992 był dyrektorem gabinetu politycznego Jeana-Michela Bayleta, pełniącego funkcję ministra turystyki. W 1998 z ramienia Lewicowej Partii Radykalnej objął wakujący mandat w Europarlamencie IV kadencji (w miejsce Noëla Mamère). Sprawował go do 1999, zasiadając w Komisji ds. Polityki Regionalnej.

</doc>
<doc id="3675692" url="https://pl.wikipedia.org/wiki?curid=3675692" title="Leonhard Viljus">
Leonhard Viljus

Leonhard Viljus (ur. 28 marca 1904 w Kokorze, zm. 17 stycznia 1970 w Nõmmküla) – estoński strzelec, medalista mistrzostw świata. 
W 1927 ukończył szkołę wojskową. W latach 1933-1939 wybierany do reprezentacji Estonii. 
Jest czterokrotnym medalistą mistrzostw świata. W dorobku ma dwa srebrne i dwa brązowe medale, wszystkie wywalczone w drużynie. Pięciokrotny drużynowy mistrz Estonii. Trzykrotny indywidualny i sześciokrotny drużynowy rekordzista kraju.
Uczestnik walk o niepodległość Estonii. Służył później w armii niemieckiej, został ranny podczas oblężenia Stalingradu w 1942 roku. Powrócił do Estonii w 1944 roku.
Odznaczony Krzyżem Żelaznym II klasy (1942).
Osiągnięcia.
Medale na mistrzostwach świata.
"Opracowano na podstawie materiału źródłowego:" 

</doc>
<doc id="3675695" url="https://pl.wikipedia.org/wiki?curid=3675695" title="Rzeki w Nevadzie">
Rzeki w Nevadzie

Lista rzek w stanie Nevada.

</doc>
<doc id="3675697" url="https://pl.wikipedia.org/wiki?curid=3675697" title="Humboldt (rzeka w USA)">
Humboldt (rzeka w USA)



</doc>
<doc id="3675698" url="https://pl.wikipedia.org/wiki?curid=3675698" title="Sofie Skoog">
Sofie Skoog

Sofie Skoog (ur. 7 czerwca 1990 w Hagfors) – szwedzka lekkoatletka specjalizująca się w skoku wzwyż.
Dziewiąta zawodniczka uniwersjady w Kazaniu (2013). W 2016 zajęła 5. miejsce podczas rozgrywanych w Portland halowych mistrzostw świata, a także była dziewiąta na mistrzostwach Europy w Amsterdamie. Siódma zawodniczka igrzysk olimpijskich w Rio de Janeiro (2016).
Złota medalistka mistrzostw Szwecji oraz reprezentantka kraju w meczach międzypaństwowych.
Jej trenerem jest były mistrz olimpijski w skoku wzwyż, Stefan Holm.
Rekordy życiowe: stadion – 1,94 (18 sierpnia 2016, Rio de Janeiro, 18 czerwca 2017, Sztokholm i 9 lipca 2017, Londyn); hala – 1,94 (13 lutego 2016, Växjö).

</doc>
<doc id="3675700" url="https://pl.wikipedia.org/wiki?curid=3675700" title="Plac Adama Asnyka w Poznaniu">
Plac Adama Asnyka w Poznaniu

Plac Adama Asnyka w Poznaniu – plac o wymiarach 70 x 80 metrów, zlokalizowany w Poznaniu, w centrum Jeżyc, nieopodal Rynku Jeżyckiego.
Historia.
Plac wytyczono w 1910 jako miejsce wypoczynku i rekreacji dla mieszkańców dynamicznie się wówczas rozwijających Jeżyc (większość parcel zabudowano w tym rejonie do 1918).
Położenie i architektura.
Plac umieszczony jest stycznie do ul. Słowackiego i Asnyka. Bok dłuższy ułożony jest na osi północ-południe. Pierzeje placu są zwarte, ukończone i urbanistycznie jednorodne, zabudowane kamienicami z początku XX wieku. Szczególnie interesująca architektonicznie jest zajmująca dwie parcele kamienica z 1936 wzniesiona przez Józefa Jarysza na planie rozwartej litery L. Ścięcie narożnika południowo-wschodniego przez ten budynek uwypukla walory jego przestrzeni, jako domkniętego wnętrza miejskiego. W modernistycznej bryle kamienicy uzyskano efekt ekspresyjnej gry płaszczyzn i kontrastów światłocieniowych. Plac ma charakter intymny, mieszcząc w swym wnętrzu plac zabaw dla dzieci. 
Na placu (od ul. Słowackiego) stoi głaz pamiątkowy ku czci darczyńców prywatnego ogrodu (Janowi i Weronice z Jeskich Kosickim) na cele miejskie i powstanie placu. Głaz postawiono w 2012 z inicjatywy lokalnych mieszkańców Jeżyc. Tablica zawiera cytat z Adama Asnyka: "Dla serc szlachetnych największą rozkoszą, gdy drugim radość przynoszą".

</doc>
<doc id="3675701" url="https://pl.wikipedia.org/wiki?curid=3675701" title="Norwegia na Letnich Igrzyskach Olimpijskich 1924">
Norwegia na Letnich Igrzyskach Olimpijskich 1924

Norwegię na Letnich Igrzyskach Olimpijskich 1924 reprezentowało 62 zawodników: 60 mężczyzn i 2 kobiety. Był to 5. start reprezentacji Norwegii na letnich igrzyskach olimpijskich.
Najmłodszym norweskim zawodnikiem na tych igrzyskach był 17-letni bokser, Haakon Hansen, a najstarszym 52-letni strzelec, Harald Natvig.
Skład kadry.
Lekkoatletyka.
Konkurencje biegowe
Konkurencje techniczne
Pływanie.
Mężczyźni

</doc>
<doc id="3675721" url="https://pl.wikipedia.org/wiki?curid=3675721" title="Lay's">
Lay's



</doc>
<doc id="3675726" url="https://pl.wikipedia.org/wiki?curid=3675726" title="Trias (roślina)">
Trias (roślina)

Trias – rodzaj roślin z rodziny storczykowatych ("Orchidaceae"). Do tego rodzaju zaliczanych jest 14 gatunków. Rośliny występują w Indiach, Laosie, Mjanmie, Tajlandii, Wietnamie, na Borneo oraz na Andamanach.
Obrót roślinami tego rodzaju jest ograniczony, aby uniknąć wykorzystywania, które mogłoby doprowadzić do jego zagrożenia bądź wyginięcia
Systematyka.
Rodzaj sklasyfikowany do podplemienia "Dendrobiinae" w plemieniu "Dendrobieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych. Rośliny te włączane są także do rodzaju bulbofylum "Bulbophyllum".

</doc>
<doc id="3675727" url="https://pl.wikipedia.org/wiki?curid=3675727" title="Trias (ujednoznacznienie)">
Trias (ujednoznacznienie)



</doc>
<doc id="3675728" url="https://pl.wikipedia.org/wiki?curid=3675728" title="Węgry na Letnich Igrzyskach Olimpijskich 1924">
Węgry na Letnich Igrzyskach Olimpijskich 1924

Węgry na Letnich Igrzyskach Olimpijskich 1924 reprezentowało 89 zawodników: 86 mężczyzn i 3 kobiet. Był to 6. start reprezentacji Węgier na letnich igrzyskach olimpijskich.
Najmłodszym węgierskim zawodnikiem na tych igrzyskach był 16-letni pływak, István Bárány, a najstarszym 49-letni szermierz, László Berti.
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Runda 2..
Reprezentacja Węgier zajęła 9. miejsce.
Piłka wodna.
Turniej główny
1 Runda.
Ćwierćfinał
Turniej o brązowy medal
Pływanie.
Mężczyźni
Kobiety
Szermierka.
Kobiety

</doc>
<doc id="3675730" url="https://pl.wikipedia.org/wiki?curid=3675730" title="Jonathan Drack">
Jonathan Drack

Jonathan Drack (ur. 6 listopada 1988 w Beau Bassin) – maurytyjski lekkoatleta specjalizujący się w trójskoku.
Stawał na podium mistrzostw Francji.
Rekordy życiowe: stadion – 16,96 (29 lipca 2015, Castres); hala – 16,67 (6 lutego 2016, Karlsruhe). Oba te rezultaty są aktualnymi rekordami Mauritiusa. 

</doc>
<doc id="3675732" url="https://pl.wikipedia.org/wiki?curid=3675732" title="160 mm moździerz M - 160">
160 mm moździerz M - 160



</doc>
<doc id="3675733" url="https://pl.wikipedia.org/wiki?curid=3675733" title="10,5 cm le.F.H.18/40">
10,5 cm le.F.H.18/40



</doc>
<doc id="3675735" url="https://pl.wikipedia.org/wiki?curid=3675735" title="10,5 cm le.F.H.18(M)">
10,5 cm le.F.H.18(M)



</doc>
<doc id="3675736" url="https://pl.wikipedia.org/wiki?curid=3675736" title="Yeah!">
Yeah!



</doc>
<doc id="3675737" url="https://pl.wikipedia.org/wiki?curid=3675737" title="15 cm s.FH 36">
15 cm s.FH 36



</doc>
<doc id="3675739" url="https://pl.wikipedia.org/wiki?curid=3675739" title="15 cm schwere Feldhaubitze 18">
15 cm schwere Feldhaubitze 18



</doc>
<doc id="3675741" url="https://pl.wikipedia.org/wiki?curid=3675741" title="Caroline Agnou">
Caroline Agnou

Caroline Agnou (ur. 26 maja 1996) – szwajcarska lekkoatletka specjalizująca się w wielobojach.
W 2015 została juniorską mistrzynią Europy w siedmioboju oraz zajęła 22. miejsce na rozgrywanych w Pekinie mistrzostwach świata. Młodzieżowa mistrzyni Europy z Bydgoszczy (2017). Dwa lata później wywalczyła brązowy medal uniwersjady w Neapolu.
Stawała na podium mistrzostw Szwajcarii (także w skoku w dal czy w pchnięcie kulą).

</doc>
<doc id="3675750" url="https://pl.wikipedia.org/wiki?curid=3675750" title="Phoenix Marie">
Phoenix Marie

Phoenix Marie (ur. 21 września 1981 w Golden Valley) – amerykańska aktorka pornograficzna. W styczniu 2023 została wprowadzona do alei sław Brazzers Hall of Fame.
Życiorys.
Wczesne lata.
Urodziła się w Golden Valley w stanie Arizona.
Po ukończeniu szkoły średniej w Moreno Valley w 1998 roku Phoenix Marie przez siedem lat pracowała w kilku salonach dealerskich Harley-Davidson w Las Vegas.
Kariera.
Pracę w branży pornograficznej zaczęła po tym, gdy w 2006 roku podczas pobytu w klubie nocnym w Los Angeles została zaczepiona przez ochroniarza, który znał agenta zajmującego się aktorkami pornograficznymi. Zadebiutowała w 2007 w filmie "Brand New Faces 2" dla wytwórni Vivid Entertainment.
Wystąpiła w jednym odcinku serialu erotycznego "Co-Ed Confidential" (2008) jako Carol O’Gresty, produkcji sieci Cinemax.
W 2008 po raz pierwszy wzięła udział w scenie seksu analnego, w pierwszym filmie z serii "Big Butts Like It Big" studia Brazzers. Jak sama twierdzi, jej ulubione pozycje seksualne to wykorzystywane w trakcie seksu analnego pozycja na jeźdźca i pozycja misjonarska.
W latach 2009–2017 pracowała dla Kink.com w scenach sadomasochistycznych, takimi jak uległość, głębokie gardło, rimming, kobieca ejakulacja, fisting analny i pochwowy, pegging, gang bang, bukkake, plucie i bicie. Były to serie "Public Disgrace", "Bound Gang Bangs", "Men in Pain", "Sex and Submission", "Divine Bitches", "Fucking Machines", "Everything Butt", "Whipped Ass", "Wired Pussy" i "TS Seduction " z Jamesem Deenem, Steve’em Holmesem, Markiem Davisem, Ramónem Nomarem, Tonim Ribasem, Derrickem Pierce, Stevenem St. Croix, Tommym Pistolem, Billem Baileyem, Mr. Pete, Karlo Karrerą, Johnem Strongiem, Xanderem Corvusem, Daną DeArmond, Abellą Danger, Anyą Olsen, Piper Perri, Cherie DeVille, Chanel Preston, Krissy Lynn, Francescą Le, Leą Lexis, Kelly Divine, Bobbi Starr, Aiden Starr, Aubrey Kate i Princess Donną.
W listopadzie 2010 otrzymała tytuł Penthouse Pet of the Month, przyznawany przez magazyn „Penthouse”.
W 2012 zagrała tytułową rolę w filmie "Xena XXX: An Exquisite Films Parody", pornograficznej wersji serialu "".
Wystąpiła także filmie dokumentalnym Christiny Voros "Kink" (2013) z udziałem Marka Davisa, Jamesa Deena i Remy LaCroix i komedii krótkometrażowej "The Thumb Wrestler" (2015) jako dziewczyna na ringu, Clara Fantastic.
W 2015 otrzymała nagrodę AVN Award, w kategorii „Najlepsza scena seksu POV” w filmie "Lex’s Point of View".
W toku swojej kariery wzięła udział w filmach produkowanych między innymi przez takie studia jak: Brazzers, Bangbros, Reality Kings, Naughty America, Elegant Angel, Evil Angel, Hustler czy Jules Jordan Videos.
Życie osobiste.
Jest fanką gry komputerowej "World of Warcraft". Posiada dwa choppery i motocykl crossowy. W wolnym czasie zajmuje się odnawianiem klasycznych samochodów, lubi też grać w piłkę nożną, baseball i hokej.
Związana była z aktorem porno Christianem XXX.

</doc>
<doc id="3675751" url="https://pl.wikipedia.org/wiki?curid=3675751" title="Korszun">
Korszun

Technika:

</doc>
<doc id="3675753" url="https://pl.wikipedia.org/wiki?curid=3675753" title="2P16">
2P16



</doc>
<doc id="3675755" url="https://pl.wikipedia.org/wiki?curid=3675755" title="9P113">
9P113



</doc>
<doc id="3675757" url="https://pl.wikipedia.org/wiki?curid=3675757" title="Drzewo tungowe">
Drzewo tungowe



</doc>
<doc id="3675758" url="https://pl.wikipedia.org/wiki?curid=3675758" title="Rycynus">
Rycynus



</doc>
<doc id="3675759" url="https://pl.wikipedia.org/wiki?curid=3675759" title="Orzechy kokosowe">
Orzechy kokosowe



</doc>
<doc id="3675762" url="https://pl.wikipedia.org/wiki?curid=3675762" title="Ilmandu (rzeka)">
Ilmandu (rzeka)

Ilmandu (est. "Ilmandu jõgi") – rzeka w środkowej Estonii. Rzeka ma źródła nieopodal miejscowości Kiltsi, gmina Väike-Maarja. Wpada do rzeki Põltsamaa na północ od miejscowości Räitsvere, gmina Rakke. Ma długość 15,3 km i powierzchnię dorzecza 65,1 km².

</doc>
<doc id="3675764" url="https://pl.wikipedia.org/wiki?curid=3675764" title="Päinurme (rzeka)">
Päinurme (rzeka)

Päinurme (est. "Päinurme jõgi") – rzeka w środkowej Estonii. Rzeka ma źródła na wschód miejscowości Silmsi, mina Koigi. Wpada do rzeki Põltsamaa na zachód od miejscowości Uuevälja, gmina Pajusi. Ma długość 16,9 km i powierzchnię dorzecza 71,8 km².

</doc>
<doc id="3675769" url="https://pl.wikipedia.org/wiki?curid=3675769" title="Bazyli Kopeć">
Bazyli Kopeć

Bazyli (Wasyl) Wasylewicz Kopeć herbu Kroje odmienne (ur. 1575, zm. w lutym 1636) – kasztelan nowogródzki w latach 1626-1636, podkomorzy brzeskolitewski w 1615 roku, starosta ożski i przełomski w 1619 roku.
Był studentem Uniwersytetu Padewskiego w 1593 roku. Był elektorem Władysława IV Wazy z województwa nowogródzkiego w 1632 roku.

</doc>
<doc id="3675775" url="https://pl.wikipedia.org/wiki?curid=3675775" title="Ból stawów">
Ból stawów



</doc>
<doc id="3675777" url="https://pl.wikipedia.org/wiki?curid=3675777" title="Preedi (rzeka)">
Preedi (rzeka)

Preedi jõgi (est. "Preedi jõgi") – rzeka w środkowej Estonii. Rzeka ma źródła na wschód miejscowości Varangu, gmina Väike-Maarja. Wpada do rzeki Põltsamaa na południe od miejscowości Rõhu, gmina Koeru. Ma długość 26,4 km i powierzchnię dorzecza 291,5 km².

</doc>
<doc id="3675779" url="https://pl.wikipedia.org/wiki?curid=3675779" title="Nilwadypina">
Nilwadypina

Nilwadypina () – wielofunkcyjny organiczny związek chemiczny z grupy pirydyn, lek stosowany w leczeniu nadciśnienia tętniczego, o działaniu blokującym wolne kanały wapniowe.
Mechanizm działania.
Nilwadypina jest antagonistą kanału wapniowego działającym na wolne kanały wapniowe, którego maksymalny efekt następuje po 2 godzinach od podania.
Zastosowanie.
W 2015 roku nilwadypina nie była dopuszczona do obrotu w Polsce.
Działania niepożądane.
Nilwadypina może powodować następujące działania niepożądane, występujące ≥1/1000 (bardzo często, często i niezbyt często):

</doc>
<doc id="3675785" url="https://pl.wikipedia.org/wiki?curid=3675785" title="Lesnowska reka">
Lesnowska reka

Lesnowska reka, dawniej Stari Iskyr () – rzeka w zachodniej Bułgarii.
Rzeka wypływa pod nazwą Łopuszna (Лопушна). Źródła rzeki znajdują się na północnym podnóżu szczytu górskiego Golama Ikuna, najwyższy punkt grzbietu górskiego Ichtimanska Sredna Gora, na wysokości 1167 m n.p.m. Do wsi Golema Rakowica płynie w północno-zachodnim kierunku przez głęboką zalesioną dolinę. Następnie przepływa przez zbiornik retencyjny Ognjanowo. Kierując się na zachód wpływa w kotlinę sofijską. Od miejscowości Doganowo do ujścia jej brzegi są skorygowane i wyrównane wodoodpornymi groblami. Nieopodal Rawnego pola ponownie skręca na północny zachód i w dzielnicy Sofii, Czełopeczene, jej koryto wpływa w dawne koryto rzeki Stary Iskyr. Uchodzi do prawego brzegu Iskyru, na wysokości 510 m n.p.m., 1,6 km północno-zachodnio od wsi Swetowraczene.
Jej głównymi dopływami są: Rawna, Treska, Wukowik, Umniszka reka, Gabra, Michow doł, Azmak, Makocewska reka oraz Elesznica.
Rzeka ma 65,2 km długości, powierzchnię dorzecza o wielkości 1 096 km². Średni przepływ rzeki wynosi 4,7 m³/s, mierzony w Czełopeczenie, maksymalny przepływ jest w okresie od kwietnia do czerwca, a minimalny od sierpnia do października.

</doc>
<doc id="3675787" url="https://pl.wikipedia.org/wiki?curid=3675787" title="Otto II (hrabia Geldrii)">
Otto II (hrabia Geldrii)

Otto II (ur. ok. 1215, zm. 10 stycznia 1271) – hrabia Geldrii i Zutphen od 1229.
Życiorys.
Otto był starszym synem hrabiego Geldrii Gerarda III i Małgorzaty, córki księcia Brabancji Henryka I. W 1229 r. odziedziczył po ojcu hrabstwa Geldrii i Zutphen. Początkowo rządy opiekuńcze sprawować mieli jego krewni (w tym babka, Ryszarda, wdowa po Ottonie I i ksieni klasztoru w Roermond). w 1233 r. rozciągnął swoją zwierzchność nad Emmerich i Arnhem. Uczestniczył w licznych waśniach ze swymi sąsiadami, zwykle w sojuszu ze swym wujem, księciem Brabancji Henrykiem II. Był stronnikiem cesarza Fryderyka II Hohenstaufa, ale w 1246 r. odwrócił się od niego i złożył hołd Henrykowi Raspe. Po śmierci Henryka w 1247 r. papież Innocenty IV i arcybiskup Kolonii Konrad z Hochstaden właśnie Ottonowi zaproponowali koronę królewską. Odmówił, ale wziął udział w ofercie jej przyjęcia dla swego kuzyna, hrabiego Holandii Wilhelma, który w zamian za poparcie oddał Ottonowi Nijmegen. Pozwoliło to skonsolidować terytorium geldryjskie, a Otto był jednym z najpotężniejszych książąt niderlandzkich. Jego brat Henryk był od 1247 r. biskupem Liège. Po śmierci Wilhelma z Holandii Otton wraz z księciem Brabancji i arcybiskupem Kolonii poparł Ryszarda z Kornwalii. Przez pewien czas sprawował rządy opiekuńcze w hrabstwie Holandii (za małoletniości Florisa V). Pod koniec życia brał udział w walkach pomiędzy arcybiskupem Kolonii Engelberta z Falkenburga z mieszczanami z Kolonii. W 1267 r. pokonał i uwięził arcybiskupa, co zaowocowało ogłoszeniem ekskomuniki Ottona.
Otto bardzo dbał o rozwój Geldrii. Liczne miasta jego hrabstwa otrzymały od niego prawa miejskie – m.in. Emmerich, Geldern, Arnhem. Został pochowany w klasztorze Graefenthal, którego był fundatorem.
Rodzina.
Otto był dwukrotnie żonaty. Pierwszą żoną Ottona była Małgorzata, córka hrabiego Kleve Dytryka IV. Mieli dwie córki:
Małgorzata z Kleve zmarła w 1251 r. Drugą żoną Ottona była od 1253 r. Filipa z Dammartin. Para ta miała pięcioro dzieci:

</doc>
<doc id="3675792" url="https://pl.wikipedia.org/wiki?curid=3675792" title="Ostrowce (skorupiaki)">
Ostrowce (skorupiaki)

Ostrowce (Acrothoracica) – nadrząd lub rząd skorupiaków z grupy wąsonogów.
Skorupiaki o ciele długości od 0,4 do 20 mm (samce wielokrotnie mniejsze od samic). Segmentacja jest zatarta. Ciało samic dzieli się na dwie tagmy: głowę i tułów, natomiast u samców jest jednolite. Karapaks szczątkowy, jednolity, rzadko z parą płytek wapiennych. Dorosłe zwykle bezokie, natomiast u larw obecne oczy złożone i naupilusowe, to ostatnie może się zachowywać u form dorosłych. Pierwsza para czułków jednogałęzista, zanika u dorosłych samic. Druga para czułków dwugałęzista, obecna tylko u larw. Samice mają dwie pary szczęki i żuwaczki z głaszczkami. Samce tylko zredukowane żuwaczki. Samce beznogie, u samic tylko 3 do 5 par odnóży tułowiowych. Żołądek duży, niekiedy podzielony na część rozcierającą i trawiącą. Samce niektórych gatunków mają długie penisy, czasem dłuższe od ciała.
Jaja i naupilusy przebywają w jamie płaszcza samicy, uwalniane są larwy cyprysowe. Dorosłe metodami mechanicznymi i chemicznymi ryją korytarze w podłożu wapiennym jak skały, szkielety koralowców i muszle mięczaków.
Przypisywane tym skorupiakom skamieniałe korytarze znane są od dewonu.
Newman w 1996 jak i Martin i Davies w 2001 dzieli ostrowce na dwa rzędy: Pygophora i Apygophora. Podział ten został zrewidowany przez Kolbasova, Newmana i Hoega w 2009 roku. Wprowadzono wówczas podział na rzędy: Lithoglyptida i Cryptophialida. Do 2011 opisano 63 gatunki współczesne.

</doc>
<doc id="3675794" url="https://pl.wikipedia.org/wiki?curid=3675794" title="Acrothoracica">
Acrothoracica



</doc>
<doc id="3675795" url="https://pl.wikipedia.org/wiki?curid=3675795" title="Powers (serial 2015)">
Powers (serial 2015)



</doc>
<doc id="3675798" url="https://pl.wikipedia.org/wiki?curid=3675798" title="Andreas Faehlmann">
Andreas Faehlmann

Andreas von Faehlmann, znany także jako Fahlmann, Faelmann (ur. 27 czerwca 1898 we Władywostoku, zm. 10 kwietnia 1943 w Coswig) – estoński żeglarz, medalista olimpijski.
Jego ojciec Rudolf (zmarły w Poznaniu) był żeglarzem okrętowym, zaangażowanym również w żeglarstwo sportowe. Andreas zaczął trenowanie żeglarstwa w 1917 w Petersburgu. Był członkiem estońskiej łodzi "Tutti V", której załoga zdobyła dla Estonii brązowy medal w klasie 6 metrów (Amsterdam 1928).
Jego starszy brat Georg Faehlmann również był członkiem tej osady.

</doc>
<doc id="3675799" url="https://pl.wikipedia.org/wiki?curid=3675799" title="Jekatierina Mironowa">
Jekatierina Mironowa

Jekatierina Stiepanowna Mironowa (ros. Екатерина Степановна Миронова; ur. 3 listopada 1977 w Krasnojarsku) – rosyjska skeletonistka, srebrna medalistka mistrzostw świata.
Kariera.
Największy sukces w karierze osiągnęła w 2003 roku, kiedy zdobyła srebrny medal podczas mistrzostw świata w Nagano. W zawodach tych rozdzieliła na podium Michelle Kelly z Kanady oraz Tristan Gale z USA. Był to jednak jedyny medal wywalczony przez nią na międzynarodowej imprezie tej rangi. Była też między innymi piąta na rozgrywanych dwa lata wcześniej mistrzostwach świata w Calgary. W 2002 roku wystartowała na igrzyskach olimpijskich w Salt Lake City, zajmując siódmą pozycję. Dwukrotnie stawała na podium zawodów Pucharu Świata: 12 grudnia 2008 roku w Igls była trzecia, a 20 grudnia 2001 roku w Lake Placid zajęła drugie miejsce.

</doc>
<doc id="3675800" url="https://pl.wikipedia.org/wiki?curid=3675800" title="Swietłana Trunowa">
Swietłana Trunowa

Swietłana Walerjewna Trunowa (ros. Светлана Валерьевна Трунова; ur. 7 czerwca 1983 w Moskwie) – rosyjska skeletonistka, srebrna medalistka mistrzostw Europy.
Kariera.
Największy sukces w karierze osiągnęła w 2008 roku, kiedy zdobyła srebrny medal podczas mistrzostw Europy w Cesanie. W zawodach tych rozdzieliła na podium dwie Niemki: Anję Huber oraz Kerstin Jürgens. Był to jednak jedyny medal wywalczony przez nią na międzynarodowej imprezie tej rangi. Była też między innymi dziesiąta na rozgrywanych w tym samym roku mistrzostwach świata w Altenbergu. W 2006 roku wystartowała na igrzyskach olimpijskich w Turynie, zajmując jedenastą pozycję. Brała też udział w igrzyskach w Vancouver w 2010 roku, gdzie była szesnasta. Trzykrotnie stawała na podium zawodów 
Pucharu Świata: 18 stycznia 2008 roku w Cesanie, 12 grudnia 2008 roku w Igls i 11 grudnia 2009 roku w Winterbergu była trzecia.

</doc>
<doc id="3675801" url="https://pl.wikipedia.org/wiki?curid=3675801" title="Kalenik Abuładze">
Kalenik Abuładze

Kalenik Abuładze (, "Kalenik Sardionowicz Abuładze"; ur. w 1897, zm. w 1972) – radziecki fizjolog.
Życiorys.
W 1925 ukończył Wojskową Akademię Medyczną im. S.M. Kirowa, w latach 1925-1932 był lekarzem wojskowym. Od 1932 współpracował z oddziałem fizjologii Instytut Medycyny Eksperymentalnej w Leningradzie, był uczniem Iwana Pawłowa. 
Uczestniczył w II wojnie światowej.
Od 1952 był członkiem korespondencyjnym Akademii Nauk Medycznych ZSRR. Publikował prace z dziedziny fizjologii wyższych czynności nerwowych.

</doc>
<doc id="3675803" url="https://pl.wikipedia.org/wiki?curid=3675803" title="Tesla Model 3">
Tesla Model 3

Tesla Model 3 – elektryczny samochód osobowy klasy średniej produkowany pod amerykańską marką Tesla od 2017 roku.
Historia i opis modelu.
Model 3 jest samochodem w pełni elektrycznym. Oficjalna prezentacja miała miejsce 31 marca 2016 roku, a oficjalne wydawanie aut nastąpiło 28 lipca 2017 roku.
Już w dniu prezentacji firma Tesla przyjęła tysiące zamówień na dostawę Modelu 3, pomimo faktu, że część zamawiających nie zdążyło nawet zobaczyć nowego samochodu. W czasie prezentacji auta, w ciągu niecałych 24 godzin przyjęto ponad 115 000 zamówień na nowy model. W dzień po oficjalnej prezentacji liczba zamówionych sztuk wynosiła ponad 180 000, co jest rekordem złożonych zamówień w ciągu jednego dnia spośród wszystkich produktów. W ciągu tygodnia od prezentacji liczba zamówionych sztuk wzrosła do 325 000, co przekładało się na ewentualne przychody w wysokości około 14 miliardów USD. Do 15 maja 2016 roku liczba zamówionych modeli wzrosła do 373 000 na całym świecie.
W tydzień po prezentacji, liczba zamówionych egzemplarzy na całym świecie wyniosła 325 000. Do 15 maja 2016 roku liczba ta wzrosła do 373 000. Według zapewnień Tesli, Model 3 ma mieć zasięg na jednym ładowaniu wynoszący około 350 km (215 mil) w wersji Standard oraz nawet 500 km w wersji Long Range. Cena modelu podstawowego przewidziana jest na 35 000 USD, a Long Range na 44 000 USD.
Model 3 ma zapewnić wystarczająco dużo miejsca, aby mogło w nim komfortowo podróżować 5 osób. Przyspieszenie od 0 do 100 km/h ma wynosić poniżej 6 sekund. Pierwszy egzemplarz samochodu zjechał z linii produkcyjnej 7 lipca 2017 roku. Pierwsze dostawy zamówionych Modeli 3 mają nastąpić pod koniec lipca 2017 roku. W związku z wysokim zainteresowaniem na model i dużą liczbę zamówień już w maju 2016 roku, Tesla zdecydowała o zwiększeniu planowanej produkcji i osiągnięciu liczby 500 000 sztuk już w roku 2018, dwa lata wcześniej niż pierwotnie planowano.
Design.
W 2013 roku, szef działu projektowego, Franz von Holzhausen ogłosił, że Model 3 będzie autem łączącym w sobie elegancką prezencję oraz duży zasięg, przy niewygórowanej cenie, co sprawi, że będzie mógł on trafić do masowej sprzedaży. Miał on być o 20% mniejszy od jednego z poprzednich modeli – Modelu S i mieć własny, unikalny kształt. W 2015 roku inżynierowie Tesla Motors skupili się nad projektem nowego modelu 3, porzucając pracę nad rozwojem modeli S oraz X (choć modele te nadal aktualizowano, m.in. zwiększając pojemność akumulatorów). Z powodu różnic w systemie chłodzenia pomiędzy samochodami elektrycznymi a spalinowymi, w Modelu 3 zrezygnowano z frontowego "grilla". Prace nad projektem modelu zostały zakończone 27 lutego 2016 roku.
Tesla Model 3 jest 5-osobowym sedanem o specyficznym sposobie mocowania klapy bagażnika (zawiasy znajdują się po bokach tylnej szyby). Producent deklaruje bardzo niski współczynnik oporu powietrza (Cx) wynoszący 0,23.
Kokpit samochodu jest określany jako "minimalistyczny". Większością funkcji samochodu steruje się poprzez ekran dotykowy o przekątnej 15,4 cala umieszczony na konsoli środkowej, na wysokości kierownicy. Dwa dodatkowe przełączniki znajdują się na ramionach kierownicy. Zwraca uwagę całkowity brak wskaźników przed kierowcą. Prędkość wyświetlana jest tylko na ekranie centralnym, w jego lewym górnym rogu.
Produkcja i sprzedaż.
Zgodnie z planami Tesla Motors, Model 3 miał być modelem kończącym strategię złożoną z 3-stopniowego wprowadzania marki na rynek. Strategia ta zakładała rozpoczęcie sprzedaży samochodów o wysokiej cenie i jej stopniowym obniżaniu wraz z wprowadzaniem na rynek nowych modeli. Karoseria pierwszego modelu samochodu wypuszczonego przez Tesla Motors, Roadster, wykonana była przy użyciu włókna węglowego. Kolejne dwa modele, tj. S i X, wykonano z aluminium, a najnowszy Model 3 składa się głównie ze stali (w mniejszym stopniu z aluminium).
Pierwsze dostawy zamówionych modeli nastąpiły 28 lipca 2017 roku, począwszy od stanów znajdujących się na zachodnim wybrzeżu USA.
Produkcja i sprzedaż Modelu 3 znacznie przyspieszyły na przestrzeni roku 2018. W drugiej połowie roku 2018 samochód notował w USA miesięczną sprzedaż na poziomie od kilkunastu do dwudziestu kilku tysięcy egzemplarzy, będąc – z ogromną przewagą nad kolejnymi modelami – najlepiej sprzedającym się samochodem elektrycznym w USA.
Około marca 2019 r. ruszyły dostawy Modelu 3 w Europie. W roku 2019 w Holandii i w Norwegii najlepiej sprzedającym się modelem samochodu był właśnie Model 3, uzyskując wyniki sprzedaży lepsze niż jakikolwiek samochód spalinowy.
W drugiej połowie 2019 r. rozpoczęto produkcję Modelu 3 w Chinach, w fabryce w Szanghaju. Pierwsze dostawy samochodów z tej fabryki miały miejsce w grudniu 2019 r.
Dane techniczne.
Inne wersje.
Long Range RWD.
Pierwszą produkowaną wersją pojazdu (od lipca 2017) była wersja Long Range RWD, z akumulatorami 75 kWh i wyłącznie tylnym napędem. Jej produkcji na rynek amerykański zaprzestano w listopadzie 2018, kilka miesięcy po wprowadzeniu w lipcu 2018 wersji z napędem na wszystkie koła. Produkcję wersji Long Range RWD na rynek amerykański wznowiono w roku 2019, lecz wkrótce znów jej zaprzestano.
Mid Range.
Wersja o średniej pojemności akumulatorów (62 kWh pojemności całkowitej), oferowana od października 2018 do marca 2019.
Standard Range.
Najtańsza wersja o zapowiadanej cenie 35 tys. dolarów. Akumulatory 50 kWh, deklarowany zasięg wg EPA: 354 km (220 mil). Pierwsze dostawy tej wersji miały miejsce w 2019 roku, przy czym korzystała ona z akumulatorów z wersji Standard Range Plus, w których sztucznie ograniczono pojemność przy pomocy oprogramowania. Jest to specjalna wersja, którą można było, przynajmniej w 2020 roku, zamówić telefonicznie lub w salonie Tesli; nie widniała wówczas w konfiguratorze dostępnym na stronie internetowej firmy. Podstawową wersją oferowaną w konfiguratorze jest produkowana od marca 2019 wersja Standard Range Plus.
Wersja kanadyjska.
W Kanadzie oferowana jest także jeszcze inna wersja, o zasięgu ograniczonym do ok. 150 km i cenie nieprzekraczającej 45 tys. dolarów kanadyjskich. Dzięki umieszczeniu takiej niepraktycznej wersji w ofercie producent mógł twierdzić, że cena bazowa Tesli Model 3 w Kanadzie wynosi nie więcej niż 45 tys. dolarów kanadyjskich, a to z kolei pozwalało nabywcom wersji Standard Range Plus (ewentualnie również wersji Standard Range) korzystać z preferencyjnych przepisów podatkowych.

</doc>
<doc id="3675804" url="https://pl.wikipedia.org/wiki?curid=3675804" title="Olga Potylicyna">
Olga Potylicyna

Olga Wiktorowna Potylicyna (ros. Ольга Викторовна Потылицына; ur. 17 września 1989 w Krasnojarsku) – rosyjska skeletonistka, brązowa medalistka mistrzostw Europy.
Kariera.
Największy sukces w karierze osiągnęła w 2013 roku, kiedy zdobyła brązowy medal podczas mistrzostw Europy w Igls. W zawodach tych wyprzedziły ją jedynie jej rodaczka, Jelena Nikitina oraz Austriaczka Janine Flock. Jest to jednak jedyny medal wywalczony przez nią na międzynarodowej imprezie tej rangi. Była też między innymi piąta na rozgrywanych dwa lata wcześniej mistrzostwach świata w Königssee. W 2014 roku wystartowała na igrzyskach olimpijskich w Soczi, zajmując piątą pozycję. W listopadzie 2017 roku została zdyskwalifikowana za stosowanie dopingu. Pierwszy raz na podium zawodów Pucharu Świata stanęła 2 grudnia 2011 roku w Igls, gdzie odniosła zwycięstwo.

</doc>
<doc id="3675805" url="https://pl.wikipedia.org/wiki?curid=3675805" title="Zofia Dembińska">
Zofia Dembińska

Zofia Maria Dembińska-Deszyńska (ur. 1905, zm. 8 grudnia 1989) – polska polonistka, nauczycielka, wiceminister oświaty ds. opieki nad dzieckiem, poseł do KRN i Sejmu PRL I kadencji, uczestniczka prac komisji ONZ, opracowującej Deklarację Praw Dziecka, działaczka społeczna czynna m.in. w TPD, współzałożycielka i wiceprezes Czytelnika.
Życiorys.
Przed II wojną światową.
Urodziła się na Wileńszczyźnie w burzliwym okresie wielkiego zrywu o podłożu społecznym i narodowym, którego konsekwencją było m.in. odzyskanie niepodległości Polski w roku 1918. W Wilnie skończyła szkołę podstawową i Gimnazjum Sióstr Nazaretanek, a następnie studiowała polonistykę na Uniwersytecie im. Stefana Batorego. Studia skończyła w roku 1933.
W wileńskim środowisku akademickim związała się z lewicową grupą, kierowaną przez Henryka Dembińskiego, przywódcą Wileńskiej Lewicy Akademickiej „Front”, z którym zawarła związek małżeński w roku 1936. Grupa wileńskiej lewicy została postawiona przed sądem, a Henryka Dembińskiego skazano na 4 lata więzienia. Zofia Dembińska wyjechała z Wilna do Warszawy, gdzie podjęła pracę nauczycielki języka polskiego na Żoliborzu, w Gimnazjum Ogólnokształcącym Robotniczego Towarzystwa Przyjaciół Dzieci (RTPD), w Warszawskiej Spółdzielni Mieszkaniowej. Na Żoliborzu znalazł się również Henryk Dembiński, po zwolnieniu w marcu 1938 roku z więzienia dzięki poręczeniu ks. Władysława Korniłowicza. O szkołach RTPD pisał w „Sygnałach” 15 września 1938 roku – przeciwstawiając je „szkołom burżuazyjnym”, ostro krytykowanym przez Claparède’a – że dzieci nie spotykają się w nich z „abstrakcyjnym moralizowaniem”, lecz uczą się „życia gromadzkiego”, charakterystycznego dla ruchu spółdzielczości robotniczej, którego przykładem jest działalność Spółdzielni Mieszkaniowej na Żoliborzu.
Po II wojnie światowej.
Działalność polityczna.
Postanowieniem prezydenta Bolesława Bieruta z 22 lipca 1950 została odznaczona Krzyżem Oficerskim Orderu Odrodzenia Polski na wniosek Ministra Kultury i Sztuki "za zasługi w pracy społeczno-politycznej i zawodowej". W grudniu 1983 odznaczona Pamiątkowym Medalem z okazji 40 rocznicy powstania Krajowej Rady Narodowej (1983).
Została pochowana na Cmentarzu Wojskowym na Powązkach w Warszawie (kwatera 28BII-14-21).
Działalność wydawnicza.
Zofia Dembińska była najbliższą współpracowniczką Jerzego Borejszy, tworzącego w latach 1944–1948 Spółdzielnię Wydawniczą Czytelnik. Została wiceprezesem Spółdzielni i jej dyrektorem. Zajmowała się głównie sprawami wydawniczymi, jednak uczestniczyła też w opracowywaniu założeń ideowych. W opisie tych założeń znajdują się zdania sugerujące, że jej plan odpowiadał marzeniu męża, którym była: "… demokracja przemyślana do dna bądź po prostu społeczne miłowanie się prawdziwie równouprawnionych ludzi":
W regulaminie Spółdzielni wymieniono zadania wykraczające poza publikację książek i czasopism, takie jak: „ułatwianie nabywania członkom spółdzielni tanich, dobrych książek i czasopism, ułatwianie wypożyczania dobrych książek i czasopism członkom i nieczłonkom, organizowanie zbiorowego i indywidualnego czytelnictwa, prowadzenie doraźnej lub systematycznej akcji odczytowej, organizowanie poradnictwa w zakresie czytelnictwa i samokształcenia, budzenie potrzeb kulturalnych w otaczającym środowisku i wskazywanie mu środków do ich zaspokojenia, urządzanie imprez literackich, teatralnych, muzycznych czy organizowanie wycieczek krajoznawczych i naukowych”. Zofia Dembińska zainicjowała i zorganizowała wydawanie wielkich dzieł na gazetowym papierze, w dużych nakładach, ograniczając ich ceny do minimum. Zorganizowała wydawanie kobiecego pisma „pierwszego czytania” – „Przyjaciółki”, która stała się wkrótce bardzo popularna. Wspierała działalność swojej przyjaciółki, Ireny Tyszkiewiczowej, założycielki Biblioteki Wiedzy Religijnej, a następnie biblioteki literatury dziecięcej i młodzieżowej („Andrusarni") w Laskach oraz księgarni religijnej i wydawnictwa (potem kwartalnik Verbum).
Opieka nad dzieckiem.
Głównym celem Zofii Dembińskiej, do którego dążyła z pasją, było rozwiązanie problemu przygotowywania dzieci do prawidłowego wejścia w dorosłość (zob. dobrostan w różnych okresach rozwoju).
Szczególnie mocno podkreślała, opierając się na wynikach przeprowadzonych w USA badań psychologicznych (zob. psychologia rozwoju człowieka, psychologia poznawcza), że dla prawidłowego emocjonalnego i umysłowego rozwoju i kształtowania się charakteru największe znaczenie mają pierwsze dni, tygodnie, miesiące i lata życia. Była przekonana, że nieprawidłowy rozwój dziecka jest często konsekwencją braku silnych i zdrowych więzi w relacjach rodzinnych, że rozmowy dziecka z rodzicami często nie odgrywają właściwej roli, zasady rodzicielstwa bliskości są rzadko przestrzegane. Jej starania o poprawę warunków rozwoju dziecka obejmowały zarówno sprawy wychowania w rodzinie i jej środowisku, jak w szkole i domach dziecka. Starała się upowszechniać wiedzę, że skutki popełnionych we wczesnym dzieciństwie błędów wychowawczych są trudne do usunięcia. Apelowała do władz państwowych, samorządowych i mediów o poważne traktowanie sprawy przygotowywania rodziców do właściwego pełnienia ich podstawowych funkcji (mówiła o tym w czasie ostatniej rozmowy ze współpracownikami, kilka dni przed śmiercią). W latach 1957–1962 czynnie uczestniczyła w pracach Komisji Praw Kobiety ONZ, opracowującej Deklarację Praw Dziecka. Przez 30 lat była aktywna w Towarzystwie Przyjaciół Dzieci. Była członkiem Prezydium Zarządu Głównego TPD oraz pełniła funkcję prezesa Zarządu Stołecznego (do końca życia – prezes honorowy). 
„Spotkania w małej grupie”.
Zaproponowała zmiany form podnoszenia poziomu kultury pedagogicznej, stosowanych w TPD. Zgodnie z jej koncepcją i przy jej czynnym udziale poza odczytami, „dniami pedagogicznymi”, „sejmikami rodziców” i podobnymi spotkaniami licznych – często biernych – uczestników, zaczęto organizować „spotkania w małej grupie”. W tych spotkaniach uczestniczyło zwykle 7–15 rodziców, często sąsiadów zainteresowanych np. podobnym problemem wychowawczym. Spotykali się w małych salkach, udostępnianych blisko swoich domów (w pobliskiej szkole, bibliotece, przychodni lekarskiej), w kameralnej atmosferze sprzyjającej swobodnej i szczerej rozmowie. W każdym spotkaniu uczestniczył specjalista w dziedzinie, której dotyczył temat – przedstawiał wstępną prezentację, a następnie kierował dyskusją i zabierał w niej głos oraz udzielał porad (specjaliści byli starannie dobierani przez organizatorów i szkoleni w ramach przygotowania do odegrania tej specyficznej roli). Nowe problemy wychowawcze, które wypływały w czasie spotkania, stawały się tematem kolejnych spotkań. Dobrze zorganizowana „mała grupa” niekiedy stawała się kołem TPD (grupą samopomocową rodzin). 
Przedmiot „Przygotowanie do życia w rodzinie”.
Dembińska była orędowniczką wczesnego rozpoczęcia przygotowywania przyszłych rodziców do odpowiedzialnego pełnienia rodzicielskich funkcji. Zainicjowała starania TPD i innych instytucji o wprowadzenie do programów szkolnych przedmiotu „przygotowanie do życia w rodzinie”. Argumentując tę inicjatywę przypominała, że szkolne przygotowanie do wykonywania dużo mniej skomplikowanych, odpowiedzialnych i trudnych zadań zawodowych trwa lata (w kolejnych latach wprowadzono przedmiot Wychowanie do życia w rodzinie, o zmienionym charakterze). 
Indywidualni opiekunowie TPD.
W pełni zrealizowano pomysł, dotyczący wychowawczej pomocy udzielanej rodzinom patologicznym lub niewydolnym pod względem opiekuńczo-wychowawczym. Zofia Dembińska zajmowała się organizacją tych działań i osobiście w nich uczestniczyła, współpracując z Ireną Chmieleńską, autorką książki „Gdy rodzina potrzebuje pomocy”. W roku 1967 warszawskie dzieci z takich rodzin (często ofiary przemocy, zaniedbywane, opóźnione w rozwoju, zagrożone niedostosowaniem społecznym) otoczyli opieką opiekunowie indywidualni TPD. W roku 1984 w całej Polsce około 155 tys. dzieci znajdowało się już pod opieką ok.  opiekunów (działalność została usankcjonowana przez władze oświatowe oraz resort zdrowia i opieki społecznej).
Rodzinne domy dziecka.
W roku 1957 Zofia Dembińska zainicjowała prace Ministerstwa, zmierzające do rozszerzenia form działalności opiekuńczo–wychowawczej w kierunku wskazywanym przez Kazimierza Jeżewskiego – tworzenia rodzinnych domów dziecka; Pierwszy z takich domów utworzyli Weronika i Grzegorz Dowlaszowie w Szczecinie w roku 1958 (placówka eksperymentalna). Po latach doświadczeń i obserwacji kolejnych placówek tego typu podjęła się w roku 1968 kierowania – z pomocą specjalistów w warszawskiego Ośrodka Adopcyjno-Opiekuńczego TPD – tworzeniem pierwszego rodzinnego domu dziecka TPD w Serocku (jako honorowy obywatel miasta otrzymała na ten cel pięknie położoną willę). Była przekonana, że niezbędny jest przede wszystkim właściwy dobór „rodziców”. Początkowo rodzicami byli wychowawcy z domów dziecka (argumentem wyboru było doświadczenie pedagogiczne oraz założenie, że kochają dzieci). Przyjmowano dzieci w różnym wieku, pochodzące z różnych środowisk. Obserwacje działalności Domu w Serocku pozwoliły stwierdzić, że nawyki byłych pracowników domów dziecka utrudniają tworzenie rodzinnej atmosfery (trzeba wprowadzić szkolenia i nowe metody selekcji kandydatów). Bardzo uważnie trzeba też dobierać kandydatów na „rodzeństwo” (np. wskazane są badania psychologiczne starszych dzieci lub unikanie sytuacji, w których część dzieci ma kontakt z naturalną rodziną, a część nie).
Środowiskowe szkoły i przedszkola.
Zofia Dembińska starała się wprowadzić do szkół zasady obowiązujące przed wojną w gimnazjum na Żoliborzu, które po lekcjach było ośrodkiem życia społecznego, kulturalnego, sportowego dla mieszkańców dzielnicy – dzieci, młodzieży i dorosłych (budowanie specjalnych placówek oświatowych i kulturalnych obok szkoły uważała za marnowanie społecznych środków). Próbowała również dokonać zmian w systemie wychowania przedszkolnego, m.in. starała się o wprowadzenie zasad udostępniania w godzinach popołudniowych wyposażenia przedszkoli, np. placów zabaw, dzieciom nie uczęszczającym do nich. Proponowała zorganizowanie kół TPD, do których mogliby należeć wszyscy rodzice dzieci w wieku przedszkolnym z określonego rejonu (koła TPD organizowałyby społeczne dyżury na placu zabaw). Sugerowała, żeby na imprezy organizowane przez przedszkole były zapraszane dzieci, dla których zabrakło dla nich miejsca.
Wspomnienia, opinie.
Irena Chmieleńska, wieloletnia współpracowniczka Zofii Dembińskiej, specjalistka w dziedzinie psychologii wychowawczej, wizytatorka domów dziecka napisała:
Powyższy cytat przytoczył Bogdan Tracewski w tekście swojego wspomnienia, zamieszczonego na stronie internetowej Zarządu Głównego TPD wśród sylwetek innych zasłużonych działaczy Towarzystwa. Ze swojej strony napisał, że Zofia Dembińska miała wielki urok osobisty i była uznawana za autorytet moralny – spełniała opisane przez Tadeusza Kotarbińskiego kryteria „człowieka spolegliwego i dobrej roboty”. W zakończeniu wymienił długą listę cnót: rozwaga, ofiarność, pracowitość, młodzieńczy zapał, gorące serce, życzliwe słowo i uśmiech… Wyraził nadzieję, że następcy będą kontynuować jej misję, mimo że nie pozostawiła po sobie publikacji i innych tekstów, podpisanych własnym nazwiskiem.

</doc>
<doc id="3675807" url="https://pl.wikipedia.org/wiki?curid=3675807" title="Międzynarodowe Spadochronowe Mistrzostwa Śląska 1998">
Międzynarodowe Spadochronowe Mistrzostwa Śląska 1998

Międzynarodowe Spadochronowe Mistrzostwa Śląska w celności lądowania 1998 – odbyły się 29–31 maja 1998 roku w ramach "Wiosny Gliwickiej". Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Do dyspozycji skoczków był samolot An-2P "SP-AOI". Rozegrano 6 kolejek skoków.
Rozegrane kategorie.
Mistrzostwa rozegrano w trzech kategoriach spadochronowych:
Wyniki.
W zawodach wzięło udział 13 drużyn 3 osobowych w tym drużyny z dwóch krajów: i .

</doc>
<doc id="3675809" url="https://pl.wikipedia.org/wiki?curid=3675809" title="Gordan Petrić">
Gordan Petrić

 
Gordan Petrić (ur. 30 lipca 1969 w Belgradzie) – serbski piłkarz występujący na pozycji obrońcy. Wcześniej reprezentant Jugosławii. Trener piłkarski.
Kariera klubowa.
Petrić karierę rozpoczynał w 1985 roku w zespole OFK Beograd. W sezonie 1985/1986 spadł z nim z pierwszej do drugiej ligi. W 1989 roku został graczem pierwszoligowego Partizana. W sezonie 1991/1992 wywalczył z nim wicemistrzostwo Jugosławii, a także Puchar Jugosławii. W sezonie 1992/1993 wraz z Partizanem zdobył zaś mistrzostwo Jugosławii.
Pod koniec 1993 roku Petrić odszedł do szkockiego Dundee United. W sezonie 1993/1994 zdobył z nim Puchar Szkocji. W Dundee spędził 1,5 roku, a po sezonie 1994/1995 przeniósł się do Rangers. W ciągu trzech sezonów gry dla tego zespołu, zdobył z nim dwa mistrzostwa Szkocji (1995/1996 i 1996/1997), a także Puchar Szkocji (1995/1996).
W 1998 roku Petrić podpisał kontrakt z angielskim Crystal Palace z Division One. Spędził tam sezon 1998/1999, a potem odszedł do greckiego AEK Ateny. Tam występował przez kilka miesięcy i pod koniec 1999 roku przeszedł do szkockiego Hearts. W sezonie 1999/2000 zajął z nim 3. miejsce w Scottish Premier League. Graczem Hearts był do końca sezonu 2000/2001.
Potem grał jeszcze w chińskim Sichuan Dahe, gdzie w 2002 roku zakończył karierę.
Kariera reprezentacyjna.
W reprezentacji SFR Jugosławii Petrić zadebiutował 20 września 1989 wygranym 3:0 towarzyskim meczu z Grecją. W kadrze Jugosławii zagrał dwa razy. W 1997 roku wystąpił też w 3 spotkaniach reprezentacji Serbii występującej pod szyldem Jugosławii.

</doc>
<doc id="3675810" url="https://pl.wikipedia.org/wiki?curid=3675810" title="Międzynarodowe Spadochronowe Mistrzostwa Śląska w celności lądowania 2000">
Międzynarodowe Spadochronowe Mistrzostwa Śląska w celności lądowania 2000



</doc>
<doc id="3675811" url="https://pl.wikipedia.org/wiki?curid=3675811" title="Pąkla niespodziewana">
Pąkla niespodziewana

Pąkla niespodziewana ("Amphibalanus improvisus") – gatunek wąsonoga z rzędu Sessilia i rodziny Balanidae.
Gatunek ten opisany został w 1854 roku przez Karola Darwina jako "Balanus improvisus".
Ciało stożkowate, dochodzące do 17 mm średnicy i 10 mm wysokości. Ubarwienie płytek białe. Wieczko diamentowatego kształtu, nieco ząbkowane.
Pąkle te są obojnakami zdolnymi do fakultatywnego samozapłodnienia. Zapłodnione jaja przechowywane są w organizmie rodzica i do toni wodnej uwalniane są już naupliusy. Te po przekształceniu w larwy cyprysowe szukają twardego podłoża, do którego przyczepiają się i następnie przeobrażają w osiadłą postać dorosłą. Za podłoże służyć mogą skaliste i kamieniste nabrzeża i estuaria, a także konstrukcje hydrotechniczne, burty statków, ciała skorupiaków (np. krabów) i innych zwierząt (np. muszle małży), a nawet glony (np. morszczyn pęcherzykowaty).
Gatunek inwazyjny, pochodzący najprawdopodobniej z wybrzeży północnoamerykańskich. Spotykany w Europie na wybrzeżach Atlantyku, Morza Bałtyckiego i Morza Czarnego, na wybrzeżach: afrykańskim, japońskim, nowozelandzkim oraz wschodnim australijskim, ponadto na pacyficznym wybrzeżu Stanów Zjednoczonych, Meksyku, Kolumbii i Peru. W Polsce jedyny przedstawiciel wąsonogów. Z braku skalistych nabrzeży w polskiej części Bałtyku bytuje wyłącznie na konstrukcjach ludzkich i ciałach niektórych organizmów bentosowych, a nawet na trzcinach.

</doc>
<doc id="3675813" url="https://pl.wikipedia.org/wiki?curid=3675813" title="Amphibalanus improvisus">
Amphibalanus improvisus



</doc>
<doc id="3675814" url="https://pl.wikipedia.org/wiki?curid=3675814" title="Balanus improvisus">
Balanus improvisus



</doc>
<doc id="3675815" url="https://pl.wikipedia.org/wiki?curid=3675815" title="Myślenicka Szczelina">
Myślenicka Szczelina

Myślenicka Szczelina – jaskinia w Dolinie Goryczkowej w Tatrach Zachodnich. Ma dwa otwory wejściowe znajdujące się w zachodniej ścianie Myślenickich Turni, na wysokościach 1280 i 1288 m n.p.m. Długość jaskini wynosi 18,5 metrów, a jej deniwelacja 8 metrów.
Opis jaskini.
Głównym ciągiem jaskini jest korytarz, który zaczyna się 1,5-metrową studzienką przy dolnym (głównym) otworze i prowadzi do rozgałęzienia. Stąd:
Przyroda.
Nacieki w jaskini nie występują.
W korytarzu przy otworze rosną glony i mchy.
Historia odkryć.
Jaskinia była zapewne znana od dawna. Pierwszy jej krótki opis podał Kazimierz Kowalski w 1953 roku.

</doc>
<doc id="3675816" url="https://pl.wikipedia.org/wiki?curid=3675816" title="Marco Cellai">
Marco Cellai

Marco Cellai (ur. 5 marca 1944 we Florencji) – włoski polityk, działacz partyjny i samorządowiec, parlamentarzysta krajowy, poseł do Parlamentu Europejskiego II i IV kadencji.
Życiorys.
Ukończył szkołę średnią typu liceo classico. Długoletni działacz Włoskiego Ruchu Społecznego i Sojuszu Narodowego, był etatowym działaczem tych ugrupowań, członkiem ich władz regionalnych i krajowych. Od 1970 do 1999 zasiadał w radzie miejskiej we Florencji. Od 1992 do 1994 sprawował mandat posła do Izby Deputowanych XI kadencji. W latach 1988–1989 i 1994–1999 był eurodeputowanym II i IV kadencji, pracował m.in. w Komisji ds. Polityki Regionalnej. Od 2005 do 2010 zasiadał w radzie regionalnej Toskanii, po integracji ugrupowań prawicowych działał w Ludzie Wolności.

</doc>
<doc id="3675819" url="https://pl.wikipedia.org/wiki?curid=3675819" title="Weselina (rzeka)">
Weselina (rzeka)

Weselina () – rzeka w środkowej Bułgarii.
Rzeka bierze początek w Eleno-Twyrdiszkiej płaninie, na wysokości 784 m n.p.m., południowo-zachodnio od Drenty. Do wsi Dobrewci płynie w północno-wschodnim kierunku, a następnie na północ, wpływając do zbiornika retencyjnego Jowkowci. Mija Kypinowski monaster, przepływając przez wyżynę Elenskite wisoczini w głębokim, malowniczym, 4-kilometrowym wąwozie. Dalej kieruje się na północny wschód, wpływając w szeroką, żyzną dolinę. Po zaabsorbowaniu swojego prawego dopływu Bebrowskiej reki, skręca na północ pod nazwą Dżulunica (Джулюница) i uchodzi do prawego brzegu Starej reki, na wysokości 64 m n.p.m., 2,2 km na północ od wsi Dżulunica.
Jej głównymi dopływami są: Manew doł, Bożicka reka, Jamowsztica, Złata, Ałtynica, Lipownica, Kantarica, Topla, Płakowica, Złatariszka reka, Bebrowska reka. 
Rzeka ma 70 km długości, powierzchnię dorzecza o wielkości 882 km², co stanowi 35,9% powierzchni zlewni Starej reki. Średni przepływ rzeki wynosi 2,4 m³/s, maksymalny przepływ jest w okresie od marca do czerwca, a minimalny od lipca do października.

</doc>
<doc id="3675822" url="https://pl.wikipedia.org/wiki?curid=3675822" title="Gulyás Gergely">
Gulyás Gergely



</doc>
<doc id="3675824" url="https://pl.wikipedia.org/wiki?curid=3675824" title="Jaskinia nad Lodową Litworową">
Jaskinia nad Lodową Litworową

Jaskinia nad Lodową Litworową – jaskinia w Dolinie Miętusiej w Tatrach Zachodnich. Wejście do niej znajduje się we wschodniej części Ratusza Mułowego, kilkanaście metrów powyżej otworu Jaskini Lodowej Litworowej, na wysokości 1589 m n.p.m. Długość jaskini wynosi 18,50 metrów, a jej deniwelacja 8,50 metrów.

</doc>
<doc id="3675825" url="https://pl.wikipedia.org/wiki?curid=3675825" title="I'll Remember You (piosenka Boba Dylana)">
I'll Remember You (piosenka Boba Dylana)



</doc>
<doc id="3675828" url="https://pl.wikipedia.org/wiki?curid=3675828" title="Prypierno">
Prypierno

Prypierno (błr. Прыпернае, "Prypiernaje"; ros. Приперное, "Pripiernoje") – wieś na Białorusi, w obwodzie witebskim, w rejonie głębockim, 6 km na południe od Głębokiego. Wchodzi w skład sielsowietu Obrub.
Dawniej używana nazwa – Przypierno.
Historia.
W 1870 roku wieś leżała w wołoście Głębokie, w powiecie dziśnieńskim guberni wileńskiej. Należała do majątku Głębokie, będącego własnością Wittgensteina.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwało tu 328 osób, 39 było wyznania rzymskokatolickiego, 289 prawosławnego. Jednocześnie 36 mieszkańców zadeklarowało polską, a 292 białoruską przynależność narodową. Było tu 58 budynków mieszkalnych. W 1931 w 69 domach zamieszkiwały 353 osoby.
Wierni należeli do parafii rzymskokatolickiej w Głębokiem i prawosławnej w Sorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.
Parafia rzymskokatolicka.
Wieś była siedzibą parafii św. Jakuba i bł. Jerzego Matulewicza, w dekanacie głębockim diecezji witebskiej.

</doc>
<doc id="3675832" url="https://pl.wikipedia.org/wiki?curid=3675832" title="Jenő Manninger">
Jenő Manninger

Jenő Vilmos Manninger (ur. 30 lipca 1955 w Budapeszcie) – węgierski polityk, inżynier i samorządowiec, poseł do Zgromadzenia Narodowego, eurodeputowany V kadencji.
Życiorys.
Ukończył w 1980 budownictwo lądowe na Uniwersytecie Techniczno-Ekonomicznym w Budapeszcie. Kształcił się również na Trinity College w Dublinie oraz na Uniwersytecie Nauk Ekonomicznych w Budapeszcie. Pracował jako inżynier i projektant m.in. w Tunezji i Algierii, zajmował się także działalnością dydaktyczną.
W 1990 zaangażował się w działalność polityczną. Do 1998 był członkiem zgromadzenia stołecznego Budapesztu, reprezentując wówczas Węgierskie Forum Demokratyczne. W latach 1998–2002 pełnił funkcję sekretarza parlamentarnego w ministerstwie transportu, łączności i zarządzania zasobami wodnymi.
W międzyczasie dołączył do Fideszu, z jego ramienia w 2002 uzyskał mandat posła do Zgromadzenia Narodowego. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. W 2006, 2010, 2014 i 2018 z powodzeniem ubiegał się o poselską reelekcję w wyborach krajowych. W latach 2006–2014 pełnił jednocześnie funkcję przewodniczącego zgromadzenia komitatu Zala.

</doc>
<doc id="3675833" url="https://pl.wikipedia.org/wiki?curid=3675833" title="Francis W. Epperson">
Francis W. Epperson

Francis William Epperson (ur. 11 sierpnia 1894 w Willows, zm. 22 października 1983 we Fremont) – amerykański wynalazca i przedsiębiorca.
Życiorys.
Urodzony 11 sierpnia 1894 roku w Willows. W wieku 11 lat wynalazł lody na patyku, po tym jak zostawił na noc na dworze owocowy napój z zanurzonym patyczkiem do mieszania. Początkowo Epperson pracował w branży nieruchomości. W 1922 roku wprowadził na rynek markę lodów na patyku, które szybko zdobyły sobie dużą popularność. Początkowo były one sprzedawane pod nazwą "Epsicle", jednak pod wpływem swoich dzieci zmienił nazwę na "Popsicle". Dwa lata później (1924) Epperson opatentował lody na patyku. W 1929 roku sprzedał swój patent firmie Joe Lowe Company z Nowego Jorku.
Zmarł 22 października 1983 roku we Fremont.

</doc>
<doc id="3675835" url="https://pl.wikipedia.org/wiki?curid=3675835" title="Jon Fitch">
Jon Fitch

Jonathan Parker Fitch (ur. 24 lutego 1978 w Fort Wayne) – amerykański zawodnik mieszanych sztuk walki (MMA), wieloletni zawodnik UFC, mistrz World Series of Fighting w wadze
półśredniej z 2016. Czarny pas w brazylijskim jiu-jitsu. Od marca 2018 zawodnik Bellator MMA
Kariera MMA.
W MMA zadebiutował 13 lipca 2002 przegrywając z Mikiem Pylem przez poddanie. 14 listopada 2003 na amerykańskiej gali Shooto pokonał Shoniego Cartera. 17 grudnia 2004 wygrał szesnastoosobowy turniej w meksykańskim Ciudad Juárez. W 2005 związał się z UFC, a w debiucie 3 października tego samego roku wypunktował Brocka Larsona.
Ultimate Fighting Championship.
Od swojego debiutu w UFC, aż do 2008 roku był niepokonany w ośmiu pojedynkach. Pokonywał w tym czasie m.in. Josha Burkmana (UFC FN 4), Thiago Alvesa (UFC FN 5) czy Diego Sancheza (UFC 76). W związku ze świetną passą, stał się pierwszym pretendentem do pasa mistrzowskiego wagi półśredniej który był ówcześnie w posiadaniu Kanadyjczyka Georges’a St-Pierre’a.
9 sierpnia 2008 na gali UFC 87 doszło do zaplanowanego starcia St-Pierre vs. Fitch. Amerykanin jednak nie sprostał mistrzowi i wysoko przegrał na punkty (50–44, 50–43, 50–44).
W kolejnych latach zwyciężał takich zawodników jak Akihiro Gōno czy ponownie Alves oraz zanotował remis z byłym dwukrotnym mistrzem UFC B.J. Pennem. Mimo dobrych wyników (od porażki z St-Pierre’em 5 zwycięstw i 1 remis) nie otrzymał kolejnej szansy walki o tytuł. Prezydent UFC Dana White argumentował to tym, iż Fitch powinien zdecydowanie pokonać Penna (ówcześnie walczącego kategorię niżej) oraz że nie daje emocjonujących pojedynków.
Lata 2011–2013 przyniosły szybką porażkę przez nokaut z Johnym Hendricksem, wygraną na punkty z Brazylijczykiem Erickiem Silvą i przegraną z mistrzem świata w brazylijskim jiu-jitsu Demianem Maią. Po przegranej z tym ostatnim Fitch nieoczekiwanie został zwolniony z UFC.
World Series of Fighting.
Po zwolnieniu znalazł zatrudnienie w założonej przez byłego kickboksera Raya Sefo World Series of Fighting. W pierwszym pojedynku w nowej organizacji przegrał w rewanżowym starciu z Joshem Burkmanem przez poddanie (duszenie gilotynowe) w 1. rundzie. Następnie wygrał dwa pojedynki, w swoim stylu dominując rywali zapaśniczo, za co otrzymał szansę stoczenia walki o mistrzostwo WSOF wagi półśredniej z Brazylijczykiem Rousimarem Palharesem. Fitch przegrał równie szybko co z Burkmanem w 1. rundzie, przez dźwignię na kolano.
17 października 2015 wygrał z faworyzowanym Japończykiem Yūshinem Okamim, po czym kolejny raz otrzymał szansę walki o zwakowane mistrzostwo wagi półśredniej (w sierpniu tego samego roku Palhares został zawieszony za niesportowe zachowanie i odebrano mu pas). Nominalnie w walce o pas miał się zmierzyć z byłym mistrzem Strikeforce Jakiem Shieldsem, lecz ten, w związku z zawirowaniami kontraktowymi opuścił organizację, a jego miejsce zajął finalista turnieju WSOF wagi lekkiej z 2015 Brazylijczyk João Zeferino. 2 kwietnia 2016 na WSOF 30 Fitch pokonał na punkty po 5. rundowym starciu Zeferino i został mistrzem wagi półśredniej. 31 grudnia 2016 podczas sylwestrowej gali WSOF 34 zmierzył się w zaległej walce z Jakiem Shieldsem który wcześniej doszedł do porozumienia z organizacją, podpisując z nią nowy kontrakt. Fitch ostatecznie pokonał Shieldsa jednogłośnie na punkty, broniąc tym samym mistrzostwo WSOF.
Bellator MMA.
1 marca 2018 podpisał kontrakt z Bellator MMA, natomiast pierwszy swój pojedynek dla organizacji stoczył 12 maja 2018 pokonując na punkty Brytyjczyka Paula Daleya.
Osiągnięcia.
Mieszane sztuki walki:
Zapasy:
Grappling:

</doc>
<doc id="3675836" url="https://pl.wikipedia.org/wiki?curid=3675836" title="Albert Kusnets">
Albert Kusnets

Albert Kusnets (ur. w 1902 lub w 1904 w Tallinnie, zm. w 1942 w miejscowości Wierchniaja Tojma) – estoński zapaśnik. Medalista olimpijski i mistrzostw Europy.
Na igrzyskach w Paryżu w 1924 startował w wadze lekkiej, doszedł do fazy medalowej, w której przegrał spotkanie z Finem Kalle Westerlundem i zajął czwarte miejsce.
Wystąpił także na igrzyskach olimpijskich w Amsterdamie. W wadze średniej w stylu klasycznym zajął trzecie miejsce. W fazie medalowej przegrał swój jedyny pojedynek (z László Pappem), dzięki czemu zdobył brązowy medal olimpijski.
Trzykrotny medalista mistrzostw Europy (dwukrotny srebrny i jednokrotny brązowy medalista). Mistrz Estonii w wadze piórkowej (1921), lekkiej (1922, 1924), średniej (1926, 1927) i półśredniej (1930, 1932, 1933). Po zakończeniu kariery został trenerem, jego najlepszym podopiecznym był Kristjan Palusalu (dwukrotny mistrz olimpijski).
Latem 1941 został wywieziony do obozu pracy w obwodzie archangielskim, w którym zginął zimą 1942 roku.

</doc>
<doc id="3675837" url="https://pl.wikipedia.org/wiki?curid=3675837" title="Leandro Barbieri">
Leandro Barbieri



</doc>
<doc id="3675838" url="https://pl.wikipedia.org/wiki?curid=3675838" title="Papszyce">
Papszyce

Papszyce (błr. Папшычы, "Papszyczy"; ros. Папшичи, "Papszyczi") – wieś na Białorusi, w obwodzie witebskim, w rejonie głębockim, 9 km na północny zachód od Głębokiego. Wchodzi w skład sielsowietu Udział. Wieś leży nad niewielką rzeką Arżanicą, niedaleko od jej ujścia do Berezówki.
Historia.
Wieś magnacka położona była w końcu XVIII wieku w powiecie oszmiańskim województwa wileńskiego.
W 1870 roku wieś leżała w wołoście Wierzchnie, w powiecie dziśnieńskim guberni wileńskiej. Wchodziła w skład majątku Michalce należącego do Hrebnickiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Wierzchnie, od 1929 roku w gminie Głębokie.
Według Powszechnego Spisu Ludności z 1921 roku zamieszkiwało tu 329 osób, 312 było wyznania rzymskokatolickiego, 16 prawosławnego a 1 ewangelickiego. Jednocześnie 319 mieszkańców zadeklarowało polską a 10 białoruską przynależność narodową. Były tu 64 budynki mieszkalne. W 1931 w 79 domach zamieszkiwało 345 osób.
Wierni należeli do parafii rzymskokatolickiej w Udziale i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Parafia rzymskokatolicka.
Wieś była siedzibą parafii Ducha Świętego i św. Maksymiliana Marii Kolbego, w dekanacie głębockim diecezji witebskiej. Obecnie kaplica Zesłania Ducha Świętego jest filią parafii w Udziale.

</doc>
<doc id="3675839" url="https://pl.wikipedia.org/wiki?curid=3675839" title="Jaskinia w Cycku">
Jaskinia w Cycku

Jaskinia w Cycku – jaskinia w dolinie Jaworzynce w Tatrach Zachodnich. Wejście do niej znajduje się na zachodnim stoku Boczania, u podnóża skałki nazywanej Cycek, na wysokości 1110 m n.p.m. Długość jaskini wynosi 18 metrów, a jej deniwelacja 6 metrów.
Opis jaskini.
Jaskinia jest niewielka. Stanowi ją korytarz, który od otworu wejściowego idzie stromo w dół do małej salki, dalej staje się poziomy, zwęża się i przechodzi w szczelinę.
W szczelinie znajduje się zacisk, za którym jest kolejna salka. Z niej przez kolejny zacisk można przedostać się do końcowego zawaliska.
Przyroda.
W jaskini można spotkać polewy kalcytowe i nacieki grzybkowe. W drugiej salce znajdują się niewielkie stalagmity.
Ściany jaskini są mokre, występuje w niej deszcz podziemny.
Historia odkryć.
Jaskinię odkrył w lutym 1996 roku B. Boczek i zbadał do zacisku. 14 marca K. Nędza-Kubiniec przeszedł przez zacisk i dotarł do końca jaskini.
Tego samego roku jej opis i plan sporządził T. Zwijacz-Kozica przy współpracy G. Albrzykowskiego, B. Boczka i K. Nędzy-Kubińca.

</doc>
<doc id="3675840" url="https://pl.wikipedia.org/wiki?curid=3675840" title="Minowce (owady)">
Minowce (owady)



</doc>
<doc id="3675841" url="https://pl.wikipedia.org/wiki?curid=3675841" title="Volvo Car Open 2016">
Volvo Car Open 2016

Volvo Car Open 2016 – tenisowy turniej WTA kategorii WTA Premier Series rangi WTA Premier w sezonie 2016 z cyklu Charleston Open rozgrywany w dniach 4–10 kwietnia 2016 roku w Charleston na kortach ceglanych o puli nagród wynoszącej 753 000 dolarów amerykańskich.

</doc>
<doc id="3675842" url="https://pl.wikipedia.org/wiki?curid=3675842" title="Mihály Balla">
Mihály Balla

Mihály Balla (ur. 21 maja 1965 w Nyíregyházie) – węgierski polityk, nauczyciel i samorządowiec, poseł do Zgromadzenia Narodowego, eurodeputowany V kadencji.
Życiorys.
W 1987 ukończył kolegium nauczycielskie Bessenyei György Tanárképző Főiskola, a w 1998 studia na Uniwersytecie w Miszkolcu. Zawodowo pracował jako nauczyciel. W 1997 zaangażował się w działalność polityczną w ramach Fideszu.
W 1998 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 2002, 2006, 2010, 2014, 2018 i 2022.
W latach 2002–2006 zasiadał także w radzie gminy Érsekvadkert. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. W krajowym parlamencie powoływany na wiceprzewodniczącego frakcji poselskiej Fideszu i na przewodniczącego komisji spraw zagranicznych.

</doc>
<doc id="3675844" url="https://pl.wikipedia.org/wiki?curid=3675844" title="Cheyenne River">
Cheyenne River



</doc>
<doc id="3675845" url="https://pl.wikipedia.org/wiki?curid=3675845" title="Family Circle Cup">
Family Circle Cup



</doc>
<doc id="3675848" url="https://pl.wikipedia.org/wiki?curid=3675848" title="Pál Vastagh">
Pál Vastagh

Pál Vastagh (ur. 23 września 1946 w Nagyszénás) – węgierski polityk, prawnik, nauczyciel akademicki i dyplomata, działacz komunistyczny, poseł do Zgromadzenia Narodowego, eurodeputowany V kadencji, w latach 1994–1998 minister sprawiedliwości.
Życiorys.
W 1971 ukończył studia prawnicze na Uniwersytecie w Segedynie. W latach 80. odbył aspiranturę w Akademii Nauk Społecznych w Moskwie przy KC KPZR. Zawodowo pracował na macierzystej uczelni, był m.in. dziekanem wydziału prawa (1988–1989). Od 1999 prowadził wykłady na Uniwersytecie im. Loránda Eötvösa w Budapeszcie.
Od 1966 członek Węgierskiej Socjalistycznej Partii Robotniczej (MSZMP). Od 1971 był pracownikiem komunistycznej młodzieżówki KISZ, zaczynał jako sekretarz jej uczelnianych struktur. W 1988 został pierwszym sekretarzem MSZMP w komitacie Csongrád, w 1989 dołączył najpierw do komitetu centralnego, następnie do biura politycznego. Po rozwiązaniu partii został jednym z liderów postkomunistycznej Węgierskiej Partii Socjalistycznej (MSZP).
W 1990 po raz pierwszy wybrany na posła do Zgromadzenia Narodowego. Z powodzeniem ubiegał się o reelekcję w wyborach w 1994, 1998, 2002 i 2006. W latach 1994–1998 sprawował urząd ministra sprawiedliwości w rządzie Gyuli Horna.
Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. W 2006 zrzekł się mandatu poselskiego w związku z objęciem stanowiska ambasadora Węgier w Kanadzie. Po powrocie z placówki w 2010 został rektorem wyższej szkoły zarządzania (Általános Vállalkozási Főiskola) w Budapeszcie.

</doc>
<doc id="3675849" url="https://pl.wikipedia.org/wiki?curid=3675849" title="Miereckie">
Miereckie

Miereckie (błr. Мярэцкія, "Miareckija"; ros. Мерецкие, "Mierieckije") – wieś na Białorusi, w obwodzie witebskim, w rejonie głębockim, 7 km na północ od Głębokiego. Wchodzi w skład sielsowietu Udział. Przez wieś biegnie droga R3.
Dawniej używana nazwa – Mereckie.
Historia.
Wieś szlachecka położona była w końcu XVIII wieku w województwie połockim.
Wieś Mereckie była znana w 1744 roku jako miejscowość w parafii w Głębokiem.
W 1870 roku wieś leżała w wołoście Głębokie, w powiecie dziśnieńskim guberni wileńskiej. Wchodziła w skład majątku Litewszczyzna-Peternów należącego do Winczo.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Głębokie.
Według Powszechnego Spisu Ludności z 1921 roku zamieszkiwały tu 224 osoby, 87 były wyznania prawosławnego, 134 prawosławnego, a 3 mojżeszowego. Jednocześnie 83 mieszkańców zadeklarowało polską, a 141 białoruską przynależność narodową. Było tu 48 budynków mieszkalnych. W 1931 w 53 domach zamieszkiwało 267 osób.
Wierni należeli do parafii rzymskokatolickiej i prawosławnej w Głębokiem. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Głębokiem.
Parafia rzymskokatolicka.
Do 2016 r. wieś była siedzibą parafii Najświętszego Imienia Jezusa i św. Marii Magdaleny, w dekanacie głębockim diecezji witebskiej. Obecnie leży na terenie parafii w Głębokiem.

</doc>
<doc id="3675852" url="https://pl.wikipedia.org/wiki?curid=3675852" title="Ellen Niit">
Ellen Niit

Ellen Niit ("Ellen Hiob", 1949–1958 – "Ellen Niit," od 1958 r. – "Ellen Kross"; ur. 13 lipca 1928 w Tallinnie, zm. 30 maja 2016 tamże) – estońska poetka, pisarka i tłumaczka.
Życiorys.
W latach 1938–1943 uczęszczała do szkoły w Tapa, a następnie do szkoły w Tallinnie. Studiowała na Uniwersytecie w Tartu język estoński i literaturoznawstwo (1947–1952), oraz literaturę dziecięcą (1952–1956). Pracowała m.in. w estońskiej telewizji, była scenarzystką filmową. Od roku 1963 stała się już niezależną pisarką i tłumaczką. Własne dzieła przekładała na niemiecki, z węgierskiego tłumaczyła np. twórczość Sándora Petőfiego, a z rosyjskiego – poezje Siergieja Jesienina.
Życie prywatne.
Od 1949 do 1958 roku była zamężna z estońskim literaturoznawcą Heldurem Niit (1928–2010), a następnie, od 1958 roku aż do śmierci męża, z estońskim pisarzem Jaanem Krossem. Miała czworo dzieci: Toomasa Niita (ur. 1953), Maarję Undusk (ur. 1959), Eerika-Niilesa Krossa (ur. 1967) oraz Martena Krossa (ur. 1970).
Twórczość.
Ellen Niit opublikowała siedem tomów wierszy, trzy tomy wierszy wybranych i dziewięć innych oraz sześć książek prozą dla dzieci. Jej książki dla dzieci były bardzo popularne w Polsce w czasach PRL-u. W „Pille-Riin” codzienność dziewczynki mieszkającej w Tallinnie przybliżała polskim czytelnikom Estonię, a podteksty anty-radzieckie były zrozumiałe z kolei dla dorosłych czytelników. Również „Opowiadania o wesołych bliźniętach” były chętnie czytane i doczekały się polskiego wznowienia w drugiej dekadzie XXI wieku.

</doc>
<doc id="3675853" url="https://pl.wikipedia.org/wiki?curid=3675853" title="Mieczysław Walesiuk">
Mieczysław Walesiuk

Mieczysław Walesiuk (ur. 4 grudnia 1906 w Porosłach, zm. 3 lutego 1946 w Sanoku) – polski oficer.
Życiorys.
Urodził się 4 grudnia 1906 w miejscowości Porosły w okolicach Białegostoku jako syn Konstantego i Anastazji bądź Stanisławy z domu Janickiej.
W okresie II Rzeczypospolitej został żołnierzem kawalerii Wojska Polskiego. Był przydzielony do 10 pułku Ułanów Litewskich w Białymstoku. Jako podoficer służył w jednostce w stopniu plutonowego. Odbył naukę w Szkole Podchorążych Kawalerii w Grudziądzu, po czym powrócił do macierzystego pułku.
Po wybuchu II wojny światowej brał udział w kampanii wrześniowej, po czym dostał się do niewoli, w której przebywał krótkotrwale. Po nastaniu okupacji sowieckiej ukrywał się na Białostocczyźnie. Po nadejściu w 1944 frontu wschodniego został zmobilizowany do Ludowego Wojska Polskiego i przydzielony do 34 pułku piechoty w składzie 8 Dywizji Piechoty (pułk stacjonował wówczas we wsi Mordy). W stopniu podporucznika na stanowisku dowódcy plutonu zwiadu konnego w kwietniu 1945 uczestniczył w forsowaniu Nysy i forsowaniu Odry, bitwie pod Budziszynem, walkach o Drezno. Po zakończeniu działań wojennych wraz z pułkiem został przeniesiony do miejsca jego stacjonowania w Sanoku. Pełnił funkcję wojskowego komendanta miasta Sanoka.
Poniósł śmierć 3 lutego 1946. Według publikacji w „Dzienniku Rzeszowskim” z 21 lutego 1946 "zginął na posterunku". Według innych źródeł poległ w walce z UPA. W myśl dokumentów przekazanych rodzinie przez administrację wojskową w 1946, został zamordowany skrytobójczym strzałem przez członków UPA. 
Analogicznie w późniejszych publikacjach opisujących działania 34 pułku piechoty Mieczysław Walesiuk został wymieniony w "wykazie żołnierzy 34pp poległych w walce z UPA".
Został pochowany 7 lutego 1946 w Sanoku w uroczystym pogrzebie z honorami wojskowymi, którym uczestniczyli żołnierze (w tym generał dywizji), społeczeństwo i władze miasta z burmistrzem Stanisławem Lisowskim. Pogrzeb celebrował ks. wikary Mieczysław Szewczyk z Parafii Przemienienia Pańskiego w Sanoku. Pośmiertnie został awansowany do stopnia porucznika. W okresie Polski Ludowej na wniosek żony jego szczątki zostały przeniesione na Cmentarz św. Rocha w Białymstoku. Symboliczny nagrobek Mieczysława Walesiuka pozostał w kwaterze żołnierzy polskich na Cmentarzu Centralnym w Sanoku.
Mieczysław Walesiuk był żonaty z Marianną (bądź Marią) z domu Górską, z którą miał dwóch synów, w tym starszego Jerzego (ur. ok. 1935/1936).

</doc>
<doc id="3675855" url="https://pl.wikipedia.org/wiki?curid=3675855" title="József Ékes">
József Ékes

József Ékes (ur. 15 sierpnia 1951 w Ajce) – węgierski polityk i samorządowiec, poseł do Zgromadzenia Narodowego, eurodeputowany V kadencji.
Życiorys.
Z wykształcenia menedżer. Przez ponad 20 lat pracował na różnych stanowiskach w przedsiębiorstwie przemysłu elektrycznego w rodzinnej miejscowości.
W latach 1994–1998 był zastępcą burmistrza Ajki, następnie do 2002 pełnił funkcję burmistrza tej miejscowości. W 1998 i 2002 uzyskiwał mandat posła do Zgromadzenia Narodowego z ramienia Węgierskiego Forum Demokratycznego. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. W 2004 odszedł z MDF, dołączył później do Fideszu. Z listy tego ugrupowania zasiadał w krajowym parlamencie przez dwie kolejne kadencje do 2014.

</doc>
<doc id="3675856" url="https://pl.wikipedia.org/wiki?curid=3675856" title="Arguloida">
Arguloida



</doc>
<doc id="3675858" url="https://pl.wikipedia.org/wiki?curid=3675858" title="Renald I (hrabia Geldrii)">
Renald I (hrabia Geldrii)

Renald I (ur. ok. 1255 r., zm. 9 października 1326 r.) – hrabia Geldrii i Zutphen od 1271 r.
Życiorys.
Renald był jedynym synem hrabiego Geldrii Ottona II. Jego matką była druga żona Ottona, Filipa z Dammartin. W 1271 r. odziedziczył po ojcu hrabstwa Geldrii i Zutphen. Prawdopodobnie początkowo znajdował się pod dużym wpływem stryja Henryka, biskupa Liège. Gdy ten ostatni został w 1274 r. pozbawiony urzędu, zajął Montfort, gdzie sprawował praktycznie samodzielną władzę.
W 1276 r. Renald ożenił się z Ermengardą, jedynym dzieckiem księcia Limburgii i dziedziczką Walrama IV. Jednak wkrótce po śmierci Walrama zmarła także bezpotomnie Ermengarda. Renald próbował utrzymać księstwo Limburgii, jednak wybuchła długotrwała wojna o sukcesję limburską, w którą zaangażowali się liczni władcy dolnoniemieccy (po stronie Renalda – m.in. arcybiskup Kolonii Zygfryd z Westerburga i hrabia Luksemburga Henryk VI). Głównym konkurentem Renalda był książę Brabancji Jan I, który odkupił prawa do Limburgii od bratanka zmarłego Walrama, hrabiego Bergu Adolfa V. Wojna zakończyła się ona klęską Renalda w bitwie pod Worringen w 1288 r., sam Renald został wzięty do niewoli.
Dzięki pośrednictwu hrabiego Flandrii Gwidona z Dampierre, którego córkę Małgorzatę Renald w międzyczasie poślubił (1285), Renald został uwolniony i zawarł pokój; musiał jednak oddać Janowi I brabanckiemu miasto Tiel. Ponadto, z powodu wielkich długów zaciągniętych u hrabiego flandryjskiego, Renald musiał oddać mu na pięć lat swoje posiadłości w zastaw (1288–1293). Sam po uwolnieniu przebywał w Paryżu, a w 1290 r. został cesarskim namiestnikiem we Fryzji. Był też w tym okresie w Rzymie. Prawdopodobnie stał się w tych latach bardzo religijny, w Paryżu mógł przesiąknąć różnymi ideami teologicznymi. W późniejszych latach myślał nawet o organizacji krucjaty, a geldryjskim miastom nadawał religijne nazwy.
Ostatnie lata życia Renalda stały pod znakiem jego konfliktu z synem Renaldem II, wspieranym przez matkę i geldryjskich mieszczan, których prawa hrabia ograniczał. Hrabia był przy tym posądzany (nie wiadomo czy słusznie) o pogłębiającą się chorobę psychiczną. Faktycznym powodem sporu było rosnące zadłużanie Geldrii. W 1318 r. doszło do kompromisu, wedle którego hrabia odstępował synowi część dochodów, a także udział w rządach Geldrią. Jednak wkrótce konflikt wybuchł z nową siłą, a syn ostatecznie uwięził hrabiego na zamku Montfort, gdzie ten pozostał do końca życia. Został pochowany w klasztorze Graefenthal.
Rodzina.
Małżeństwo Renalda z Ermengardą limburską było bezdzietne. Z kolei ze związku z Małgorzatą flandryjską (wdową po zmarłym w młodości następcy tronu szkockiego, Aleksandrze) pochodziło sześcioro dzieci:

</doc>
<doc id="3675859" url="https://pl.wikipedia.org/wiki?curid=3675859" title="Mystacocaridida">
Mystacocaridida



</doc>
<doc id="3675860" url="https://pl.wikipedia.org/wiki?curid=3675860" title="Smukłoraczki">
Smukłoraczki



</doc>
<doc id="3675861" url="https://pl.wikipedia.org/wiki?curid=3675861" title="Derocheilocarididae">
Derocheilocarididae



</doc>
<doc id="3675864" url="https://pl.wikipedia.org/wiki?curid=3675864" title="Rzeki w Dakocie Południowej">
Rzeki w Dakocie Południowej

Lista rzek w stanie Dakota Południowa.

</doc>
<doc id="3675867" url="https://pl.wikipedia.org/wiki?curid=3675867" title="Lekkoatletyka na Igrzyskach Wspólnoty Narodów Młodzieży 2015">
Lekkoatletyka na Igrzyskach Wspólnoty Narodów Młodzieży 2015

Lekkoatletyka na Igrzyskach Wspólnoty Narodów Młodzieży 2015 – zawody lekkoatletyczne dla sportowców urodzonych w latach 1998–1999, które odbyły się w samoańskiej Apii od 7 do 9 września.

</doc>
<doc id="3675872" url="https://pl.wikipedia.org/wiki?curid=3675872" title="András Kelemen">
András Kelemen

András Kelemen (ur. 17 maja 1940 w Budapeszcie) – węgierski polityk i lekarz, poseł do Zgromadzenia Narodowego, eurodeputowany V kadencji.
Życiorys.
Absolwent medycyny na Budapeszteńskim Uniwersytecie Medycznym (1966). Pracował jako lekarz, specjalizując się w zakresie psychiatrii.
W 1990 został po raz pierwszy wybrany na posła do Zgromadzenia Narodowego z ramienia Węgierskiego Forum Demokratycznego. Z powodzeniem ubiegał się o reelekcję w 1994, 1998 i 2002. Był sekretarzem politycznym w ministerstwie opieki społecznej (1990–1992) oraz ministerstwie spraw zagranicznych (1992–1994). Jako zastępca członka reprezentował krajowy parlament w Konwencie Europejskim. Od 2003 był obserwatorem w Parlamencie Europejskim V kadencji, a od maja do lipca 2004 pełnił funkcję europosła. W 2004 odszedł z MDF, dołączył później do Fideszu. Z listy tego ugrupowania ponownie wybrany do Zgromadzenia Narodowego w 2006, zasiadał w krajowym parlamencie do 2010.

</doc>
<doc id="3675873" url="https://pl.wikipedia.org/wiki?curid=3675873" title="2K6 Luna">
2K6 Luna



</doc>
<doc id="3675875" url="https://pl.wikipedia.org/wiki?curid=3675875" title="Minowanie (ekologia)">
Minowanie (ekologia)



</doc>
<doc id="3675876" url="https://pl.wikipedia.org/wiki?curid=3675876" title="Renald II (książę Geldrii)">
Renald II (książę Geldrii)

Renald II zwany Czarnym (ur. ok. 1295 r., zm. 12 października 1343 r. w Arnhem) – hrabia Geldrii i Zutphen od 1326 r., w 1339 r. wyniesiony do rangi księcia Geldrii.
Życiorys.
Renald był najstarszym synem hrabiego Geldrii Renalda I. Jego matką była druga żona Ottona, Małgorzata, córka hrabiego Flandrii Gwidona z Dampierre. Jego ojciec bardzo zadłużył księstwo, w efekcie czego Renald wystąpił przeciwko niemu i w 1318 r. uwięził go, obejmując faktyczne rządy w hrabstwach Geldrii i Zutphen jako regent. Ojciec zmarł w niewoli w 1326 r. i wtedy Renald przyjął tytuły hrabiowskie. Prowadził liczne waśnie z sąsiednimi władcami, które przyniosły mu różne nabytki terytorialne.
Jeszcze za życia ojca poślubił Zofię Berthout. Co prawda nie pochodziła ona z rodziny książęcej, ale jej ojciec, Floris Berthout, pan Mechelen, był niezwykle zamożnym człowiekiem, u którego ojciec Renalda zastawił liczne hrabiowskie dobra. Po śmierci Zofii w 1329 r. Renald po raz drugi ożenił się (24 października 1331 r.), z Eleonorą, siostrą króla Anglii Edwarda III.
Poprzez to małżeństwo Renald związał się politycznie ze stronnictwem angielskim w dobie wojny stuletniej. Wspierał Edwarda III w walkach z Francją zbrojnie i pieniężnie, w jego imieniu negocjował z miastami flamandzkimi. Wszedł w bliskie stosunki z cesarzem Ludwikiem IV Bawarskim (m.in. uczestniczył w jego wyprawie do Rzymu). Ich efektem było podniesienie Renalda przez cesarza Ludwika 13 marca 1339 r., podczas obrad Reichstagu we Frankfurcie do rangi księcia Rzeszy (odtąd on i jego dziedzice tytułowali się książętami Geldrii i hrabiami Zutphen).
Znaczenie Renalda rosło także dzięki cesarskim nadaniom dóbr i urzędów. Bił własną monetę, pod jego rządami rozkwitał także handel i geldryjskie miasta. Zreorganizował administrację i aparat podatkowy.
Renald pozostawił po sobie spore długi – spowodowane przede wszystkim splendorem, jakim zaczął się otaczać po otrzymaniu rangi księcia oraz wydatkami związanymi z wojną przeciwko Francji. Został pochowany w klasztorze Graefenthal.
Rodzina.
Z małżeństwa z Zofią Berthaut pochodziły cztery córki:
Z małżeństwa z Eleonorą angielską pochodziło dwóch synów:

</doc>
<doc id="3675880" url="https://pl.wikipedia.org/wiki?curid=3675880" title="Humberstonit">
Humberstonit

Humberstonit – minerał z gromady azotanów. Nazwany na cześć chemika Jamesa Thomasa Humberstone'a.
Charakterystyka.
Humberstonit jest nieprzezroczystym minerałem o białej barwie. Krystalizuje w układzie trygonalnym. Miękki - 2,5 w skali Mohsa.
Występowanie.
Można go znaleźć w Chile i Chinach.

</doc>
<doc id="3675881" url="https://pl.wikipedia.org/wiki?curid=3675881" title="Mistrzostwa Afryki Juniorów Młodszych w Lekkoatletyce 2015">
Mistrzostwa Afryki Juniorów Młodszych w Lekkoatletyce 2015

2. Mistrzostwa Afryki Juniorów Młodszych w Lekkoatletyce – zawody lekkoatletyczne dla zawodników do lat 18, które odbyły się w Réduit (Mauritius) między 23 i 26 kwietnia 2015.

</doc>
<doc id="3675883" url="https://pl.wikipedia.org/wiki?curid=3675883" title="Renald III (książę Geldrii)">
Renald III (książę Geldrii)

Renald III (ur. 13 maja 1333 r., zm. 4 grudnia 1371 r.) – książę Geldrii i hrabia Zutphen od 1343 do 1361 r. i ponownie w 1371 r.
Życiorys.
Renald był starszym synem księcia Geldrii Renalda II. Jego matką była druga żona Renalda, Eleonora, córka króla Anglii Edwarda II. W 1343 r. odziedziczył po ojcu księstwo Geldrii i hrabstwo Zutphen. Początkowo, wobec jego małoletności, rządy sprawował pod opieką regentów, którzy musieli odeprzeć roszczenia do tronu Wilhelma II, księcia Jülich (męża córki Renalda II z pierwszego małżeństwa).
W 1347 r. poślubił córkę księcia Brabancji Jana III, Marię (małżeństwo to zostało zaaranżowane jeszcze przez jego ojca). Rozluźnił zawarty przez ojca sojusz z Anglią. Wskutek zmagań politycznych w Geldrii przeciwko Renaldowi wystąpił jego młodszy brat, Edward. Ich zmagania trwały ze zmiennym szczęściem kilka lat, wreszcie w 1361 r. Edward pokonał Renalda i objął tytuł książęcy. Renald pozostawał uwięziony na zamku Nijenbeek do śmierci Edwarda w sierpniu 1371 r. Potem powrócił na tron geldryjski, jednak kilka miesięcy później zmarł. 
Nie pozostawił żadnych potomków (podobnie jak brat Edward). Geldrię i Zutphen odziedziczył po nim jego siostrzeniec (syn siostry Marii oraz księcia Jülich Wilhelma II), Wilhelm. Renald został pochowany w klasztorze Graefenthal. Znany był z rozrzutności, odznaczał się też wielką tuszą.

</doc>
<doc id="3675886" url="https://pl.wikipedia.org/wiki?curid=3675886" title="Edward (książę Geldrii)">
Edward (książę Geldrii)

Edward (ur. 12 marca 1336 r., zm. 24 sierpnia 1371 r.) – książę Geldrii i hrabia Zutphen od 1361 r.
Życiorys.
Edward był młodszym synem księcia Geldrii Renalda II. Jego matką była druga żona Renalda, Eleonora, córka króla Anglii Edwarda II. Imię otrzymał po swym dziadzie i wuju, królach Anglii. W 1343 r. po śmierci ojca księstwo Geldrii i hrabstwo Zutphen odziedziczył jego starszy brat, Renald III. 
W 1350 stanął na czele opozycyjnego wobec brata stronnictwa mieszczańskiego ("Bronkhorster") i wspierany przez matkę zaczął kilkuletnie zmagania z bratem i popierającym go stronnictwem szlacheckim ("Heeckeren"). Zmagania braci trwały ze zmiennym szczęściem kilka lat, wreszcie w 1361 r. Edward pokonał Renalda i objął tron książęcy. Renald został uwięziony na zamku Nijenbeek. 
W 1371 r. Edward wsparł swego szwagra księcia Jülich Wilhelma II w walce z księciem Brabancji. Został poważnie ranny w bitwie pod Baesweiler i dwa dni później zmarł. Został pochowany w klasztorze Graefenthal. Nigdy się nie ożenił (w 1368 r. zaręczył się z Katarzyną, córką księcia Bawarii i hrabią Holandii Albrechta I) i nie pozostawił potomków.
Na tron po śmierci Edwarda powrócił na kilka miesięcy starszy brat. Ponieważ i on wkrótce zmarł nie pozostawiwszy potomków, Geldrię odziedziczył (po wojnie, w której naprzeciwko siebie stanęły stanęły stronnictwa stające wcześniej po stronie obu braci) siostrzeniec Edwarda i Renalda, syn Marii i księcia Jülich Wilhelma II, Wilhelm.

</doc>
<doc id="3675889" url="https://pl.wikipedia.org/wiki?curid=3675889" title="Bazylika San Francisco el Grande">
Bazylika San Francisco el Grande

Bazylika San Francisco el Grande – neoklasyczna hiszpańska bazylika pod wezwaniem św. Franciszka Wielkiego. Jedna z największych świątyń w Madrycie. Powstała w latach 1761–1784, za panowania Karola III. 
Bazylika została zbudowana w stylu neoklasycystycznym w drugiej połowie XVIII w. wg projektu Francisca Cabezas, rozwiniętego później przez Antonia Plo i ukończonego przez Francesca Sabatiniego. W budynku wyróżnia się kopuła o trzeciej co do wielkości średnicy kołowej (33 m) wśród chrześcijańskich świątyń oraz bogaty wystrój wnętrz w stylu eklektycznym z końca XIX w. Istotna jest także pinakoteka świątyni reprezentatywna dla malarstwa hiszpańskiego z XVII–XIX wieku, z obrazami m.in. Zurbarana i Goi.
Król Karol III (1716–1788) był opiekunem bazyliki San Francisco el Grande. Korzystający z protekcji króla zakon franciszkanów zamówił siedem obrazów mających zdobić ołtarze świątyni, a ich wykonanie zlecono siedmiu znanym malarzom epoki. Wśród wyróżnionych niewątpliwym zaszczytem artystów znaleźli się: Francisco Bayeu, Francisco Goya, Gregorio Ferro, Mariano Salvador Maella, Andrés de la Calleja, Antonio González Velázquez i José del Castillo. Malowidła powstały w latach 1781–83. Goya wykonał dzieło pt. "Kazanie świętego Bernardyna ze Sieny przed Alfonsem Aragońskim", a Bayeu "Wizję św. Franciszka z Asyżu".
W 1880 zamówiono nowe dekoracje dla bazyliki, aby przekształcić ją w świątynię narodową. Pracami kierował Carlos Luis de Ribera, a José Casado del Alisal był odpowiedzialny za dekorację kaplicy św. Jakuba. Wielkoformatowy obraz pt. "Święty Jakub w bitwie pod Clavijo" ukończył w 1885.

</doc>
<doc id="3675890" url="https://pl.wikipedia.org/wiki?curid=3675890" title="Mihkel Lüdig">
Mihkel Lüdig

Mihkel Lüdig (ur. 9 maja 1880 w Vaskrääma, zm. 7 maja 1958 w Vändrze) – estoński kompozytor i organista.
Biografia.
Gry na organach początkowo uczył się w Pärnu od Maksa Petersa. W 1897 roku wstąpił do klasy organowej Ludvigsa Bētiņša w Konserwatorium Moskiewskim, a od 1898 kontynuował naukę w klasie Louisa Homiliusa w Konserwatorium Petersburskim. Równocześnie uczył się teorii muzyki i kompozycji u Nikołaja Rimskiego-Korsakowa, Aleksandra Głazunowa i Nikołaja Sołowjowa, a także gry na fortepianie u Franza von Czerny.
Po ukończeniu Konserwatorium, w 1904 roku, pozostał w Petersburgu, gdzie skupił się na popularyzacji i rozwijaniu muzyki estońskiej. Wśród prowadzonych przez niego działań było między innymi zorganizowanie pierwszego koncertu estońskiej muzyki symfonicznej, które miało miejsce w 1908 roku, a także otwarcie nowego budynku teatru Vanemuine w Tartu. Równocześnie był organistą i pianistą w orkiestrze symfonicznej Aleksandra Szeremietiewa. W 1910 roku dyrygował chórami podczas Święta Pieśni, podczas którego były wykonywane także jego utwory. Od roku 1969 pieśń jego kompozycji, "Koit" [Świt] jest pieśnią otwierającą ten, odbywający się co 5 lat, festiwal.
Jego żoną była sopranistka Mathilde Lüdig-Sinkel, akompaniował jej podczas występów w Estonii i Rosji, a także tournée we Francji i Niemczech. W latach 1918–1924 pracował jako organista w kościele pw. św. Karola w Tallinnie oraz nauczyciel śpiewu w szkołach. Był jednym z inicjatorów i założycieli, a także pierwszym dyrektorem Wyższej Tallińskiej Szkoły Muzycznej. W latach 1920–1922 prowadził w niej klasę organów. W 1925 roku wyjechał do Buenos Aires, gdzie pracował jako dyrygent i pianista. W 1928 roku wrócił do Estonii i pracował jako nauczyciel śpiewu w Tallinnie. W 1934 przeprowadził się do Pärnu, gdzie dyrygował chórem, a w 1934 do Vändry. Wielokrotnie odznaczany, od 1945 roku był członkiem Związku Kompozytorów Estońskich. Jego pomnik znajduje się w miejscowości narodzin.

</doc>
<doc id="3675892" url="https://pl.wikipedia.org/wiki?curid=3675892" title="José Alberto García">
José Alberto García

José Alberto García Collazo (ur. 22 lutego 1995 w Mexicali) – meksykański piłkarz występujący na pozycji napastnika, obecnie zawodnik Tijuany.
Kariera klubowa.
García jest wychowankiem zespołu Club Tijuana, do którego seniorskiej drużyny został włączony jako osiemnastolatek przez wenezuelskiego szkoleniowca Césara Faríasa. W Liga MX zadebiutował 24 stycznia 2014 w wygranym 1:0 spotkaniu z Morelią, jednak przez kolejne pół roku występował głównie w drugoligowej filii Tijuany – Dorados de Sinaloa. Premierowego gola w najwyższej klasie rozgrywkowej strzelił 25 września 2015 w zremisowanej 1:1 konfrontacji z Chiapas.
Kariera reprezentacyjna.
W 2015 roku García został powołany przez szkoleniowca Sergio Almaguera do reprezentacji Meksyku U-20 na Mistrzostwa Ameryki Północnej U-20. Na jamajskich boiskach pełnił głównie rolę rezerwowego zawodnika formacji ofensywnej – rozegrał trzy z sześciu możliwych spotkań (z czego jedno w wyjściowym składzie), zaś Meksykanie triumfowali wówczas w tym turnieju po pokonaniu w finale po serii rzutów karnych Panamy (1:1, 4:2 k).

</doc>
<doc id="3675893" url="https://pl.wikipedia.org/wiki?curid=3675893" title="Proszkowo (Białoruś)">
Proszkowo (Białoruś)

Proszkowo (błr. Прошкава, "Proszkawa"; ros. Прошково, "Proszkowo") – agromiasteczko na Białorusi, w obwodzie witebskim, w rejonie głębockim. Wchodzi w skład sielsowietu Ziabki.
Wieś szlachecka położona była w końcu XVIII wieku w województwie połockim.
Położenie.
Proszkowo leży 7 km na południowy zachód od siedziby sielsowietu Ziabki i 25 km na północny wschód od siedziby rejonu Głębokiego. Na pocz. XXI wieku do miejscowości włączono wieś Boryskowicze. Na północ od Proszkowa biegnie droga R45 na odcinku Połock–Głębokie. Na południe biegnie linia kolejowa Połock–Mołodeczno.
Historia.
W 1870 roku wieś leżała w wołości Prozoroki, w powiecie dziśnieńskim guberni wileńskiej. Wchodziła w skład majątku Boryskowicze należącego do Doboszyńskich. Wieś Proszkowo została opisana w Słowniku geograficznym Królestwa Polskiego. Z opisu wynika, że w 1888 roku w 17 domach mieszkało 125 mieszkańców.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki, od 1929 roku w gminie Plisa.
Według Powszechnego Spisu Ludności z 1921 roku zamieszkiwało tu 132 osoby, wszystkie były wyznania rzymskokatolickiego. Jednocześnie 131 mieszkańców zadeklarowało polską a 1 litewską przynależność narodową. Było tu 17 budynków mieszkalnych. W 1931 w 28 domach zamieszkiwało 176 osób.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
Po agresji ZSRR na Polskę w 1939 roku wieś znalazła się w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.
Parafia rzymskokatolicka.
Wieś jest siedzibą parafii św. Antoniego z Padwy, w dekanacie głębockim diecezji witebskiej.

</doc>
<doc id="3675894" url="https://pl.wikipedia.org/wiki?curid=3675894" title="Proszkowa (ujednoznacznienie)">
Proszkowa (ujednoznacznienie)

Miejscowość w Polsce: 
Miejscowość na Białorusi: 

</doc>
<doc id="3675897" url="https://pl.wikipedia.org/wiki?curid=3675897" title="Kartlis Deda">
Kartlis Deda



</doc>
<doc id="3675898" url="https://pl.wikipedia.org/wiki?curid=3675898" title="Międzynarodowe Spadochronowe Mistrzostwa Śląska 1997">
Międzynarodowe Spadochronowe Mistrzostwa Śląska 1997

Międzynarodowe Spadochronowe Mistrzostwa Śląska w celności lądowania 1997 – odbyły się 24–25 maja 1997 roku w ramach "Wiosny Gliwickiej". Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Rozegrano 6 kolejek skoków.
Rozegrane kategorie.
Mistrzostwa rozegrano w trzech kategoriach spadochronowych:
Wyniki.
W Mistrzostwach wzięli udział zawodnicy z 12 aeroklubów, z dwóch krajów: i , w tym 18 juniorów i 23 seniorów.

</doc>
<doc id="3675899" url="https://pl.wikipedia.org/wiki?curid=3675899" title="Boryskowicze">
Boryskowicze



</doc>
<doc id="3675902" url="https://pl.wikipedia.org/wiki?curid=3675902" title="Pedro Hernández">
Pedro Hernández

Pedro Hernández Franco (ur. 27 sierpnia 1993 w Guadalajarze) – meksykański piłkarz występujący na pozycji pomocnika, obecnie zawodnik Correcaminos UAT.
Kariera klubowa.
Hernández jest wychowankiem klubu Jaguares de Chiapas z miasta Tuxtla Gutiérrez, do którego seniorskiego zespołu został włączony jako osiemnastolatek przez szkoleniowca José Guadalupe Cruza. Pierwszy mecz rozegrał w nim w sierpniu 2012 z Pumas Morelos (0:2) w ramach krajowego pucharu (Copa MX), zaś w Liga MX zadebiutował 28 września 2012 w wygranym 1:0 spotkaniu z Cruz Azul. Ogółem barwy Jaguares reprezentował przez rok, regularnie – choć głównie jako rezerwowy – pojawiając się na ligowych boiskach, lecz bezpośrednio po tym jego klub został rozwiązany, a on sam przeniósł się do drugoligowej ekipy Delfines del Carmen z siedzibą w Ciudad del Carmen. Jego barwy również reprezentował przez rok, będąc głębokim rezerwowym i nie odniósł większych sukcesów, po czym zespół przestał istnieć, a on sam podpisał umowę z innym drugoligowcem – drużyną Dorados de Sinaloa z miasta Culiacán, gdzie grał przez sześć miesięcy.
Wiosną 2015 Hernández został wypożyczony do występującej w najwyższej klasie rozgrywkowej ekipy Club Tijuana, w ramach współpracy między obydwoma klubami (Dorados i Tijuana posiadały wspólnego właściciela – Grupo Caliente). Tam spędził półtora roku bez poważniejszych osiągnięć, notując jednak zaledwie dwa występy ligowe, po czym udał się na wypożyczenie do drugoligowego Correcaminos UAT z siedzibą w Ciudad Victoria.
Kariera reprezentacyjna.
W 2014 roku Hernández został powołany przez trenera Raúla Gutiérreza do reprezentacji Meksyku U-23 na Igrzyska Ameryki Środkowej i Karaibów w Veracruz. Tam pełnił rolę podstawowego zawodnika swojej drużyny, rozgrywając cztery z pięciu możliwych spotkań (wszystkie w wyjściowym składzie), natomiast Meksykanie, pełniący wówczas rolę gospodarzy, zdobyli ostatecznie złoty medal na męskim turnieju piłkarskim, pokonując w finale Wenezuelę (4:1). Rok później znalazł się w składzie na prestiżowy towarzyski Turniej w Tulonie, gdzie jednak był wyłącznie rezerwowym – wystąpił w jednym z czterech spotkań (w pierwszej jedenastce), a jego kadra zajęła trzecie miejsce w grupie, nie kwalifikując się do dalszych gier.

</doc>
